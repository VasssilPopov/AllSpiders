{"url": "https://pik.bg/%D0%BE%D1%82%D0%BC%D0%B5%D0%BD%D0%B8%D1%85%D0%B0-%D0%B4%D0%BE%D0%B6%D0%B8%D0%B2%D0%BE%D1%82%D0%BD%D0%B0%D1%82%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%BD%D0%B0-%D0%B3%D0%B5%D1%80%D0%BC%D0%B0%D0%BD-%D0%BA%D0%BE%D1%81%D1%82%D0%B8%D0%BD-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-5-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%BD%D0%B8%D0%BA%D0%B8%D1%82%D0%B0-news861790.html", "text": "Тричленен съдебен състав на Апелативен съд – София е отменил доживотната присъда без право на замяна на Герман Костин, обвинен за убийството 5-годишния Никита. Тялото на момченцето бе открито в куфар край Пасарел. Това се разбра от съобщение на Софийския градски съд (СГС), където делото е върнато за изцяло ново разглеждане, тъй като най-тежкото възможно наказание е изменено на процесуално основание и не подлежи на касационен контрол. Съдебното решение е взето още на 8 юни 2019 г. от съдебен състав, в който влизат апелативните магистрати: председател и докладчик Калин Калпакчиев (понастоящем председател на Съюза на съдиите в България и бивш член на Висшия съдебен съвет), Атанас С. Атанасов (предходен председател на ССБ) и Виолета Магдалинчева (също член на ССБ). \"Цялостната оценка на протеклото пред първата инстанция съдебно производство налага извода, че правото на справедлив процес на подсъдимия Герман Костин, гарантирано както от основните принципи на НПК, така и от чл. 6 ЕКПЧ, съществено е било ограничено – игнорирано е правото на подсъдимия на писмен превод на материалите от делото; нарушено е правото на защита на подсъдимия, както и правото му на безпристрастен съд\", пише в решението на съда, с което се отменя първоинстанционната присъда на съдия Атанас Атанасов от СГС, който не членува в ССБ. Преди година Костин получи най-тежката присъда, според действащото законодателство у нас. Това стана след напрегнат съдебен процес, в който почти на всяко заседание Костин отправяше обиди към съда. \"Предупреждавай себе си, изрод\", пресъздава отношението на Герман Костин към съда \"Монитор\" през месец май 2017 г Съдиите от САС смятат, че в \"мотивите на присъдата градският съд е демонстрирал предубеденост, като е използвал изрази, надхвърлящи обичайните предположения, срещани в други съдебни актове и оценявани като несъвместими с чл. 303 НПК; аргументите и словесните формулировки на първия съд сочат за невъзможност за прилагане на дистанциран от различни внушения и предубеждения подход при формиране на вътрешното съдийско убеждение – сродни аргументи са изложени в решение № 158/19.06.2015 г. на ВКС по н.д. № 402/2015 г. на II н.о.\" \"В обобщение САС счита, че съдебният акт на първата инстанция, чрез използваните изрази, внушения и предположения, очертава легитимно и обективно оправдано съмнение, че е постановен от съд, който не е бил безпристрастен в противоречие с чл. 6 от ЕКПЧ\", твърдят Калпакчиев, Атанасов и Магдалинчева. \"Делото следва да се върне за ново разглеждане от стадия на съдебното заседание (включително провеждане на ново разпоредителното заседание, доколкото същото е етап, съставна част, от стадия на съдебното заседание), тъй като допуснатите на съдебната фаза процесуални нарушения напълно опорочават проверяваната присъда. Това обстоятелство не позволява на настоящия съдебен състав да разреши казуса по същество като инстанция по фактите. За да действа като \"втора първа инстанция\" въззивният съд трябва да има за база годен съдебен акт, какъвто в случая липсва\", посочват още действащ и предходен председател на ССБ и член на съдийската организация. Решението им обаче не подлежи на обжалване и протест. Убийството на 5-годишното момченце в началото на 2015 г. шокира обществеността у нас. Според събраните доказателства, на 8 февруари 2015 година Костин потеглил от столицата заедно с Анна Леонтиева и синът й Никита Плотников към морския курорт Приморско, където тримата пристигнали около 19:00 ч. същия ден. По-малко от час след това Костин потеглил обратно към София, като в колата бил единствено с Никита. През същия месец в гората край Приморско бе намерено разчленено тялото на Анна Леонтиева, за чието убийство се води друго досъдебно производство. Разследващите установиха, че след прибирането си в София руснакът е задушил 5-годишното момче с притискане в областта на гърлото и носа. След като убил детето, на 9 февруари Костин отишъл в района на язовир Искър около софийското село Пасарел и огледал района, веднага след това се прибрал в столицата, отишъл на зъболекар, вечерял с приятел и се прибрал в дома си. Малко по-късно същата вечер, Костин увил трупа на Никита в хавлиена кърпа, поставил го в куфара, собственост на майка му, и го отнесъл край Пасарел, за да го изхвърли във водоема, след което отново се прибрал. Сложни финансови взаимоотношения между Костин и Анна станали причина той да поиска да се отърве от майката, а след това и от детето, защото преди това получил стотици хиляди евро от семейството на жертвите за общ бизнес, за което жената била информирана, а той решил да запази парите за себе си и да преустанови контактите с нея и близките й. През лятото на 2018 г. Прокуратурата поиска най-тежкото възможно наказание за Герман Костин, което бе уважено от първоинстанционния съд. Сега делото трябва да започне отначало пред СГС. Докладчик по него ще е съдия Александра Йорданова, която не е член на ССБ. Сподели:", "date": "2019.08.09", "title": "Отмениха доживотната присъда на Герман Костин за убийството на 5-годишния Никита"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D0%BF%D0%BE%D0%B4%D0%B3%D1%80%D1%8F%D0%B2%D0%B0-%D0%B7%D0%B0%D0%B4%D1%80%D1%8F%D0%BC%D0%B0%D0%BB%D0%B8%D1%8F-%D1%81%D0%B5%D0%BA%D1%81-news861580.html", "text": "Сезонът не предразполага за добрия, стар обикновен секс. А всъщност най-малките подробности могат да ти донесат неочаквани удоволствия, пише сп. \"Космополитън\". “Определено вярвам, че най-добрият секс е този по време на ваканция. С моя мъж обаче не можем да си позволим продължителни почивки, затова си правим мини ваканции. Намираме квартира или хотел в същия град. Промяната в обстановката ни позволява да се отпуснем на вълна див секс, който не бихме правили вкъщи!” —Сам H.*, 28 “Съпругът ми изобщо не беше фен на домашните задължения, а това ме дразнеше толкова много, че му отказвах секс. Затова един ден направихме график на задачите вкъщи с всички неща, които и двамата трябва задължително да правим. Сега, щом се прибера и видя прилежно изхвърления боклук, с радост се мушвам в леглото при него!” —Ели K., 29 “Повечето хора предпочитат да вземат душ след секс, но с моя приятел предпочитаме да минем през банята, преди да се мушнем между чаршафите. Къпем се един друг с евкалиптови и ментови масла – комбинацията между сапунисването и горещата пара раздвижва кръвта ни, затова докато стигнем до леглото сме, заредени с повече енергия и желание. Освен това сме със свежа и мека кожа!” —Мег O., 28 “Един път с гаджето ми правехме секс в къщата на родителите му. Сигурно съм била малко по-шумна, защото той покри устата ми с ръка и я задържа така, докато свършихме. За момент си помислих, че това ще ме уплаши, но се оказа страшно възбуждащо! Сега от време на време аз го карам да покрива устата ми по същия начин, дори когато няма нужда да сме тихи. Съпротивлението определено разгорещява, но ние открихме, че споделянето на усещането само с поглед по време на секс засилва удоволствието и ни свързва по-силно, отколкото когато сме шумни”, Мел Г., 23 “В университета имах едно гадже, чието спално бельо миришеше просто непоносимо – на някаква смеска от пот и миризма на чорапи, затова и го зарязах. Чаршафи страстоубийци! Затова и след като завърших, инвестирах в много скъпо, разкошно и бяло памучно спално бельо с надеждата повече никога да не се окажа в подобна миризлива ситуация в леглото на мъж. Сега съм омъжена и със съпруга ми си харесахме специални чаршафи. Не само сме мотивирани да правим повече секс (кой ли не се разгорещява в хубави завивки?), но и се чувстваме и държим по-зряло. Споделяме си какво ни харесва и какво не и от кое искаме повече. Извод: хубавите чаршафи водят до повече (и по-добър) секс” —Кейти И., 28 “Започнах да галя клитора си по време на секс с гаджето ми и усещането е невеоятно. Не мога да повярвам, че не съм се сетила за това досега! Комбинацията между проникването и стимулацията на горещата точка направо ме подлудява. Така контролирам собствения си оргазъм, което ме разгорещява, а него - възбужда още повече!” —Миа B., 25 “Сега, когато съм в 30-те, си дадох сметка, че ключът към по-добър секс е да си директна с мъжете. Например, обаждам се на моя човек и казвам: „Искам, когато се прибера довечера в 19 ч, да правя секс с теб.” И щом си вляза вкъщи, поемам контрола. На него му харесва изключително да бъда активна и доминираща, а да усещам властта над него ме възбужда още повече” —Aби Г., 32 “С моят приятел си имаме традиция да се срещаме за едно бързо в обедната почивка. Цяла сутрин си пишем мръсни съобщения как нямаме търпение да се видим. Когато най-накрая се срещнем, сексът е невероятен, защото сме го чакали с нетърпение от часове!” —Брит P., 32 “От скоро съм голяма фенка на любовните романи. Една вечер четох Love Irresistibly на Джули Джеймс точно преди да изляза на бар и така вечерта завърши в целувки с един сладур, само защото бях на вълна секс в мислите си. Харесвам още Рейчъл Гибсън и Сюзън Елизабет Филипс. Техните истории ме правят по-чувствена по време на секс — представям си непрекъснато горещите сцени! И дори не е нужно той да разбира” —Стеф М., 26 “Винаги получавам оргазъм при стимулиране на клитора, но обичам да свършвам и в най-стандартната мисионерска поза. Така открих много лесен трик това да се случва: качвам двата си крака на раменете му и повдигам дупето си нагоре на няколко сантиметра. И тогава гаджето ми засилва темпото. Моята позиция му позволява да проникне по-надълбоко, а на мен – да получа оргазъм. Позата, плюс факта, че той го прави по-бързо и силно, води до наистина побъркващ краен резултат” —Лора M., 27 “Винаги съм била раздвоена на тема секс играчки. Точно да се престраша и си казвам: „Е, това не е за мен – супер съм си без тях”. Но наскоро реших да се впусна в приключение и си поръчах вибратор онлайн. Новата ми заигравка: когато знам, че гаджето ми ще дойде в определен час, пускам вибратора на най-ниската скорост и буквално го оставям да бъзка в мен за това време. По този начин съм възбудена и готова, когато той пристигне. Когато ме докосне и види, че вече съм влажна, и двамата сме много по-разгорещени за страхотен секс. Освен това открих, че е много по-вероятно да получа оргазъм по време на секс след загрявката с вибратора!” —Даяна K., 23 “Най-после намерих време да науча как да правя упражнението на Кегел правилно и определено има разлика. Преди стягах мускула, който усещах и от вагината, и от дупето си, но не бях особено убедена, че работи. Затова намерих едно видео в Youtube, в което една жена преподава упражненията на Кегел. Тя обясни, че изобщо не е необходимо да стягаш и дупето си! Трябва да упражняваш само PC мускула във вагината. Сега, когато правя упражнението по време на секс с гаджето ми, удоволствието и оргазмите са по-силни и за двама ни” —Али Ф., 23 Сподели:", "date": "2019.08.09", "title": "Ето как се подгрява задрямалия секс"}
{"url": "https://pik.bg/%D0%BA%D0%B0%D0%BA%D0%B2%D0%BE-%D1%81%D1%82%D0%B0%D0%B2%D0%B0-%D0%BD%D0%BE%D0%B2%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B8-%D0%B2-%D1%81%D0%BA%D0%BB%D0%B0%D0%B4%D0%B0-%D0%B7%D0%B0-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-%D0%BA%D1%80%D0%B0%D0%B9-%D0%B0%D1%87%D0%B8%D0%BD%D1%81%D0%BA-%D0%BE%D1%81%D0%B5%D0%BC-%D0%B4%D1%83%D1%88%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B2%D0%B8%D0%B4%D0%B5-news861795.html", "text": "Осем души са пострадали при нови експлозии в депото за боеприпаси край Ачинск. Това съобщиха за ТАСС медици. „Осем души се обърнаха към нас в институцията“, потвърдиха лекарите, като поясниха, че става въпрос за петима цивилни, един военен и двама полицаи, потърсили медицинска помощ. От болницата допълниха, че един човек със счупено ребро е отказал да бъде хоспитализиран. \"Един отказа, четирима бяха хоспитализирани\", подчертава източникът. От своя страна Министерството на отбраната на Руската федерация съобщи, че в резултат на нови експлозии е ранен един човек. \"В резултат на взрива служител на частната охрана на контролно-пропускателния пункт на склада получи наранявания от счупено стъкло\", съобщиха от военното ведомство. Причината за новите експлозии е била мълния. Тази информация беше потвърдена от Министерството на отбраната, като от ведомството отбелязаха, че мълнията е ударила снаряда. \"На 9 август 2019 г. вследствие на мълния, пробила в склада, боеприпасите са се запалили, след което е последвала детонация.В резултат на взрива служителят по сигурността на контролния пункт на склада получи леки наранявания\", се казва в съобщението. От пресслужбата на областния управител на Красноярския край също потвърдиха за новите експлозии. Източник на агенцията в спешните служби заяви, че жители на село Каменка, разположено близо до военния склад, се евакуирани в безопасна зона. \"Жителите се евакуират до село Малиновка\", каза източникът. Сподели:", "date": "2019.08.09", "title": "КАКВО СТАВА?! Нови експлозии в склада за боеприпаси край Ачинск, осем души са пострадали (ВИДЕО)"}
{"url": "https://pik.bg/%D0%B4%D0%BE%D0%B1%D1%80%D0%B5-%D0%BC%D1%83-%D0%BF%D0%BB%D0%B0%D1%89%D0%B0-%D1%84%D1%80%D0%B8%D0%B7%D1%8C%D0%BE%D1%80%D1%8A%D1%82-%D0%BD%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%81%D0%B5-%D0%B3%D0%BB%D0%B5%D0%B7%D0%B8-%D0%BD%D0%B0-%D1%85%D0%B0%D0%B2%D0%B0%D0%B9%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news861762.html", "text": "До Хаваите отскочи фризьорът на Николета Лозанова - Венелин Кондаков. Коафьорът накара дори най-известната си клиентка да му завижда за преживяванията и местата, които вижда. Венелин е в компанията на приятели и ще прекара в Щатите повече от 10 дни. Той се е отдал на пълен релакс. В Хавай от ранни зори Венелин дири девствени плажове, на които да си почине истински, а и да може да се наслаждава на невероятните гледки, пише ежедневник. Последните дни от престоя си в САЩ пък е отделил в посещения на Лос Анджелис. Сподели:", "date": "2019.08.09", "title": "ДОБРЕ МУ ПЛАЩА: Фризьорът на Николета се глези на Хавайските острови"}
{"url": "https://pik.bg/%D0%B7%D0%B0%D0%B4%D0%B0%D0%B2%D0%B0%D1%82-%D1%81%D0%B5-%D0%BC%D0%B0%D0%B3%D0%BD%D0%B8%D1%82%D0%BD%D0%B8-%D0%B1%D1%83%D1%80%D0%B8-%E2%80%93-%D0%BA%D0%BE%D0%B8-%D1%85%D0%BE%D1%80%D0%B0-%D1%81%D0%B0-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B8-news861802.html", "text": "Пик на геомагнитни бури в страната. От началото на седмицата до четвъртък те ще се отразят на здравето, настроението и поведението на много хора. Опасни ли са и как може да се предпазим, коментира д-р Веселин Герев. „Ние сме свикнали с нормалното магнитно поле още от нашето раждане. И живеем почти през целия си период в едно нормално или полупроменливо по полюсен характер магнитно поле“, обясни психиатърът пред Bulgaria ON AIR. „Когато говорим за слънчеви изригвания, много важно е да кажем, че след като учените от БАН ги регистрират, те достигат до Земята след около 17-20 часа и започват да влияят на нормалното геомагнитно поле“, посочи той. Отпадналост, липса на концентрация, тъпо главоболие, разсеяност, са основните неразположения, които може да изпитваме, ако има магнитни бури. Те може да са причина за допускане на елементарни грешки в работата и или предизвикване на катастрофа, обясни специалистът. Магнитните бури най-често влияят негативно на хора, които имат сърдечни проблеми. Те могат да променят и качеството на съня. „Хората, които са застрашени – това са тези с психични разстройства или с кардиологични проблеми. Те трябва да пребивават тези дни повече на закрито“, посочи още д-р Геров. Ако човек иска да се изолира от вредните магнитни вълни, трябва да си стои вкъщи. Самият процес се нарича екраниране. „Много е важно хората, които страдат от хронични заболявания, да си приемат редовно лекарствата. Тези, които пият хапчета по три пъти, трябва да спазват стриктно часовете, в които да ги приемат“, каза още лекарят. Според психиатъра, по-голямата чувствителност на хората към магнитните бури се дължи на това, че ние сме доста по-изолирани от магнитното поле на Земята, когато сме затворени в помещение, кола или на друго място. Сподели:", "date": "2019.08.09", "title": "Задават се магнитни бури – кои хора са застрашени"}
{"url": "https://pik.bg/%D0%B2%D0%B5%D1%87%D0%BD%D0%B8%D1%8F%D1%82-%D1%84%D0%B5%D0%BE%D0%B4%D0%B0%D0%BB-%D1%86%D0%B5%D0%BD%D0%BA%D0%BE-%D1%87%D0%BE%D0%BA%D0%BE%D0%B2-%D0%BF%D0%B0%D0%BA-%D1%81-%D0%BC%D0%B5%D1%80%D0%B0%D0%BA-%D0%B7%D0%B0-%D0%BA%D0%BC%D0%B5%D1%82-%D1%89%D0%B5-%D0%B8%D0%B3%D1%80%D0%B0%D0%B5-%D0%B1%D0%B5%D0%B7-%D0%BF%D0%B0%D1%80%D1%82%D0%B8%D0%B8-news861800.html", "text": "Разследваният по няколко дела Ценко Чоков отново иска да стане кмет на Галиче на местния вот наесен. „Ще се явя като независим кандидат, без подкрепата на никой и смятам, че ще спечеля. В Галиче нямам врагове освен тези, заради които бях в затвора и се водят още дела срещу мен“, каза пред \"Трафик нюз\" Чоков. Той изкара 20 години като кмет на Галиче преди да започнат проблемите му с Темида. От близо месец той е в родното си село под домашен арест, докато чака присъдата на Апелативния специализиран съд. „Проверяват ме през 4-5 часа в денонощието, не се издържа“, оплака се Чоков. На последното заседание на Специализирания съд той изчете емоционална пледоария в своя защита от над 50 страници, призовавайки в последните си думи към магистратите за справедливост. „Уважаеми съдии, много моля да получа оправдателна присъда. Моля виновниците за страданията за мен и моето семейство да си получат заслуженото от правораздавателните органи. Ако ли не, има един друг съдия - Господ Бог. Нека той да ги накаже, както намери за добре. Роден съм на Голяма Богородица - 28 август и дълбоко вярвам в това, че ще има Божие сурово наказание за всички тях и за всичко това, което сполетя моето семейство. Нека Бог да пази вас и вашите семейства“, заяви с патос Чоков. На заседанието той се появи с инвалидна количка заради здравословни проблеми. Адвокатите му поискаха да бъде назначена и нова съдебно-медицинска експертиза, която да установи дали на тъжителя Веселин Тушинов му нанесена средна или лека телесна повреда, вследствие на нанесения побой. Според защитата на Чоков двете експертизи си противоречат, тъй като в едната е посочено за лека телесна повреда, а във втората – средна. На 10 май тази година Ценко Чоков беше осъден от Специализирания наказателен съд на 4 години и половина затвор за отвличане, побой и палеж на автомобил, а синът му Мартин Чоков и още двама негови приятели получиха по 4 години. След като съдът реши, че бившият кмет може да изтърпява домашния си арест в селото, а не както досега в София, той се премести в родното си Галиче. Междувременно Врачанският окръжен съд уважи жалбата му срещу наложена глоба от 3 000 лева за подправяне на документи по дело отпреди 5 години. Тогава Чоков беше обвиняем за това, че е подправял документи, чрез които да представлява жена си. Защитата му обаче доказа, че екскметът е имал генерално пълномощно от 2010 г. да представлява съпругата си Цветелина Йолова . Преди няколко дни гръмна скандал за два умишлени палежа.в Галиче в два имота, собственост на ловни дружинки. Единият от тях се намира в местността Манастира, а другият – до помпената станция. Изгорели са заслони, в които се приютявала дружинката. Според Веселин Тушинов това е дело на Чоков, защото наскоро дружинката избрала друг председател. Бившият кмет беше категоричен, че няма нищо общо. „Аз умирам за лов, доскоро бях председател на дружинките. Как е възможно да ме обвиняват?“, възмути се Ценко. Сподели:", "date": "2019.08.09", "title": "ВЕЧНИЯТ ФЕОДАЛ: Ценко Чоков пак с мерак за кмет, ще играе без партии"}
{"url": "https://pik.bg/%D0%BA%D1%80%D0%B0%D0%B4%D1%86%D0%B8-%D0%BE%D1%82%D1%80%D0%BE%D0%B2%D0%B8%D1%85%D0%B0-3-%D0%BA%D1%83%D1%87%D0%B5%D1%82%D0%B0-%D0%B7%D0%B0-%D0%B4%D0%B0-%D0%BE%D0%B1%D0%B5%D1%80%D0%B0%D1%82-%D0%B6%D0%B8%D0%BB%D0%B8%D1%89%D0%B5-news861681.html", "text": "Крадци отровиха три домашни кучета за да оберат жилище. В четвъртък по обяд в полицията в Полски Тръмбеш е получе сигнал за кражба от жилище. При направената проверка полицаиту откриват в имота три мъртви кучета пазачи, за които стопаните са полагали грижи. От жилището липсват 500 евро и 1000 лв. извършителите на дръзкото престъпление се издирват. Сподели:", "date": "2019.08.09", "title": "Крадци отровиха 3 кучета, за да оберат жилище"}
{"url": "https://pik.bg/%D0%BC%D0%BD%D0%BE%D0%B7%D0%B8%D0%BD%D1%81%D1%82%D0%B2%D0%BE%D1%82%D0%BE-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%B8-%D0%B2%D1%8A%D0%B2-%D1%84%D1%80%D0%B3-%D1%81%D0%B0-%D0%BF%D1%80%D0%BE%D1%82%D0%B8%D0%B2-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%B7%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news861742.html", "text": "Die Frankfurter Allgemeine Zeitung, цитиран от \"Фокус\". Мнозинство от избирателите във ФРГ отхвърлят сътрудничество на други партии с \"Алтернатива за Германия\". Това показва проучване на телевизионния канал , цитирано от германския национален ежедневник Резултатите показват, че за 58 на сто от избирателите не е приемлива съвместната работа с АфД, докато 37% са категорични, че отхвърлянето на опцията е погрешен ход. Респондентите от Запад са по-склонни да се противопоставят на каквото и да е сътрудничество с АфД (59%), отколкото тези в източните провинции (50%). Изборите за нови регионални парламенти в Бранденбург и Саксония ще се проведат на 1 септември, а в Тюрингия - на 27 октомври. По отношение на гласуването в трите източногермански държави 69% от анкетираните очакват по-лоша политика, ако АфД се включи в регионалните правителств (Запад: 72%, Изток: 57%); 17% не виждат голяма разлика (Запад: 16%, Изток: 19%), а само 9 на сто се надяват на по-добра политика (Запад: седем процента, Изток: 15%). Сподели:", "date": "2019.08.09", "title": "Мнозинството избиратели във ФРГ са против сътрудничеството с \"Алтернатива за Германия\""}
{"url": "https://pik.bg/%D1%81%D0%BF%D1%80%D1%8F%D1%85%D0%B0-%D1%86%D0%B5%D1%85-%D0%BE%D0%BF%D1%83%D1%88%D0%B8%D0%BB-%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D0%B8%D0%B7%D1%80%D0%B5%D0%B7%D0%BA%D0%B8-%D0%BE%D1%82-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D0%BA%D0%B8-%D0%B3%D1%8A%D0%B1%D0%B8-news861680.html", "text": "Експерти от Регионалната инспекция по околната среда и водите – Пловдив (РИОСВ - Пловдив) извършиха незабавна проверка след подаден сигнал на „зеления телефон“ за обгазяване, съобщиха от инспекцията. Гражданин алармира, че от комин на територията на дружество, занимаващо се с производство на почистващи и перилни препарати в Пловдив, от няколко часа излиза дим, придружен с много силна и тежка миризма. При извършената проверка и направения обход на работната площадка на дружеството екоинспекторите установяват изгаряне на отпадъци от производството - изрезки от домакински гъби, в направен отвор в 30-метров комин. От РИОСВ – Пловдив, са разпоредили незабавно да бъде преустановено изгарянето на отпадъците и това да не се допуска повторно. Предстои предприемането на административно-наказателни мерки за нерегламентирано изгаряне на неопасни отпадъци и налагане на имуществена санкция на дружеството. Съгласно Закона на управление на отпадъците тя е в размер от 1400 до 4000 лева, уточнява \"Фокус\". Сподели:", "date": "2019.08.09", "title": "Спряха цех, опушил Пловдив с изрезки от домакински гъби"}
{"url": "https://pik.bg/%D1%84%D0%B5%D0%B9%D1%81%D0%B1%D1%83%D0%BA-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%B7%D0%B0-%D0%BB%D0%B8%D1%86%D0%B5%D0%BD%D0%B7%D0%B8%D1%80%D0%B0%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-news861625.html", "text": "\"Фейсбук\" (Facebook Inc.) предлага на новинарските издания милиони долари за правата за поставяне на съдържанието им в новинарски раздел, който водещата социална интернет медия се надява да стартира по-късно тази година, съобщава \"Уолстрийт джърнъл\", цитирайки лица, запознати с въпроса. Представители на \"Фейсбук\" са казали на ръководителите на новинарски издания, че социалната медия е готова да плаща 3 милиона долара годишно за лицензирани цели истории, заглавия и визуализации на статии от новинарски издания, посочват тези източници, цитирани от БНР. Новинарските канали, които ще бъдат представяни от \"Фейсбук\" в раздела с новини, включват ABS News на Walt Disney Co., Dow Jones - компанията майка на Wall Street Journal и на MarketWatch, Washington Post и Bloomberg. Плановете на \"Фейсбук\" са факт, тъй като компанията е изправена пред нарастваща критика за ролята ѝ в битката на новинарската индустрия чрез изсмуква на голяма част от приходите от реклама, които иначе са отивали за вестниците и други новинарски издания. Взето заедно, Facebook и Alphabet Inc. - компанията мака на Google, са спечелили през миналата година 60% от всички приходи от дигитална реклама в САЩ, показват данни на eMarketer. Споразуменията за лицензиране на новини между \"Фейсбук\" и новинарските източници ще продължат за тригодишен срок, казаха някои от цитираните от \"Уолстрийт джърнъл\" източници. Според тях водещата социална медия планира да стартира новинарската си секция през есента. Не е ясно обаче дали което и да е новинарско издания се е съгласило официално да предоставя лицензирано съдържание на \"Фейсбук\". Сподели:", "date": "2019.08.09", "title": "\"Фейсбук\" предлага милиони за лицензирани новини"}
{"url": "https://pik.bg/%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-%D1%87%D1%83%D0%B4%D0%BE%D1%82%D0%B2%D0%BE%D1%80%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%B0-%D1%81%D0%B2%D0%B5%D1%82%D0%B0-%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%86%D0%B0---%D0%B7%D0%BB%D0%B0%D1%82%D0%BD%D0%B0-%D1%8F%D0%B1%D1%8A%D0%BB%D0%BA%D0%B0-news861794.html", "text": "Миряни изпълниха до краен предел църквата \"Успение на пресвета Богородица\". Беше отслужен молебен канон на Пресвета Богородица. Знеполският епископ Арсений, викарий на пловдивския владика, донесе чудотворната икона на \"Света Богородица\" - златна ябълка\" в Хасково. Сподели:", "date": "2019.08.09", "title": "В Хасково посрещнаха чудотворната икона \"Света Богородица - златна ябълка\""}
{"url": "https://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D1%81%D1%82%D0%BE%D0%BA%D0%B8-%D0%BC%D0%B5%D0%BD%D1%82%D0%B5-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-news861677.html", "text": "В хода на операцията е проверен търговски обект на бул. \"Розова долина\" в Казанлък, собственост на 38-годишен мъж, иззети са 166 чифта спортни обувки с лого на защитени търговски марки. При последвали действия в търговски обект на бул. \"Ал. Батенберг\", собственост на 41-годишна жена, са намерени 53 неправомерно обозначени тениски. В трети обект, на ул.\"Славянска\", собственост на 36-годишна жена, са открити и иззети 59 чифта спортни обувки, отново с лого на защитени търговски марки. В РУ – Казанлък са образувани досъдебни производства. Специализирана полицейска операция е проведена вчера от служители на РУ–Казанлък срещу разпространяването на артикули от защитени търговски марки без съгласието на носителите на правата върху тях. Сподели:", "date": "2019.08.09", "title": "Спецакция срещу стоки менте в Казанлък"}
{"url": "https://pik.bg/%D1%81%D0%B8%D0%BB%D0%B5%D0%BD-%D1%82%D0%B0%D0%B9%D1%84%D1%83%D0%BD-%D0%B2%D1%80%D1%8A%D1%85%D0%BB%D0%B5%D1%82%D1%8F-%D1%8F%D0%BF%D0%BE%D0%BD%D1%81%D0%BA%D0%B8-%D0%BE%D1%81%D1%82%D1%80%D0%BE%D0%B2%D0%B8-news861798.html", "text": "Лекима е деветият тайфун за тази година. Той предизвика отмяната на 68 полета и 155 фериботни пътувания. Най-малко четирима човека бяха ранени в префектура Окинава в резултат на бурята. Японските метеоролози предупредиха за високи вълни, поройни дъждове и силни ветрове, въпреки че тайфунът премина през островите и се отправи към Китай. Лекима отне живота на един човек в Тайван, заявиха властите. Бурята засегна транспорта на острова, като предизвика отмяната на 373 международни и 135 вътрешни полета и доведе до временно спиране на фериботните пътувания. Около 3000 домакинства очакват да им бъде възстановено електричеството. Училищата и повечето административни учреждения в северната част на острова останаха затворени. Извършена беше евакуация на над 2500 жители в райони, предразположени към наводнения. Тайфунът Лекима връхлетя днес южни японски острови, придружаван от силни ветрове и поройни дъждове, причинявайки нарушения на транспорта, предаде БТА. Сподели:", "date": "2019.08.09", "title": "Силен тайфун връхлетя японски острови"}
{"url": "https://pik.bg/%D0%BD%D0%B0%D0%B3%D0%BB%D0%B5%D1%86%D0%B8-%D0%B7%D0%B0%D0%B1%D1%8A%D1%80%D0%BA%D0%B0%D1%85%D0%B0-%D0%B5%D1%80%D0%BD%D0%B5%D1%81%D1%82%D0%B8%D0%BD%D0%B0-%D1%88%D0%B8%D0%BD%D0%BE%D0%B2%D0%B0-%D0%B2-%D0%B8%D0%B7%D0%BC%D0%B0%D0%BC%D0%B0---%D1%80%D0%B5%D0%BA%D0%BB%D0%B0%D0%BC%D0%B8%D1%80%D0%B0%D1%82-%D1%81%D1%8A%D0%BC%D0%BD%D0%B8%D1%82%D0%B5%D0%BB%D0%BD%D0%B8-%D0%B8%D0%BB%D0%B0%D1%87%D0%B8-%D1%81-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%81%D0%BA%D0%B0-news861418.html", "text": "Актриса Ернестина Шинова сигнализира, че мним сайт мами хора, използвайки нейното име. В сайта пише, че звездата от \"Откраднат живот\" и съпруга на евродепутата Андрей Слабаков е успяла да изцери щитовидната си жлеза с лапи от нишадър. На кошмара с нейно участие Шинова попаднала съвсем случайно и й прикипяло. Защото това не се случва за първи път, но в случая било замесено здравето й. \"Много пъти името ми е било използвано за реклами и промоции на продукти, които никога не съм използвала и не познавам. Обикновено не обръщам внимание, защото знам, че това са кухи сайтове, които дори и да осъдя, няма да променя нищо. Но когато става дума за лекарства и терапии, свързани със здравето на хората, няма как да реагирам\", възмутена е Шинова. Според разказа, който уж признала пред лечителски сайт, съпругата на Андрей Слабаков се изцерила от сериозен проблем с щитовидната жлеза, като спала 20 денонощия с компрес от пелин и нишадър, пише ежедневник. Използвала и лапа от мед, и семена от копър. \"Никога не съм давала интервю или каквито и да било съвети за това и в този сайт. Всичко, свързано с мен и публикувано от тях, е абсолютна лъжа. Мамят хората от мое име!\", изригна Ерна. Сподели:", "date": "2019.08.09", "title": "НАГЛЕЦИ: Забъркаха Ернестина Шинова в измама - рекламират съмнителни илачи с евродепутатската съпруга"}
{"url": "https://pik.bg/%D1%85%D1%83%D0%B0%D0%B2%D0%B5%D0%B9-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BD%D0%BE%D0%B2%D0%B0-%D0%BE%D0%BF%D0%B5%D1%80%D0%B0%D1%86%D0%B8%D0%BE%D0%BD%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BA%D0%B0%D1%87%D0%B5%D0%BD%D0%B0-%D0%BD%D0%B0-linux-news861675.html", "text": "\"Хуавей\" (Huawei) представи новата си, базирана на Linux, операционна система - Harmony OS, съобщава БНР. Този ход идва, след като китайският технологичен гигант беше поставен през май в т.нар. \"черен списък\" на Съединените щати, което застрашава разрешението в бъдеще да продължава да използва операционната система Android на Google на своите смартфони. Собствената операционна система на Huawei - Harmony OS, ще бъде с отворен код. По време на презентация на най-голямата в света технологична конференция в Дунгуан, \"Хуавей\" заяви, че нейната операционна система Hongmeng (Harmony OS) ще използва микрокернел (минимален размер на софтуера, нужен за една ОС), което означава, че всички файлове и системи ще бъдат заключени, тъй като няма \"главен ключ\" за ht цялостната система, каквито имат Android, Linux и Unix. Компанията вярва, че нейната ОС може да получи най-високо качествено одобрение от съответните регулаторни органи. Всички приложения за HTML, Linux и Android ще могат да работят в Harmony OS, според Huawei. \"Хуавей\" също така заяви, че планира да създаде \"споделена екосистема“, така че разработчиците да не трябва да адаптират техните Apps приложения към различни устройства, а в замяна това ще става автоматично. Технологичният гигант представя и \"компилатор\", който поддържа всички програмни езици и повишава производителността с 60%. Освен това Huawei каза, че миграцията между операционните системи Android и Harmony OS може да стане за около два дена. Работата по OS Harmony започна преди две години, като \"Хуавей\" посочи, че първата версия на операционната система ще бъде пусната на 10 август, а новите версии ще бъдат налични през 2020 и 2021 година. Операционната система Harmony OS също така позволява съвместимост с изкуствен интелект и може да се използва и на персонални компютри и на други устройства, подчертаха от \"Хуавей\". Сподели:", "date": "2019.08.09", "title": "\"Хуавей\" представи нова операционна система, качена на Linux"}
{"url": "https://pik.bg/%D0%BC%D0%B5%D0%BD%D0%B4%D0%B5%D0%BB%D1%81%D0%BE%D0%BD-%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D1%81%D0%B2%D0%B0%D1%82%D0%B1%D0%B0-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82---%D0%BE%D0%B1%D0%B8%D1%87%D0%B0%D0%BD-%D0%B4%D0%BE%D0%BA%D1%82%D0%BE%D1%80-%D1%81%D0%B5-%D0%B2%D1%80%D0%B8%D1%87%D0%B0-%D0%B2%D1%8A%D0%B2-%D0%B2%D0%B5%D1%87%D0%BD%D0%B0-%D0%B2%D1%8F%D1%80%D0%BD%D0%BE%D1%81%D1%82-%D0%BD%D0%B0-news861659.html", "text": "Тежка сватба стягат Наум Шопов и годеницата му Теа Минкова. Най-вероятно тържеството ще се състои на морето. Красивата иска сватбата да е възможно най-скоро, за да изглежда перфектно в булчинската рокля. Шопов ще покани всичките си колеги от \"Откраднат живот\". Той е в отлични отношения с целия екип и често купонясва с Юлиан Вергов. Наскоро Наум и Теа лично съобщиха в \"Ютюб\"-канала си, че очакват първата си рожба. Бъдещата майка е бременна в петия месец и затова двойката бърза да се бракува преди бебето да се появи на бял свят. И Наум и Теа са възпитани, че едно дете трябва да израсне в законно семейство, пише ежедневник. Минкова, която също като д-р Тасев от \"Откраднат живот\" е луда по фитнеса и здравословния начин на живот, продължава да се труди в залата върху фигурата си. Брюнетката сподели в социалните мрежи, че благодарение на 5-разовото си хранене изглежда в перфектна форма, дори и с наедряло коремче. За пет месеца Теа е качила 5 килца, видя ПИК. Сподели:", "date": "2019.08.09", "title": "МЕНДЕЛСОН: Задава се сватба в \"Откраднат живот\" - обичан доктор се врича във вечна вярност на..."}
{"url": "https://pik.bg/%D0%B4%D0%B5%D1%82%D0%B5-%D0%B5-%D1%81-%D0%BA%D0%BE%D0%BC%D0%BE%D1%86%D0%B8%D0%BE-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D1%80%D0%BE%D0%BF%D0%B0%D0%B4%D0%BD%D0%B0-%D0%B2-%D0%BD%D0%B5%D0%BE%D0%B1%D0%B5%D0%B7%D0%BE%D0%BF%D0%B0%D1%81%D0%B5%D0%BD%D0%B0-%D1%88%D0%B0%D1%85%D1%82%D0%B0-%D0%B2-%D0%BE%D0%BC%D1%83%D1%80%D1%82%D0%B0%D0%B3-news861722.html", "text": "В резултат то е прието за наблюдение в МБАЛ-Търговище с данни за комоцио и три счупени предни зъба, без опасност за живота му. По случая е образувано досъдебно производство по чл. 133 от Наказателния кодекс по описа на РУ-Омуртаг. 9-годишно дете е с комоцио след падане в необезопасена шахта дълбока около 1,6 м в Омуртаг, съобщиха от ОДМВР-Търговище.  В четвъртък около 04.00 часа в РУ-Омуртаг е получен сигнал за това, че ден по-рано около 21.00 часа в двора към салон за тържества в Омуртаг при детска игра 9-годишно момче е паднало в необезопасена бетонна шахта с дълбочина около 1,6 м. Сподели:", "date": "2019.08.09", "title": "Дете е с комоцио, след като пропадна в необезопасена шахта в Омуртаг"}
{"url": "https://pik.bg/%D0%B1%D1%8F%D0%BB%D0%B0-%D0%BB%D1%8F%D1%81%D1%82%D0%BE%D0%B2%D0%B8%D1%86%D0%B0-%D0%BA%D0%B0%D1%86%D0%BD%D0%B0-%D0%B2-%D1%81%D1%82%D0%BE%D0%BB%D0%B5%D1%82%D0%BE%D0%B2%D0%BE-%D1%81%D0%BD%D0%B8%D0%BC%D0%BA%D0%B0-news861801.html", "text": "Първа забелязва бялата лястовица Тошка Семкова. Птицата кацнала на метри от дома ѝ. „Бях на двора и я видях по жицата. Мъжът ми я видя първо. За първи път в живота си виждам бяла лястовица\", каза жената пред Би Ти Ви. В следващите дни бялата лястовица се появява на различни места из селото. \"Беше седмицата на Преображение Господне, както и самият Йовков описва в неговия разказ \"По жицата\", разказа Мирослав Колев, кмет на с. Столетово. Според учените екземплярите-албиноси оцеляват трудно, тъй като белият цвят привлича хищниците. \"Можем да го обясним с липсата на един ензим – меланин\", заяви гл. ас. д-р Огнян Тодоров, директор на Регионалния природонаучен музей в Пловдив. В Столетово се надяват бялата лястовица да донесе щастие и късмет на селото. \"Приемам я като добър знак. Дано да има благополучие за селото, за държавата даже, ако бъдем точни\", пожелава Тошка Семкова. \"Късмет е да срещнем бяла лястовица. По същия начин е късмет да срещнем бяла змия или някой друг обект, защото това явление е доста рядко\", заяви гл. ас. д-р Огнян Тодоров. Снимките, качени в социалните мрежи от кмета на Столетово, вече имат десетки хиляди харесвания. Бяла лястовица се появи в карловското село Столетово. Местните хора очакват рядката птица да им донесе здраве и берекет. Сподели:", "date": "2019.08.09", "title": "Бяла лястовица кацна в Столетово (СНИМКА)"}
{"url": "https://pik.bg/%D0%B4%D0%B5%D1%82%D0%B5-%D0%BF%D0%BE%D0%B4%D0%BA%D0%B0%D1%80%D0%B0-%D1%81%D1%83%D0%B7%D1%83%D0%BA%D0%B8-%D0%B8-%D0%BF%D0%BE%D1%82%D1%80%D0%BE%D1%88%D0%B8-%D0%B6%D0%B5%D0%BD%D0%B0-news861678.html", "text": "Около 10,53 часа днес в полицията е получен сигнал за инцидент в село Вълкосел, община Сатовча. Според първоначалната информация непълнолетен и неправоспособен водач на лек автомобил \"Сузуки Витара\" от селото паркирал, без да заключи автомобила в центъра на Вълкосел. Докато младежът бил извън колата, в нея се качило дете, освободило ръчната спирачка, автомобилът потеглил и блъснал 44-годишна жена. Пострадалата е със счупен крак. Работата по изясняване на всички факти и обстоятелства по случая продължава. Сподели:", "date": "2019.08.09", "title": "Дете подкара \"Сузуки\" и потроши жена"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D1%81%D1%8A%D0%B2%D0%B5%D1%82%D0%B2%D0%B0-%D0%BD%D0%B5-%D0%B2%D0%BA%D0%BB%D1%8E%D1%87%D0%B2%D0%B0%D0%B9%D1%82%D0%B5-%D0%BA%D0%BB%D0%B8%D0%BC%D0%B0%D1%82%D0%B8%D0%BA%D0%B0-%D0%BD%D0%B0-%D0%BC%D0%B0%D0%BA%D1%81%D0%B8%D0%BC%D1%83%D0%BC-%D0%B8%D0%BB%D0%B8-%D0%BC%D0%B8%D0%BD%D0%B8%D0%BC%D1%83%D0%BC-news861574.html", "text": "Специалистът уточни, че няма как в градските автобуси да се постига голямо разхлаждане през горещите дни, тъй като телата на пътниците също отделят топлина. Вариантът хората да се чувстват напълно комфортно е броят им да е по-малък или точно колкото пише за седящи и правостоящи места. Позицията на Йорданов е, че изборът на климатик е строго индивидуален за всяко помещение. Без значение къде ще бъде монтирана машината обаче - ниско долу или до тавана, филтърът й трябва да се почиства редовно, както и ламелите под него. Първообразът на климатиците всъщност е хладилната машина, разказа Йорданов. По думите му всички останали термопомпи, както и самият климатик, са просто различни наименования. Той си е термопомпа въздух-въздух, като тялото отвън използва енергията на въздуха, за да охлади фреона, а вътре в помещението да го изпари. Използвайки двете флуидни среди, реализира процеса на разлика в температурите - през лятото външното тяло духа топло и охлажда вътре, през зимата - обратното. Всъщност, разликата между климатика и хладилната витрина в повечето случаи е само един вентил, поясни експертът. Той допълни, че климатиците са измислени първо за бирената промишленост - да се охлажда пивото. След това този тип машини \"навлизат\" и в месарниците и други магазини за хранителни продукти, тъй като търговците разбрали, че така ще си съхраняват по-добре стоката. Преди фреона, използваният агент е бил амоняк, каза още Йорданов и уточни, че всъщност всичко се води като хладилен агент, включително и водата. Сега като екологичен хладилен агент навлиза въглеродният диоксид, тъй като се добива лесно и е по-евтино, посочи специалистът. При климатиците производителите винаги се стремят коефициентът на преобразуване да е 1:3 - т.е. ако се вложи 1 киловат електрическа енергия, той да отдаде 3 киловата топлинна, обясни Йорданов. За сравнение той посочи, че една обикновена електрическа печка с 1 реотан черпи 1 киловат ток, за да осигури 2 киловата топлина. При хладилната машина съотношението обикновено е 1 към 2-2,5 киловата отдадена енергия. Йорданов каза още, че този тип техника до голяма степен зависи от външната температура. Те работят най-оптимално през пролетта и есента, когато навън е почти толкова топло, колкото и вътре. Климатиците не бива в никакъв случай да работят на минимум или на максимум, подчерта Йорданов. По думите му най-разумно е през лятото в помещенията да се поддържа температура с 5-7 градуса по-ниска от външната. Тази разлика помага на организма да се адаптира по-бързо от по-хладно към по-горещо. Според специалисти най-оптимално е да се поддържат 26-27 градуса през лятото и 22-23 градуса през зимата. Критичните температури не са препоръчителни и за автомобилите, каза още Йорданов. По думите му избягването на този риск е причината вече да се използват климатроници. Малко по-особена е ситуацията в градския транспорт, допълни Йорданов. Той обясни, че климатиците в автобусите са предвидени да работят при определено натоварване с хора - седящи и правостоящи. Тъй като всеки човек отделя топлина, когато има пътници над предвиденото, охлаждането от климатика престава да се усеща и обратното - когато има по-малко пътуващи се усеща по-голямо охлаждане. Отделен е проблемът, че регулирането на климатиците в автобусите, оскъпява много както съоръжението, така и поддръжката му, допълни специалистът. От гледна точка на ефективността централната климатизация е по-добра, каза още Йорданов. Тогава натоварването на цялата мрежа е равномерно, а и поддръжката е значително по-лесна. Освен това, големите климатични инсталации винаги вкарват пресен въздух, който варира между 30 и 50 кубически метра на час за един човек, докато малките машини въртят един и същ въздух. Позицията на специалиста е, че ако няма централна климатизация на сградата, за офис помещенията е по-добре климатиците да работят постоянно, особено през зимата. В домашни условия ползването на машините е по-различно, особено, ако през деня няма хора. Освен това зависи от самото строителство на сградата, дали терасите са затворени, дали се образува влага. Недостатъкът на климатика е, че за да работи ефективно, помещенията трябва да са затворени, за да може уредът да поддържа микроклимата, посочи Йорданов. По думите му стаите редовно трябва да се проветряват, независимо дали е лято или зима. Освен това е задължително филтърът да се почиства периодично и да се следи дали топлообменикът не е натрупал мръсотия върху ламелите. При избора на климатик всяка стая се разглежда индивидуално - брой и размер на прозорците, каква е дограмата, има ли изолация в помещението, има ли външни стени, допълни Йорданов. Той уточни, че разликата между инвентора и хиперинвентора е много малка. Обикновеният климатик се включва изведнъж на 1 киловат и работи докато достигне температурата, докато инвенторът се включва и бавно увеличава оборотите си, за да няма натоварване на електрическата мрежа, достига до някакъв максимум и си поддържа тази температура, обясни специалистът. Според него е решение на всеки потребител дали да ползва т.нар. умни климатици или не. Всъщност, комуникацията с уреда чрез интернет отдавна е възможна, каза Йорданов. Той уточни, че според марката и производителя, собственикът има възможност дистанционно да повиши температурата или да промени режим на работа, както и да зададе седмичен график за включването и изключването на уреда. Някои от моделите позволяват включително да се проследи разхода на електроенергия на самия климатик. Като цяло консумацията на ток от климатиците през лятото е по-малко в сравнение със зимата, допълни Йорданов. Причината е, че в студеното време тялото на уреда влиза в режим на разскрежаване /дефрост/. Иначе казано през това време климатикът работи, но не за да топли стаята, а за да може да разскрежи външното тяло. Къде е по-добре да бъде поставена машината в стаята според Йорданов зависи изцяло от предпочитанията на собственика. Високият монтаж не позволява на децата да пипат климатика и не заема пространство. Предимството на ниския е, че почистването на филтъра става без да се ползва стълба. Независимо дали ще е до тавана или на земята обаче пред уреда не трябва да има прегради, за да има хубаво движение на въздуха в стаята и да се получава еднаква температура навсякъде, обобщи специалистът. Не е добър вариант климатиците да се включват на максимална или минимална стойност, каза за БТА гл.ас. д-р инженер Кръстин Йорданов към катедра \"Топлотехника\" на Техническия университет във Варна. Според него е най-добре през зимата в помещенията да се поддържа температура от 22 градуса, през лятото - между 25 и 27, като най-добре е те да са с 5-6 градуса по-малко в сравнение с външната температура. Сподели:", "date": "2019.08.09", "title": "ЕКСПЕРТЪТ СЪВЕТВА: Не включвайте климатика на максимум или минимум"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BA%D0%B0%D1%80%D0%BE%D0%BB%D0%B5%D0%B2-%D1%81%D0%B5-%D0%BF%D0%BE%D0%B4%D0%B8%D0%B3%D1%80%D0%B0-%D1%81%D1%8A%D1%81-%D0%B7%D0%B5%D0%BB%D0%B5%D0%BD%D0%B8%D1%8F-%D0%BE%D0%BA%D1%82%D0%BE%D0%BF%D0%BE%D0%B4---%D0%B4%D0%B0%D0%B2%D0%B0-30-%D0%B1%D0%BE%D0%BD%D0%B0-%D0%BD%D0%B0-%D1%82%D0%BE%D0%BC%D0%B0-%D0%B1%D0%B5%D0%BB%D0%B5%D0%B2-%D0%B8--news861602.html", "text": "Казусът с масовото изкачване на Мусала и последвалата глоба за влогър, както и изявленията на известните най-вече с грантовете за броене на фауна и флора у нас \"зелени\" коментира на страницата си във Фейсбук Владимир Каролев. “Мъдри” съвети от партийно-грантаджийските зИлени Тома Белев и Андрей Ковачев по Би Ти Ви как да се спазвал изтеклия преди повече от 5 години план за управление на Рила: ако 21 души група се събере да ходи до връх Мусала, задължително 20 макс в една група, а 21-ия, така... по-отзад или по-напред да бъде\", възмути се Каролев. \"Да припомня, че предложената от мен награда от 30 хил. лв. за партийните зелени Тома Белев, Андрей Ковачев и Петко Ковачев ,ако тримата изкачат заедно връх Вихрен е още валидна. А Би Ти Ви да продължава да търси коментари от хора, които не стъпват в планините, а ги познават от снимки\", посочи още той. Казусът с организирането на около 1000 души в масов поход до върха предизвика глоба за популярен влогър. “На същия ден имаше още две, не малки групи, които тръгнаха преди нас, стотици други се организират в интернет за масово изкачване на Мусала всяка година. Защо няма глоби за тях?” , коментира Слави Панайотов в личния си YouTube канал. Стотици българи всяка година хиляди отбелязват празника на Рила с организирано масово изкачване на Мусала, а ограничения за броя посетители няма в нито един от българските паркове. От Асоциацията на парковете в България обясниха, че в зоните с ограничено човешко въздействие не е желателно да преминават по повече от 20 души. “Групата от много хора се движи в широк фронт и започва да минава отстрани на пътеката. Така се образуват нови коловози и съответно ерозия”, коментира Тома Белев. Сподели:", "date": "2019.08.09", "title": "САМО В ПИК! Владимир Каролев се подигра със Зеления октопод - дава 30 бона на Тома Белев и двамата Ковачеви, ако качат заедно връх Вихрен"}
{"url": "https://pik.bg/%D0%BF%D1%80%D0%BE%D1%84-%D0%B4-%D1%80-%D0%B3%D0%B5%D0%BD%D1%87%D0%BE-%D0%BD%D0%B0%D1%87%D0%B5%D0%B2-%D0%BE%D0%B1%D1%8F%D0%B2%D0%B8-%D0%BA%D0%BE%D0%B3%D0%B0-%D1%89%D0%B5-%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D0%B1%D0%B5%D0%BB%D0%BE%D0%B4%D1%80%D0%BE%D0%B1%D0%BD%D0%B0-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B0%D1%86%D0%B8%D1%8F-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news861608.html", "text": "В началото на 2021 година трябва да се извърши белодробна трансплантация в България. Това каза проф. д-р Генчо Начев, изпълнителен директор на болница „Св. Екатерина“, по бТВ. „Ние сме извършвали тази трансплантация технически на трупен материал“, добави той. Професорът каза, че в България все още става дума за рутинна подготовка, която е нормално да се прави на трупен материал. „От хирургическа гледна точка не би трябвало да има някакъв проблем. Въпросът е, че тази трансплантация не е фойерверк“, каза проф. Начев. Той поясни, че в България не са много хората, чакащи за белодробна трансплантация, но за всеки един това е трагедия. „18 човека чакат за белодробна трансплантация в България, но на фона на много други заболявания, за които чакат 1000 или 5000 души, това не е голяма бройка“, поясни той. По думите му обаче 2021 година е много късна дата за трансплантация. „Аз мисля, че ако се осъществи обучение, пътят е такъв – 3 месеца е достатъчно да бъде подготвен екип“, категоричен бе той. Генчо Начев добави, че се очаква група от 4-5 човека да отидат на специализация във Виена. „Това се очаква след 15 септември“, обясни той. По думите му вече има апаратура, която да позволи извършването на трансплантация. „Това, което е необходимо, ще се включи допълнително“, каза Начев. Сподели:", "date": "2019.08.09", "title": "Проф. д-р Генчо Начев обяви кога ще е първата белодробна трансплантация в България"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B5%D1%82%D0%BE-%D0%BA%D0%BE%D0%B3%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%BD%D0%B8-%D0%B2%D1%80%D1%8A%D1%89%D0%B0-%D0%B6%D0%BE%D1%80%D0%BE-%D1%88%D0%BE%D0%BF%D0%B0-news861212.html", "text": "\"Все още върви съдопроизводството, поисканото лице до момента не се е запознало с материалите\", уточни обвинителят пред столичен ежедневник. След поредица задържания и освобождавания в последните няколко месеца, този път Шопа е поискан, за да бъде разследван в родината като участник в престъпна група. Според спецпрокуратурата имало достатъчно доказателства, че той е членувал в бандата за данъчни престъпления и пране на пари, за която бяха погнати Ветко и Маринела Арабаджиеви и счетоводителките Ромелия Кирилова и Елена Караянева. Заковавали го разпити на свидетели и приложени специални разузнавателни средства. Това е третият арест за Шопа в Испания, след като първите два не успяха. Първоночално той бе заключен заедно с милионерското семейство в началото на март. Тогава бе поискан от Швейцария за разследване на пране на пари, но неочаквано страната оттегли искането си. Седмица по-късно белезници отново щракнаха на ръцете на Шопа по издадена от България европейска заповед за арест. Софийската районна прокуратура поиска предаването му, за да го разследва, че укрил семейство Арабаджиеви в тузарския си палат в Кабрера де Мар край Барселона, докато те се дирят от Интерпол. Искането е било отказано, но родните разследващи тогава не съобщиха причините. След поредния неуспех делото е изискано от Специализираната прокуратура, която се е заела да нищи бизнесмена. Той е зачислен към групата на милионерската фамилия, а обвиненията са му повдигнати задочно. Заради новия член обвиненията на останалите са актуализирани преди около месец. Изменените обвинения бяха коментирани във вторник в Апелативния спецсъд, от който Ветко Арабаджиев поиска да бъде пуснат от килията. Основната теза на защитата е, че той е екстрадиран от Испания само по обвиненията за престъпна група и пране на пари, но не и за данъчни престъпления. Именно данъчните престъпления станаха ябълката на раздора и при предишно разглеждане на мярката на хотелиера. Адвокат Илиян Василев твърди, че испанският съд е отказал да позволи Ветко да бъде съден за данъци, като се позова на трети превод на решението на испанските магистрати. Апелативните съдии обаче не видяха пречка, като прецениха, че Испания е пратила Арабаджиев за всички обвинения, за които е поискан, тъй като нямало категоричен отказ. Освен това хората на Темида посочиха, че има достатъчно улики срещу милионера и цитираха показания на свидетели, СРС, банкови бележки, протоколи от разпознавания. Посочени бяха и разпечатки от телефони и компютри, открити в имението на Шопа, от които ставало ясно, че Арабаджиеви са преглеждали обвиненията си и са чели разпити на свидетели. Въпреки че няма криминални прояви, Ветко можел да се укрие, предвид че е бил обявяван за международно издирване, а банковата му сметка показвала, че имал достатъчно ресурси, за да се покрие във всяка точка на света, счетоха магистратите. Георги Семерджиев, известен като Жоро Шопа, ще бъде екстрадиран у нас до седмица, съобщи спецпрокурорът Кирил Пейчинов. По думите му, испанският съд е одобрил предаването на бизнесмена, което се очаква до дни. Сподели:", "date": "2019.08.09", "title": "ГОРЕЩА НОВИНА: Ето кога Испания ни връща Жоро Шопа"}
{"url": "https://pik.bg/%D0%BA%D0%BB%D0%BE%D1%88%D0%B0%D1%80-%D1%81%D0%BC%D0%B0%D0%B7%D0%B0-%D0%BE%D1%82-%D0%B1%D0%BE%D0%B9-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B3%D0%BE-news861745.html", "text": "На мястото незабавно е бил изпратен полицейски екип, който е установил, че извършителят и потърпевшата – 34-годишна от Лясковец са бездомници, обикаляли и спели по парковете. В четвъртък двамата се скарали и мъжът започнал да нанася удари с ръце в областта на главата на приятелката си. Тя е откарана в Спешна помощ – Г. Оряховица, където е установено, че има фрактура на черепа. Мъжът е задържан с полицейска мярка да 24 часа. По случая е започнато досъдебно производство. 34-годишен мъж от с. Спасово е зъдържан от служители на РУ – Г. Оряховица за причинена средна телесна повреда на приятелката си. Вчера около обяд в управлението е получен сигнал за мъж, който нанасял побой над жена в парк в железничарския град. Сподели:", "date": "2019.08.09", "title": "Клошар смаза от бой приятелката си, задържаха го"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D1%87%D1%83%D0%BC%D0%B0%D1%82%D0%B0-150-%D0%BB%D0%B5%D0%B2%D0%B0-%D0%BF%D1%80%D0%B5%D0%BC%D0%B8%D1%8F-%D0%B7%D0%B0-%D0%B2%D1%81%D0%B5%D0%BA%D0%B8-%D0%BB%D0%BE%D0%B2%D0%B5%D1%86-%D0%BE%D1%82%D0%BA%D1%80%D0%B8%D0%BB-%D1%82%D1%80%D1%83%D0%BF-%D0%BD%D0%B0-%D0%B4%D0%B8%D0%B2%D0%B0-%D1%81%D0%B2%D0%B8%D0%BD%D1%8F-news861651.html", "text": "\"150 лева отпускат на всеки ловец, намерил труп на дива свиня”, обяви д-р Емил Гъгнев от Областната дирекция по безопасност на храните, след проведената епизоотична комисия в Кюстендил . Това е част от новата заповед на Министъра на земеделието по повод африканската чума по свинете, която ще се добави към съществуващата заповед на губернатора Виктор Янев. „За всяко отстреляно прасе ловците ще получават по 50 лв. финансов стимул при индивидуален лов, това са пари, отпускани за извън инфектираните зони, каквато е Кюстендилска. Парите ще изплащат горските структури, дадени са и съответните указания как се изплащат. Държавните горски и ловни стопанства и ловно- рибарските сдружения трябва да претърсят ловно-стопанските територии за установяване на умрели диви свине. Трябва да се направят и селективни капани за улов на дива свиня. Директорите пък на структурите да организират транспортирането на трупове на дивите свине при намерени такива. Друга мярка, която сме взели в момента – кметовете изготвят списъци с броя на отглежданите прасета в личните стопанства в населените места, инвентаризацията е в ход. Тези списъци ще бъдат готови до 11-12 август, тогава ще стане ясен и актуалният брой на свинете от така наречения „заден двор”, заяви д-р Емил Гъгнев. Той обяви, че към момента се упражнява и строг контрол в трите ферми от тип А в областта, така наречените семейни с мерки за биосигурност. Това са ферми с до 60-70 свине. Такива има  в селата Сапарево – 11 свине майки с 24 подрастващи, Палатово – 68, и Кочериново – 18 свине майки. Там вече са проведени и съответните обучения, разпространени са и съответните информационни материали. В Кюстендилска област няма индустриални ферми. Епизоотичната обстановка е благоприятна. Д-р Гъгнев се надява заболяването да се отложи във времето, да се навлезе в есенните и зимни месеци, когато африканската чума може да отшуми, а огнищата да се локализират, съобщава \"Струма\". „За щастие, нашата област продължава да бъде  чиста от заразата африканска чума по свинете. Нямаме огнища. Всички органи на държавната и общинската власт изпълняват превантивните си ангажименти. Така че засега няма опасност от заболяването. Нека населението да е спокойно, но с изострено внимание, да следи обстановката и да прецени как да действа”, каза зам. областният управител Райчо Цветин. Сподели:", "date": "2019.08.09", "title": "ЗАРАДИ ЧУМАТА: 150 лева премия за всеки ловец, открил труп на дива свиня"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%81%D0%BA%D0%BE%D0%BA-%D0%BE%D1%82-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2%D0%B8%D1%8F-%D0%BC%D0%BE%D1%81%D1%82-news861754.html", "text": "От пресцентъра на полицията потвърждават за случая. Сигнал за самоубийството е подаден преди 12:00 часа днес. Изясняват се причините и обстоятелствата около трагичният инцидент. Няма улики за престъпление, допълват от пресцентъра на полицията. Все още няма яснота и около самоличността на загиналия, както и мотивите му да сложи край на живота си. Преди ден край на живота си сложи друг мъж, който се хвърли под релсите на преминаващ влак на жп гара във Варненско. Мъж е скочил от Аспарухов мост и е загинал на място, съобщава Varna24.bg. Сподели:", "date": "2019.08.09", "title": "ИЗВЪНРЕДНО: Мъж загина след скок от Аспаруховия мост"}
{"url": "https://pik.bg/%D0%BF%D0%B0%D0%BD%D0%B8%D0%BA%D0%B0-20-%D0%B1%D0%BE%D0%B4%D0%B8%D0%B3%D0%B0%D1%80%D0%B4%D0%B0-%D0%B7%D0%B0%D1%80%D1%8F%D0%B7%D0%B2%D0%B0%D1%82-%D0%B0%D0%BB%D0%BA%D0%BE%D1%85%D0%BE%D0%BB%D0%BD%D0%B8%D1%8F-%D0%B1%D0%BE%D1%81-%D0%BC%D0%B8%D0%BD%D1%8E-%D1%81%D1%82%D0%B0%D0%B9%D0%BA%D0%BE%D0%B2-%D0%B0%D1%80%D0%BC%D0%B8%D1%8F%D1%82%D0%B0-%D0%BC%D1%83-%D1%81%D0%B4%D0%B0%D0%B2%D0%B0-%D0%BE%D1%80%D1%8A%D0%B6%D0%B8%D1%8F%D1%82%D0%B0-%D0%B8-%D0%BA%D0%BE%D0%BB%D0%B8%D1%82-news861403.html", "text": "Алкохолният бос Миню Стайков, който е в болница към следствения арест с куп повдигнати обвинения, остана без армията си от охранители. От 1 август са го напуснали силоваците му начело с шефа на сигурността в карнобатската империя \"СИС Индустрийс\", пише столичен седмичник. Гардовете са сдали служебните автомобили и оръжия без предупреждение, защото не били получавали заплати в продължение на три месеца въпреки дългогодишната вярна служба. Дори тузарското имение на Миню в Бояна останало на самотек, като опазването му било поверено на външна фирма по договор. Твърди се, че Стайков е на път да се прости и с акциите си в компанията за производство на вино и спиртни напитки \"СИС Индустрийс\" . Арабските му съдружници вече били изразили готовност да изкупят всички дялове на фирмата. Техните интереси са представлявани от бизнес дамата Айда ал Медлеж чрез дружеството \"Екуити Файнанс\", което засега държи 50% от \"СИС Индустрийс\". Стайков обаче не е съвсем безразличен, защото още преди няколко месеца прехвърли дяловете си в алкохолния завод в Карнобат на майка си. 90-годишната Станка Станкова е придобила и акциите на двете офшорки \"Фронтиър Холдингс\" и \"Синевикс\", като сделките са минали през фамилния адвокат Красимир Трифонов. Сподели:", "date": "2019.08.09", "title": "ПАНИКА: 20 бодигарда зарязват алкохолния бос Миню Стайков! Армията му сдава оръжията и колите"}
{"url": "https://pik.bg/%D0%BC%D0%B2%D0%BD%D1%80-%D0%BE%D1%81%D0%B8%D0%B3%D1%83%D1%80%D0%B5%D0%BD%D0%B8-%D1%81%D0%B0-%D0%BF%D0%B5%D1%82-%D1%84%D0%B5%D1%80%D0%B8%D0%B1%D0%BE%D1%82%D0%B0-%D0%B4%D0%BD%D0%B5%D1%81-%D0%BC%D0%B5%D0%B6%D0%B4%D1%83-%D1%81%D0%B0%D0%BC%D0%BE%D1%82%D1%80%D0%B0%D0%BA%D0%B8-%D0%B8-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D1%83%D0%BF%D0%BE%D0%BB%D0%B8%D1%81-%D0%B2-%D0%B3%D1%8A%D1%80%D1%86%D0%B8%D1%8F-news861648.html", "text": "Във връзка със съобщенията за проблеми с фериботните връзки между гръцкия остров Самотраки и Александруполис пристанищните власти на Самотраки обявиха, че за днес са осигурили пет ферибота. Това съобщиха от Министерството на външните работи. Четири от тях ще обслужват пътници – в 10:30 ч., 15:30 ч., 20:30 ч. и 01:00 ч. В 18:30 ч. от Самотраки за Александруполис ще отплава и един ферибот, който може да превозва автомобили. Част от българските туристи на острова, изпитали проблеми заради прекъсване на фериботна връзка по-рано тази седмица, са успели да се придвижат до Александруполис на 8 август, информират от Външното министерство. Генералното ни консулство в Солун е в контакт е с гръцките пристанищни власти, следи ситуацията и е готово да окаже възможното съдействие при необходимост. Телефон за връзка с ГК Солун: +30 2310 829 210, дежурен телефон в извънработно време: +30 2310 869 520. Сподели:", "date": "2019.08.09", "title": "МВнР: Осигурени са пет ферибота днес между Самотраки и Александруполис в Гърция"}
{"url": "https://pik.bg/90-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%E2%80%9C%D1%82%D1%80%D0%B0%D0%BA%D0%B8%D1%8F%E2%80%9D-news861652.html", "text": "90-годишна жена загина в катастрофа на АМ “Тракия”, съобщиха от полицията. На 8 август по АМ „Tракия”, в посока Бургас, се е движил лек автомобил, управляван от 69-годишна жена от Варна. В него са пътували 70-годишен мъж, 90-годишна жена и 14-годишно момче. На км.177, водачката е изгубила управление над автомобила, който навлязъл в аварийната лента, блъснал се в препазна мантинела и се преобърнал в отводнителна канавка. В следствие на удара 90-годишната жена е починала на път за болницата. Водачката на автомобила е получила фрактури на 3 ребра и контузия на бял дроб, а мъжът е получил фрактура на дясната ръка. Пострадалите са настанени за лечение в УМБАЛ-Стара Загора, без опасност за живота. Сподели:", "date": "2019.08.09", "title": "90-годишна жена загина в катастрофа на “Тракия”"}
{"url": "https://pik.bg/%D0%BC%D0%BE%D1%89%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8-%D0%BE%D1%82-%D0%B4%D0%BE%D0%B1%D1%80%D0%B8%D1%87-%D0%B8-%D1%81%D0%BC%D0%BE%D0%BB%D1%8F%D0%BD-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D1%89%D0%B8%D1%82%D0%B8-%D0%B8%D0%BC%D0%B8%D0%B4%D0%B6%D0%B0-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83-news861715.html", "text": "Поредни две позиции в подкрепа на кандидатурата на Иван Гешев за главен прокурор. Те са от името на Окръжните прокуратури в Добрич и Смолян. Към становището на прокурорите от Добрич се присъединяват колегите им от районните прокуратури в целия съдебен район, както и следователите и служителите на съдебната власт. \"Считаме, че издигнатата кандидатура на Иван Гешев е правилният избор като прокурор от кариерата, който познава системата отвътре и за който може да се твърди, че ще се ползва с доверието на колегите си. При своя избор не следва да се поддавате на политически или друг външен натиск, а правилно да приложите разпоредбите на Конституцията и Закона за съдебната власт\", пише в становището на ОП-Добрич. Прокурорите от Смолян пишат до Пленума на Висшия съдебен съвет (ВСС), че Иван Гешев има \"решителността, знанията и възможностите\" да заеме поста на главен прокурор, съобщава \"Правен свят\". \"С работата си до момента е показал, че има намерението и може да защити имиджа на прокуратурата, позиционирането й в съдебната власт и продължаване на провеждането на реформата в прокуратурата, започнато от Сотир Цацаров. Неговото издигане за кандидат за главен прокурор е в съответствие и с вижданията на голямата част от колегите в страната, че главният прокурор трябва да е от професионалните редици на прокуратурата\", посочват още държавните обвинители от Родопите, които апелират да се \"игнорират опитите за влияние и всякакви политически внушения и инсинуации\", които съпровождат процедурата. В понеделник предстои важен етап от процедурата по избор на следващия главен прокурор. Номинираният Иван Гешев трябва да представи писмената си концепция за развитието и управлението на държавното обвинение през следващите седем години. Сподели:", "date": "2019.08.09", "title": "МОЩНА ПОДКРЕПА: Магистрати от Добрич и Смолян: Иван Гешев може да защити имиджа на прокуратурата и да продължи реформите, започнати от Цацаров"}
{"url": "https://pik.bg/%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%B0%D0%BA%D0%B2%D0%B0%D0%BF%D0%B0%D1%80%D0%BA%D0%B0-%D0%B2-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-%D0%BA%D1%8A%D0%B4%D0%B5%D1%82%D0%BE-%D0%BC%D0%BB%D0%B0%D0%B4%D0%B5%D0%B6-%D0%BD%D0%B0%D0%BC%D0%B5%D1%80%D0%B8-%D1%81%D0%BC%D1%8A%D1%80%D1%82%D1%82%D0%B0-%D1%81%D0%B8-news861756.html", "text": "Назначена е комплексна техническа експертиза на аквапарка \"Аква планет\" в Приморско, където вчера при инцидент на една от пързалките почина 18-годишен младеж. Това съобщиха от пресслужбата на Окръжната прокуратура в Бургас. От там посочиха, че предмет на разследването ще бъде както законосъобразното функциониране на водното съоръжение, така и дали са налице данни за престъпления от общ характер, осъществени от длъжностни лица, разрешили функционирането му и спрямо такива, работещи в същото. Под надзора на Окръжна прокуратурата в Бургас, полицаи разследват настъпилата смърт на младежа. Инцидентът е станал около 15.10 часа. Тогава е съобщено, че двама младежи са пострадали при спускане по атракцията \"Цунами\". Единият се спускал с краката напред, а вторият с главата, като се срещнали и сблъскали в улея. Двамата са били откарани в УМБАЛ-Бургас, но единият от младежите въпреки оказаната му помощ е починал от травмите. В хода на започналото разследване е извършен първоначален оглед на местопроизшествието, назначени са съдебно-медицинска експертиза, която да установи причините за настъпилия тежък инцидент. Извършени са разпити на множество свидетели, включително и на очевидци на деянието, като предстоят и допълнителни разпити на свидетели. По случая се изготвя и фотоалбум на местопроизшествието. Сподели:", "date": "2019.08.09", "title": "Проверяват аквапарка в Приморско, където младеж намери смъртта си"}
{"url": "https://pik.bg/%D0%BA%D0%BE%D0%B9-%D0%B5-%D1%82%D0%BE%D0%B7%D0%B8---%D1%82%D1%80%D1%8A%D0%BC%D0%BF-%D1%81%D0%B5-%D1%81%D0%BA%D0%BE%D0%BD%D1%84%D1%83%D0%B7%D0%B8-%D0%BA%D0%BE%D0%B3%D0%B0%D1%82%D0%BE-%D0%B3%D0%BE-%D0%BF%D0%BE%D0%BF%D0%B8%D1%82%D0%B0%D1%85%D0%B0-%D0%B7%D0%B0-%D0%B7%D0%B5%D0%BB%D0%B5%D0%BD%D1%81%D0%BA%D0%B8-%D0%B2%D0%B8%D0%B4%D0%B5%D0%BE-news861803.html", "text": "Президентът на САЩ Доналд Тръмп се сконфузи, когато го попитаха за украинския му колега Володимир Зеленски. Когато журналист му задава въпрос кога ще покани Зеленски в Белия дом, първото, което пита Тръмп е: \"За кого говорите?\". Журналистът уточнява, че Зеленски е президентът на Украйна. Следващият въпрос е какво мисли Тръмп за отношенията между Русия и Украйна и президентите Путин и Зеленски. Тръмп отговаря, че Зеленски ще може да сключи договор с Путин. \"Зеленски е разумен човек. Мисля, че той ще дойде тук съвсем скоро\", обобщава Тръмп. Сподели:", "date": "2019.08.09", "title": "\"Кой е този?\" - Тръмп се сконфузи, когато го попитаха за Зеленски (ВИДЕО)"}
{"url": "https://pik.bg/%D0%BE%D1%89%D0%B5-%D1%82%D1%80%D0%B8-%D0%BE%D0%B1%D0%BB%D0%B0%D1%81%D1%82%D0%B8-%D0%BF%D0%BE%D1%80%D0%B0%D0%B7%D0%B5%D0%BD%D0%B8-%D0%BE%D1%82-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%87%D1%83%D0%BC%D0%B0-news861615.html", "text": "Българската агенция по безопасност на храните (БАБХ) е констатирала нови случаи на Африканска чума при диви свине в три области. Това сочи съобщение на сайта на БАБХ. Новите случаи са в землището на с. Змеица,общ. Доспат, обл. Смолян – намерени умрели две диви свине, намерена умряла дива свиня на територията на общ. Върбица, обл. Шумен, намерена умряла дива свиня в землището на с. Ново градище, общ. Стражица, общ. Велико Търново. Взетите проби са потвърдени като положителни за вируса на африканска чума по свинете (АЧС) от Националната референтна лаборатория в Националния диагностичен научно-изследователски ветеринарномедицински институт в София вчера. Това са първите положителни проби на диви свине за Шумен и Смолян. БАБХ апелира обществото да бъде съпричастно и отговорно към сериозната епизоотична ситуация и да изпълнявя мерките за превенция и биосигурност. Сподели:", "date": "2019.08.09", "title": "Още три области поразени от африканската чума"}
{"url": "https://pik.bg/%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D1%82%D0%B0%D0%BD%D0%B5%D0%B2-%D0%BE%D0%B1%D1%8F%D1%81%D0%BD%D0%B8-%D0%BA%D0%B0%D0%BA%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D1%8F%D1%82-%D1%81%D1%82%D0%BE%D0%BF%D0%B0%D0%BD%D0%B8%D1%82%D0%B5-%D0%B7%D0%B0-%D0%B4%D0%B0-%D0%BF%D0%BE%D0%BB%D1%83%D1%87%D0%B0%D1%82-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-news861765.html", "text": "Министерството „До 26 август 2019 г. е крайният срок за представяне на протоколите за санитарно прочистване на дворовете и дезинфекцията в населените места във връзка със регистрирани случаи на Африканска чума по свинете (АЧС). По този начин стопаните ще могат да получат финансова подкрепа в размер на 300 лв. за почистен и дезинфекциран двор“. Това съобщи министърът на земеделието, храните и горите Десислава Танева на брифинг след среща с областни управители от страната и представители на Националното сдружение на общините в Република България (НСОРБ), в гр. Велико Търново, съобщиха от пресцентъра на . Тя посочи, че отговорността за това е на кметовете на населените места и ветеринарните доктори. Министър Танева обясни, че средносрочната цел, която са си поставили е независимо от мястото и големината на стопанството, в което се отглеждат домашни свине, то трябва да бъде регистрирано и с мерки за биосигурност. Тя увери, че режимът за регистрация по Наредба №44 ще бъде административно облекчен. „Експерти от Българската агенция по безопасност на храните са подготвили два модела информационни бюлетини, които в 10-дневен срок ще бъдат раздадени във всяко населено място. В единия е обяснено какво значи биосигурност в тип „лично стопанство“, а в другият е за по-големи стопанства с развъдна дейност. Всеки, който спази изискванията може да бъде регистриран“, обясни министър Танева. Тя подчерта, че успехът в борбата с АЧС зависи от биосигурността в стопанствата, в които се отглеждат свинете. Земеделският министър благодари на всички стопани, които са се включили заедно с държавните органи за максимално ограничаване на щетите, така че България да стане държава, която сравнително бързо се е справила с този проблем. Тя каза още, че на територията на страната има 2795 ловни дружинки, като 104 от тях ще бъдат ограничени в ловните дейности. „Разчитаме основно на тях за депопулация на дивата свиня. Държавата може да се справи с АЧС само, ако работим заедно в тази посока“, категорична бе министър Танева. Заместник-министър Атанас Добрев посочи, че в капаните за улов на диви свине на територията на Държавните горски предприятия са хванати над 70 животни. Той припомни, че утре се открива ловният сезон за прелетен дивеч и призова ловците да спазват мерки за дезинфекция. След приключване на ловния излет трябва да мият обувките си с вода и сапун и гумите на автомобилите. Председателят на НСОРБ Даниел Панов, заяви че организацията активно участва във всяка кампания на МЗХГ. В ежеседмичния си бюлетин, който се разпространява до местната власт, Сдружението публикува актуална и подробна информация за болестта по данни на Министерството. На срещата присъстваха заместник-министрите на земеделието, храните и горите доц. д-р Янко Иванов и Атанас Добрев, представители на МОСВ, МВР, МРРБ и Българската агенция по безопасност на храните. Сподели:", "date": "2019.08.09", "title": "Десислава Танев обясни какво трябва да направят стопаните, за да получат обезщетения заради Африканската чума"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0%D0%BA%D0%BE%D0%B2%D0%B0%D0%B2%D0%B0-%D0%B8%D0%B2%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81-%D0%BD%D0%BE%D0%B2%D0%B8-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%E2%80%93-6-%D1%87%D0%B0%D1%81%D0%B0-%D1%81%D1%8A%D0%B1%D0%B8%D1%80%D0%B0-news861637.html", "text": "Нови железни доказателства за участието в атаката срещу НАП от страна на боса на хакерската фирма „ТАД груп“ Иван Тодоров са открили разследващите в дома му, научи ПИК. Съседи на задържания вчера за постоянно в ареста бизнесмен, които преди ден разкриха, че в дома му е имало акция на спецпрокуратурата и полицията, съобщиха, че от резиденцията му е изнесена доста техника. Свалени са и охранителните камери, които Тодорв бил поставил по терасите и прозорците си, което означава, че разследващите вероятно са иззели и тях, както и записите от тях. Именно видео материалите от камерите в офиса на „ТАД груп“ се оказаха ключови за разследването до момента и затова и сега служителите на ГДБОП са ги иззели от дома на хакерския бос. От луксозната му резиденция, простираща се на цял етаж в луксозния комплекс „Стела Бояна“, разследващите изнесли огромно количество техника, както и много харддискове. Спецакцията пък продължила над 6 часа, разкриват още свидетели. Именно в иззетата техника разследващите са открили още данни за участието на Тодоров в атаката, както и чатове с Кристиян Бойков, които вчера бяха цитирани от прокурорите в съда по време на заседанието, на което бе решено той да остане в ареста. “Тази вечер НАП заминава! Ударихме на бате Митко машината и окрадохме всички документи.”, \"Ще свалям правителството, ха-ха\", бяха някои от цитираните от прокурор Даниела Ангелова реплики, които са открити в хакерски чатове между Бойков и Тодоров. Тепърва разследващите с помощта на киберекспертите от ГДБОП ще анализират и останалата събрана информация и данни от компютрите и телефоните. ПИК разкри още преди време, че собственикът на фирмата за киберсигурност \"ТАД Груп\" е доста заможен и има няколко имота. Много е вероятно прокуратурата да провери и дома му във Варна, където той също прекарвал доста време и където основно живеел преди да отвори хакерската компания и да се премести в София. Междувременно проктуратурата публикува и част от доказателствата, представени вчера в съда. В съобщението се казва, че извършеното престъпление разкрива изключително висока степен на обществена опасност предвид настъпилите вредни последици и други отегчаващи обстоятелства. От сървърите на НАП са източени личните данни на над пет милиона български граждани, а в общодостъпен сайт във файл „NE SE CHISTIIIIIII“ са събрани данни за 2099 лица, заемащи висши държавни длъжности /три имена, ЕГН и заемана длъжност/. Засегната е информационната сигурност на десетки търговски дружества и държавни органи. На 08.08.2019 г. Апелативният специализиран наказателен съд не уважи искането на прокуратурата за разглеждане при закрити врати на мярката за неотклонение на обвиняемия Иван Тодоров . Пред въззивната инстанция Апелативната специализирана прокуратура представи нови доказателства - протоколи от разпити на свидетели, експертни справки, както и други документи, имащи пряко отношение към предмета на доказване. След като съобрази събрания доказателствен материал съдът прецени, че са налице предпоставките на чл.63 от НПК и наложи на обв. Тодоров най-тежката мярка за неотклонение „задържане под стража“. Припомняме, че Иван Тодоров бе задържан при пристигането си в РБългария на Летище София, като Специализираната прокуратура му повдигна обвинение за престъпление по чл.108а, ал.1 вр. чл.20, ал.3 вр. ал.1 от НК. Към наказателна отговорност са привлечени Кристиян Бойков за престъпление по чл.108а, ал.1 вр. чл.20, ал.2 вр. ал.1 от НК и Георги Янков за престъпление по чл.108а, ал.1 вр. чл.20, ал.3 вр. ал.1 от НК. В края на миналата седмица, след внесено искане от СпП по реда на чл.64 ал.1 от НПК, обвиняемият Иван Тодоров беше освободен от Специализирания наказателен съд срещу парична гаранция в размер на 100 000 лева. Срещу определението на съда беше депозиран протест от страна на държавното обвинение и жалба от защитника на обвиняемото лице с искане за по-лека мярка за неотклонение. На 01.08.2019 г. с оглед големия обществен интерес и след разрешение от наблюдаващия прокурор, Специализираната прокуратура оповести част от събраните по досъдебното производство доказателства. Към този момент същите вече са били представени и обсъдени от СпНС в хода на производството по чл.64 ал.1 от НПК. В съответствие с чл.41, ал.2 от КРБ, Апелативната специализирана прокуратура и Специализираната прокуратура считат, че българските граждани имат право на информация по въпроси, които представляват за тях законен интерес, ако информацията не е държавна или друга защитена от закона тайна или не се засягат чужди права. Представянето на данни и/или доказателства, част от досъдебни производства е възможност за обществото да си изгради правилна преценка за обосноваността на наказателното преследване по казуси предизвикващи голям интерес. Специализираната прокуратура и Апелативната специализирана прокуратура ще спазват, както и до момента презумпцията за невиновност и няма да оповестяват информация, която би застрашила хода на наказателното производство. Водени от това разбиране, при абсолютно спазване на закона ще продължим да информираме обществеността по въпроси, представляващи голям обществен интерес. Българските граждани имат право да знаят. Предвид изложеното и след разрешение на прокурор по реда на чл.198, ал.1 от НПК /който в хода на досъдебното производство единствено може да даде разрешение за разгласяване на информация от същото/, представяме част от доказателствения материал по досъдебно производство № 142/2019 г. по описа на СО – СП. С цел максимална коректност и избягване на инсинуации за въздействие върху съда, това става след обсъждането им от АпСпНС. Файловете са със заличени лични данни и не съдържат факти и обстоятелства, увреждащи интересите на трети страни, както и нецензурни думи или изрази. Сподели:", "date": "2019.08.09", "title": "ЕКСКЛУЗИВНО В ПИК: Прокуратурата заковава Иван Тодоров с нови доказателства – 6 часа събирали техника от палата му в „Бояна“. Хакерският бос в таен чат: Ще свалям правителството! (ДОКУМЕНТИ)"}
{"url": "https://pik.bg/%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D0%BD%D0%B0-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8---%D0%BB%D1%8E%D0%BF%D0%BA%D0%BE-%D0%BF%D0%B5%D1%82%D1%80%D0%BE%D0%B2%D0%B8%D1%87-%D1%81%D0%BA%D0%BE%D1%87%D0%B8-%D0%BD%D0%B0-news861645.html", "text": "Треньорът на ЦСКА Люпко Петрович коментира равенството със Зоря (1:1) в първи мач от третия квалификационен кръг на Лига Европа. Срещата-реванш е след седмица в Украйна. \"Футболистите дадоха максимума от себе си. Мога само да ги поздравя за желанието, волята и всичко. Не мога да съм доволен от отсъжданията... Новият правилник важеше за тях, за нас не... Не им показа много жълти картони. Аз видях, че топката удари Раул в гърдите. Аз не мисля, че това беше дузпа. Нас Европа явно не ни иска...\", коментира Петрович, допълвайки, че в момента Зоря Луганск е с по-големи шансове да продължи към следващата фаза на турнира. Люпко отправя словесна атака към съдийството в първия мач между двата тима. Направи впечатление, че Петрович още след края на мача изрази своето недоволство на зеления килим спрямо главния рефер на срещата Шерер от Швейцария. Сподели:", "date": "2019.08.09", "title": "След тежката битка на \"Васил Левски\" - Люпко Петрович скочи на..."}
{"url": "https://pik.bg/%D0%B2%D0%B5%D1%80%D1%81%D0%B8%D1%8F-%D1%81%D1%8A%D0%B2%D0%B5%D1%82%D0%BD%D0%B8%D0%BA%D1%8A%D1%82-%D1%81-%D0%BF%D0%BE%D0%B4%D0%BF%D0%B0%D0%BB%D0%B5%D0%BD%D0%B8%D1%82%D0%B5-%D0%BA%D0%BE%D0%BB%D0%B8-%D0%B8%D1%81%D0%BA%D0%B0-%D0%B4%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B4%D1%8A%D1%80%D0%B2%D0%B5%D0%BD%D0%B0%D1%82%D0%B0-%D0%BC%D0%B0%D1%84%D0%B8%D1%8F-news861594.html", "text": "\"Пожарът възникна около 2 часа през нощта. Минути след като си легнах, бях събуден от първия взрив на една от подпалените коли. Това заяви общинският съветник и бивш кмет на Съединение Георги Руменов пред Нова телевизия. \"Реагирах бързо и звъннах веднага на службите по противопожарна безопасност\", разказа още той и благодари на пожарната. \"Подозренията ми са свързани с дейността ми като общински съветник. Подавал съм сигнали до прокуратурата за сегашното управление на Съединение. Не съм криел сигнала, всичко бе подплатено с документи\", разкри Руменов. \"Призовавам Иван Гешев да започне проверка в общината за злоупотреба с дървесина за стотици хиляди лева. Смятам, че сигналът ми е причината за палежа. На никого нищо не дължа, дори стотинка. Охранителните камери не са покрили територията на палежа\", коментира Георги Руменов. ПИК припомня, че неизвестни лица подпалиха два автомобила, камион и трактор на съветника от „Сдружение за Община Съединение” и бивш кмет Георги Руменов. Екшънът се разигра вчера сутринта около 3 часа. 44-годишният Руменов е бил в дома си, когато се събудил от лумналите пламъци на двора. Когато излязъл, горели лекия му автомобил „Мерцедес” и „Шкода”. След подаване на сигнала на място веднага пристигнал един противопожарен автомобил. Огнеборците загасили пламъците. При огледа станало ясно, че мерцедесът е унищожен изцяло, а на втората кола са нанесени щети по предната част. Малко след погасяването на пламъците в двора на Руменов обаче бил получен друг сигнал, че горят товарен камион МАН и трактор. Те били в двора на мелницата, която Руменов стопанисва. „В бизнеса врагове нямам, имам в политиката”, коментира Георги Руменов пред „Марица”. Той обясни, че в момента се извършват огледи. Недоумява как подпалвачът е влязъл в двора на къщата, след като има плътна и висока 2,50 м ограда и видеонаблюдение. Руменов уточни, че освен двата леки автомобила, при пожара е загубил фадрома и камион, засегнат е и бус, паркиран в близост. Сподели:", "date": "2019.08.09", "title": "ВЕРСИЯ: Съветникът с подпалените коли иска да разследват дървената мафия"}
{"url": "https://pik.bg/%D0%BA%D1%8A%D1%89%D0%B0-%D0%B7%D0%B0-%D0%B3%D0%BE%D1%81%D1%82%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BF%D0%BB%D0%B0%D1%82%D0%B8-%D0%B7%D0%B0-%D0%B2%D0%B8%D0%BB%D0%B0-%D0%B4%D0%BE-%D0%BC%D0%BE%D1%80%D0%B5%D1%82%D0%BE-%D0%BD%D0%BE-%D0%BF%D0%BE%D0%BF%D0%B0%D0%B4%D0%BD%D0%B0-%D0%B2-%D0%BD%D0%B8%D0%B2%D0%B0-news861617.html", "text": "Елка Николова (жената с многото фалшиви профили във Фейсбук) се издирва от софийската, пернишката и варненската полиция. Тя обещавала на клиентите си нощувки в апартаменти и хотели по цялото Южно Черноморие. Взимала половината пари и пращала измамените на несъществуващи адреси, след което изчезвала. Хората обаче разбирали чак на място, че са излъгани. Жената е разследвана и за много други измами. Има и присъди, разкри в репортаж Нова телевизия. Една от жертвите на измамата споделя как е била излъгана. „Видях обява в интернет пространството. Офертата беше хубава и реших за звънна. Николова предлагаше къща за гости „Елена” в Ахтопол. Цената беше 100 лева на ден за четиричленно семейство. След 6 дни уговорки по телефона ме убеди да й изпратя сумата. Каза, че вилата се намирала на морето. Преведох 289 лв., което е 50%, която трябваше да бъде за 6-дневната ни почивка. Стигаме до оказаното място в Ахтопол, но там се оказа, че няма сграда, няма никой. Имаше само една нива”, разказва измамената, която пожела да остане анонмна. „Питах в най-близкия магазин за адреса. Казаха ми, че съм може би десетата измамена, която търси къща на това място”, каза още тя. „Жената има много фалшиви профили във Facebook. Представя се за Елка Николова или Елена Николова. Снимките, които показва, са откраднати от различни хотели”, разказва измамената. Сподели:", "date": "2019.08.09", "title": "КЪЩА ЗА ГОСТИ: Семейство плати за вила до морето, но попадна в нива"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D1%81%D0%B0-%D1%80%D0%B5%D0%B7%D0%BA%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B6%D0%B8%D0%B2%D0%BE%D1%82%D0%B0-%D0%B2%D0%B8-%D0%BB%D1%83%D0%BD%D0%B0%D1%82%D0%B0-%D0%B5-%D0%B2-%D0%B7%D0%BD%D0%B0%D0%BA-%D1%81%D1%82%D1%80%D0%B5%D0%BB%D0%B5%D1%86-news861571.html", "text": "Днес могат да станат резки промени в живота ви, Луната е в знак Стрелец, пише астроложката Ивелина Пенчева. По това време хората са идеалистично настроени, с тенденция за търсене на справедливост и борба за правото. Социалният и общественият живот се активизира. Трудно се понасят ограниченията. Уязвими са областта на таза, кръвоносната система. Избягвайте да натоварвате краката с вървене. Да не се преяжда и да не се натоварва черният дроб с алкохол и мазна храна. Продължава 9 лунен ден до 15:59 ч на 9 август (от 14:53ч на 8 август) Счита се за тъмен и тежък. Всичко, с което трябва да се справите днес, са вашите нерешени проблеми от миналото. Денят, към който трябва да се отнасяте внимателно, защото в него се изявява тъмната страна на човек, освен това виждаме света като в криво огледало. Мнозина усещат неговото настъпване като изпитват безпричинни страхове, безпокойство, получават главоболие, имат различни неудачи. Подходящо е да се извършват само тези дела, които не изискват сериозно физическо натоварване. Болестите започнали в 9 лунен ден са опасни, особено ако се съпровождат с висока температура. Ако в гърдите си да усещате някакво притискане, това е знак, че сте натрупали много проблеми. В деветия лунен ден зачестяват броя на кавгите и конфликтите, които възникнат много лесно, затова е препоръчително да се избягват контакти, особено с непознати хора. Всеки е уверен в своята правота, никой не слуша другите. Следва 10 лунен ден от 15:59 ч на 9 август до 17:02ч на 10 август. Десетият лунен ден е благоприятен за развитие на партньорските отношения, за укрепване на връзките и контакти. Денят е свързан с традициите, рода, семейството, кармичната памет. Добре е да отделите повече време за родители, роднини, децата си, да се съберете цялото семейство. Може да организирате съвместна семейна вечеря. Не се препоръчва уединение. Този ден носи сила и енергия, затова можете да се заемете с всякакви важни дела - успехът ви ще бъде обезпечен. Ако все пак чувствате упадък на силите и лошо настроение, ще трябва кардинално да промените своя начин на живот към по-здравословен и въобще да се заемете по-сериозно със здравето. Не трябва да се гладува. Полезно е да се пият повече течности. Сега е време за прояви на любов. Подходящо време за секс, но без да експериментирате, само в класически вариант. 22 слънчев ден – Добре е в този ден да се прави свободен избор на пътя. Могат да станат резки промени в живота. Например внезапно преминаване на друга работа, да тръгнете на пътуване, без да сте го планували или да направите спонтанно нова прическа. Този ден живейте по интуиция, вслушвайте се във вътрешния си глас. Денят благоприятства създаването на нови контакти и освобождаването от всичко ненужно. Необходимо е да се освобождавате от всякакви зависимости. Старайте се да стоите по-малко време вкъщи. Прекарайте повече време навън сред хората. Сподели:", "date": "2019.08.09", "title": "ЗВЕЗДИТЕ ГОВОРЯТ: Възможни са резки промени в живота ви, Луната е в знак Стрелец"}
{"url": "https://pik.bg/%D0%BF%D1%83%D0%BD%D0%BA%D1%82%D0%BE%D0%B2%D0%B5-%D1%80%D0%B0%D0%B7%D0%B4%D0%B0%D0%B2%D0%B0%D1%82-%D0%B1%D1%83%D1%82%D0%B8%D0%BB%D0%BA%D0%B8-%D0%B2%D0%BE%D0%B4%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news861611.html", "text": "Във връзка с прогнозите за горещо време Столичната община отново осигурява раздаване на минерална вода, съобщиха от пресцентъра на Общината. От 14,00 часа минерална водата ще се раздава на четири пункта – на площадното пространство при храма „Св. Неделя”, на \"Орлов мост\" – при езерото „Ариана”, на пилоните на Националния дворец на културата и на пл. „Славейков“. Инициативата е част от ежегодната кампания на Столична община за предоставяне на вода на гражданите в горещите летни месеци. Водата ще бъде раздавана от служители на общината до изчерпване на количествата. Минералната вода „Банкя“ е осигурена като дарение и ще бъде предоставена за горещите дни чрез направление „Социални дейности и интеграция на хора с увреждания”. Сподели:", "date": "2019.08.09", "title": "ПУНКТОВЕ: Раздават бутилки вода в центъра на София"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0%D1%82%D0%B2%D0%B0%D1%80%D1%8F%D1%82-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BA%D0%BB%D0%B8%D0%BF-news861604.html", "text": "Въвежда се временна организация на движението за заснемане на рекламен клип, съобщиха от пресцентъра на Столична община. От 11.30 до 15.00 часа се забранява влизането на пътни превозни средства за максимум от 1 /една/ до 2 две/ минути за заснемане на кадър по ул. „6-ти септември“ между ул. „Ген. Гурко“ и ул. „Иван Вазов“. От 13.00 до 17.00 часа на 10 август 2019 г. се забранява влизането на пътни превозни по ул. „Славянска“ между ул. „Г.Бенковски“ и ул. „Г.С.Раковски“. Забранява се престоят и паркирането на пътни превозни средства, с изключение на колите на снимачния екип и извън местата в режим на платено паркиране „служебен абонамент“, както следва: - До 17.00 часа на пл. „Народно събрание“. - До 16.00 часа на ул. „6-ти септември“ между ул. „Ген. Гурко“ и ул. „Иван Вазов“. - От 19.30 часа днес до 18.30 часа на 10 август 2019 г. на пл. „Кн. Александър I“. - От 19.30 часа днес до 16.00 часа на 10 август 2019 г. на ул. „Г.Бенковски“ между ул. „Иван Вазов“ и ул. „Аксаков“. Въвежда се временна организация на движението и за заснемане на телевизионен проект. От 07.30 до 19.30 часа се забранява престоят и паркирането на пътни превозни средства, с изключение на автомобилите на снимачния екип и извън местата в режим на платено паркиране „служебен абонамент“, както следва: - на пл. „Кн. Александър I“; - на ул. „Кн. Александър I“ между бул. „Цар Освободител“ и ул. „Ген. Гурко“; - на пл. „Николай Гяуров“ - на ул. „Московска“ между ул. „Г.С.Раковски“ и бариерата на Британското посолство. От 07.30 до 19.30 часа на 09 август 2019 г. се забранява влизането на пътни превозни средства за максимум от 3 минути за заснемане на кадър по ул. „Кн. Александър I“ между бул. „Цар Освободител“ и ул. „Ген. Гурко“. Временно се измества автобусна спирка на бул. “Св. Климент Охридски“. Днес се измества автобусна спирка по маршрута на автобуси №69, 70, 88 и 123. Спирката „ж.к. Дървеница“ се измества от локалното пътно платно на бул. “Св.Кл.Охридски“ с 50 м в централното пътно платно на булеварда в участъка от бул.“Андрей Ляпчев“ до ул.“Канарче“ в посока бул.“Д-р Г.М.Димитров“, като се променя и маршрута на автобусните линии. Сподели:", "date": "2019.08.09", "title": "ВАЖНО: Затварят центъра на София заради клип"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B2-%D1%82%D1%83%D1%80%D1%86%D0%B8%D1%8F-%D0%B7%D0%B0-%D1%84%D0%B5%D0%B9%D1%81%D0%B1%D1%83%D0%BA-%D1%81%D1%82%D0%B0%D1%82%D1%83%D1%81%D0%B8-%D1%81%D1%80%D0%B5%D1%89%D1%83-%D0%B2%D0%BB%D0%B0%D1%81%D1%82%D1%82%D0%B0-%D1%89%D0%B5-%D0%BF%D1%80%D0%B0%D1%82%D1%8F%D1%82-%D0%BB%D0%B8-%D0%B2%D0%B0%D0%B9%D0%BB--news861640.html", "text": "Според \"Дойче Веле\", преди няколко години германецът е споделил фейсбук статуси на Кюрдската работническа партия и така е влязъл в полезрението на турските служби. По информация на PAZ, немското посолство не среща разбиране в турските власти и комуникацията с арестувания все още е невъзможна. Ситуацията е аналогична с . От тогава Немското външно министерство официално предупреждава пътуващите на почивка в Турция, че е възможно да станат обект на прокурорски атаки, заради свои изявления в социалните мрежи: „Арести и обвинения срещу немски граждани се правят често във връзка с критиките им срещу правителството в социалните мрежи. “ През последните месеци редица немски медии повдигат отново темата за човешките и граждански права в Турция и Популярният берлински TAZ, който традиционно не крие левия си и зелен уклон Правата на гражданите и работещите безспорно са традиционен проблем в южната ни съседка и ПИК се присъединяваме към въпросите, които немските медии отправят към г-н Вайл и г-жа Меркел. Бихме желали да напомним на Федералния канцлер Меркел и премиерът на Долна Саксония Вайл, че преди по-малко от година . Заедно с лидера Юзгюр Карабулут, бяха арестувани още 34 човека, а общо обвинения са повдигнати на 61 протестирали строителя. Между 2015 и 2018 г., – място, което Турция споделя с Колумбия и Гватемала. Според доклада на ITUC, в Турция „няма гарантирани права“, а уволненията и арестите на членуващи в синдикални организации работници са нещо твърде често-срещано. Автомобилният сектор в Турция не прави изключение и директорите на местните водещи доставчици често злоупотребяват със слабите закони и близките контакти между корпоративните лидери и полицията. Например, през 2015 година започват Използвани са сълзотворен газ, водни оръдия и десетки са арестувани. Сред задържаните отново е и синдикален лидер – Ейюп Юзер, който дори бива и осъден с пет-месечна условна присъда. Насилието срещу синдикалните лидери в Турция често надхвърля арестите и полицейските намеси. Само през последните 3 години бяха Турция е и световният лидер по арести на журналисти, като днес в турските арести са задържани около 25% от всички арестувани журналисти в света. Медийните въпроси дали е нормално европейските политически лидери не просто да толерират подобни действия на турските власти, които имат свое суверенно право да управляват както желаят, но и да ги стимулират чрез насочването на многомилиардни инвестиции към Турция ще продължат. Сподели:", "date": "2019.08.09", "title": "Германски гражданин арестуван в Турция за фейсбук статуси срещу властта! Ще пратят ли Вайл и Меркел \"Фолксваген\" в такава държава?"}
{"url": "https://pik.bg/%D0%B4%D0%BD%D0%B5%D1%81-%D1%81%D0%B5-%D0%BD%D0%B0%D0%B2%D1%8A%D1%80%D1%88%D0%B2%D0%B0%D1%82-20-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%83%D1%82%D0%B8%D0%BD-%D0%B2%D1%8A%D0%B2-%D0%B2%D0%BB%D0%B0%D1%81%D1%82%D1%82%D0%B0-news861529.html", "text": "Когато Владимир Путин бе назначен за премиер, мнозина си мислеха, че почти неизвестният шеф на разузнавателните служби ще продължи демократичните реформи от 90-те години, като в същото време ще възстанови реда в Русия. Двадесет години по-късно Путин е още в управлението, властта е съсредоточена в неговите ръце и той изглежда решен да продължи да управлява, отбелязва Франс прес, цитирана от БТА. Борис Елцин обяви на 9 август 1999 г., че назначава директора на Федералната служба за сигурност Владимир Путин за министър-председател. Експертите съзряха в Путин представител на службите за сигурност, способен да сложи край на политическата нестабилност и на проблемите в Кавказ, а също така и ефективен държавник, започнал кариерата си под крилото на кмета на Санкт Петербург Анатолий Собчак и избран от Елцин да продължи да води Русия по пътя към пазарната икономика. Елцин впоследствие обяви, че подава оставка по време на новогодишното си обръщение по телевизията на 31 декември 1999 г. и каза, че на Путин ще се падне задачата да сплоти обществото и да гарантира, че реформите ще продължат. \"В началото на управлението му Русия беше, въпреки бедността и престъпността, една либерална и демократична държава\", казва журналистът Николай Сванидзе, който си спомня, че през първите си години в Кремъл Путин е бил приятен и непринуден събеседник с чувство за хумор. \"След 20 години на неограничена власт, през които бе обграден от ласкатели, което е неизбежно при нашия относително авторитарен режим, той безспорно се промени и то не в добра посока\", изразява мнението си Сванидзе пред Франс прес. В началото на управлението си премиерът Путин демонстрира относителна толерантност и склонност за добри отношения със Запада. В същото време обаче изгради и образа си на непоколебим лидер и започна втората война в Чечения, която засили популярността му и му позволи да спечели с 53 процента на президентските избори през 2000 г. Благодарение на успехите в петролната търговия първото десетилетие на Путин във властта бе белязано от подобряване на жизнения стандарт на руснаците и от засилването на държавата, отслабена след разпадането на Съветския съюз. Властта си възстанови контрола върху медиите, които допреди това бяха в ръцете на амбициозни олигарси. \"Сегашният Путин не е Путин от 1999-2000 г.: от либерал той стана консерватор\", твърди политологът Константин Калачов, според когото причината за тази промяна е разочарованието от Запада. Повратен момент бе \"Оранжевата революция\" в Украйна през 2004 г., която доведе до избирането на прозападен президент. Кремъл изтълкува това като навлизане на Запада в неговата сфера на влияние. През 2007 г. Путин произнесе знаменитата си реч в Мюнхен, която съдържаше сериозни критики срещу Съединените щати. Оттогава насетне кризите следват една след друга: войната в Грузия през 2008 г., интервенцията на Запада в Либия през 2011 г., която Москва възприе като предателство, украинската криза от 2014 г. с анексията на Крим и началото на конфликта в Източна Украйна между Киев и проруските сепаратисти. \"Конфликтът със Запада превърна Путин в реакционер\", смята журналистът Георгий Бовт. Вътре в Русия признаците за това са защитата на традиционните консервативни ценности на православната църква, които влизат в противоречие с \"декадентството\" на Запада, и постоянното ограничаване на публичните свободи в името на реда и стабилността. Наближаването на края на мандата на Путин поставя въпроса пред руската политическа класа за неговите намерения. Дали той отново ще стане премиер, както през 2008-2012 г.? Или ще определи свой приемник, както направи Борис Елцин през 1999? Или пък ще се обяви за почетен президент, което ще му позволи да продължи да дърпа конците, както направи президентът на Казахстан? Макар Путин да е вече 20 години във властта, той остава далеч зад рекордите на други управлявали дълго време лидери като Фидел Кастро, Ким Ир-сен и Теодоро Обианг Нгуема, който наскоро отпразнува 40 години начело на Екваториална Гвинея. В тази класация, разбира се, не участват монарсите, които по дефиниция прекарват целия си живот на трона: на първо място сред тях е 93-годишната британска кралица Елизабет Втора, която е на трона от 67 години. Рекордът сред лидерите, управлявали най-дълго, е на Фидел Кастро, който беше начело на Куба 49 години. (Със съкращение) Сподели:", "date": "2019.08.09", "title": "Днес се навършват 20 години от влизането на Путин във властта"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D0%B2%D1%80%D0%B5%D0%BC%D0%B5-%D0%B6%D1%8A%D0%BB%D1%82-%D0%BA%D0%BE%D0%B4-%D0%B2-13-%D0%BE%D0%B1%D0%BB%D0%B0%D1%81%D1%82%D0%B8-%D0%B7%D0%B0%D1%80%D0%B0%D0%B4%D0%B8-%D0%B6%D0%B5%D0%B3%D0%B0%D1%82%D0%B0-news861643.html", "text": "Жълт код за високи температури е в сила за 13 области на страната. Това сочи справка на сайта на НИМХ. Предупреждението важи за областите: Видин, Монтана, Враца, Плевен, Ловеч, Габрово, Велико Търново, Русе, Пловдив, Стара Загора, Сливен, Ямбол, Хасково. В тези райони времето ще бъде горещо с максимални температури около 35-37 градуса. Възможни са здравословни проблеми за чувствителни и болни хора, възрастни и деца. Сподели:", "date": "2019.08.09", "title": "ОПАСНО ВРЕМЕ: Жълт код в 13 области заради жегата"}
{"url": "https://pik.bg/%D0%B3%D0%B5%D1%80%D0%B1-%D0%B8%D0%B7%D0%B4%D0%B8%D0%B3%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%B7%D0%B0-%D0%BD%D0%BE%D0%B2-%D0%BC%D0%B0%D0%BD%D0%B4%D0%B0%D1%82-news861657.html", "text": "Общинската структура на ГЕРБ в Септември е номинирала с пълно единодушие сегашния кмет на общината Марин Рачев за нов мандат. Това информираха от екипа на градоначалника. Другата номинация беше на народния представител от управляващата партия и бивш зам.-кмет в Септември Даниела Малешкова, която е била подкрепена едва от 4-ма от присъстващите на събранието, а трима са се въздържали. Останалите 33-ма са дали отрицателен вот, съобщава \"Монитор\". Предложението за парламентаристката е било направено от племенника на осъдения заради нелепата смърт на ресторантьор в село Виноградец Лазар Влайков, с чийто законно притежаван пистолет“ Глок“ е бил възпроизведен изстрела от 6-годишно дете, причинило смъртта на бизнесмена, довериха запознати. Подкрепата за досегашния кмет Марин Рачев е била приета с бурни ръкопляскания не само от членовете на общинската структура на ПП“ГЕРБ“, но и от дошли граждани в залата на общинския щаб. Заради факта, че се появи и втора кандидатура-тази на депутатката, поддръжниците на Рачев са поискали чрез областния председател на ГЕРБ в Пазарджик Найден Шопов среща с Етичната и с Изпълнителната комисии на партията, за да питат кой им я е спуснал. Тревожното в случая е, че сегашният кмет на Септември и кандидат за втори мандат Марин Рачев бе осъден през май от пазарджишкия Окръжен съд-за укриване на данъци. Присъдата е заради невнесени над 115 000 лв., когато е бил собственик на една от фирмите си през 2005-2007 година. След заседанието на съда кметът Рачев обяви,че не се чувства виновен и ще се бори да бъде оправдан. По въпросното дело магистратите не уважиха искането на прокуратурата за наказание от 5 години ефективно и конфискация на имущество с мотива, че част от престъпленията са по стар, отменен вече закон. Наложеното наказание бе за 2 години и половина лишаване от свобода условно при изпитателен срок от 4 години, да възстанови невнесените суми в хазната с дължимите лихви и да поеме всички разноски по делото. Въпреки това Рачев каза, че не е удовлетворен, тъй като се чувства невинен. Сподели:", "date": "2019.08.09", "title": "ГЕРБ издига кмета на Септември за нов мандат"}
{"url": "https://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%E2%80%9E%D0%BC%D0%B8%D0%BB%D0%B5%D0%BD%D0%B8%D1%83%D0%BC%E2%80%9C-3-9-%D0%B0%D0%B2%D0%B3%D1%83%D1%81%D1%82-news861688.html", "text": "Сензационната биография на легендарния двоен шпионин Олег Гордиевски „Гордиевски. Шпионин и предател“ от Бен Макинтайър с логото на издателство „Милениум” оглави класацията за най-четените книги през изминалата седмица. На второ място се нарежда петнайстият том от популярната поредица „Философия за всеки“ - „Епикур и удоволствието като добродетел“. Най-новото заглавие на „Милениум” - „Светците на народа”, събира  чудесата, пророчествата и рецептите на най-прочутите ни ясновидци. Безценното четиво заема трето място в класацията. В Топ 5 следват „Значи съм живял. Автобиография“ от Павел Поппандов и уникалното по рода си издание на книжния пазар  „Литературен гастроном. 101+ рецепти от любими книги“. 1. Истинската история на един от най-значимите фигури в световния шпионаж, Олег Гордиевски – полковник от КГБ, който тайно работи за британската служба МИ6. Спиращо дъха четиво, което разкрива в детайли надпреварата между британското, съветското и американското разузнаване в разгара на Студената война и личните битки на един човек, който се опитва да промени Европа. 2 . Книга петнайсета от поредицата „Философия за всеки“ открехва пред читателите вратата към Градината на Епикур и неговата епикурейска школа, организирана на изцяло демократични принципи. На входа ѝ стоял надписът: „Страннико, тук е върховното благо – удоволствието“. В това е генезисът на представата за удоволствието като добродетел, която става основен принцип на учението му. 3. . Книгата събира житейските истории, пророчествата и уникалните рецепти на Ванга, Дънов, дядо Влайчо, Преподобна Стойна, Петър Димков, Вера Кочовска... Ще научите за сътворените от тях чудеса, мъдростта, която са опитали да ни предадат, както и предсказанията им за България, човечеството и света.Ще откриете и над 100 от най-ефикасните им билкови рецепти за почти всяка срещана болежка, които могат да бъдат приготвени в домашни условия, систематизирани по азбучен ред според заболяването. 4. , Павел Поппандов. За пръв път знаменитият актьор се изповядва пред публиката за богатата си творческа и житейска кариера. В мемоарната книга Поппандов споделя своите най-съкровените спомени за срещите си с големи театрални и кинотворци, някои от които отишли си в забрава. Разкрива любопитни подробности „зад кадър“ на култови филми като „Оркестър без име“, „Равновесие“ и много други, превърнали се във филмова класика. И открехва завесата над интригуващия си личен живот. 5. , Галина Иванова. Уникалният сборник представя кулинарните тайни, които са ни завещали с безсмъртните си книги 80 велики писатели на всички времена - от Бокачо и Даниел Дефо та чак до любимата на малки и големи мегаписателка на 21. век Джоан Роулинг. Ястията, които те сервират на героите си, ще ви отведат на незабравима разходка през вкусовете и гастрономичните удоволствия в литературата, ще ви върнат спомена за любимите книги и със сигурност ще засилят апетита ви както за кулинарни експерименти, така и за още четене. Сподели:", "date": "2019.08.09", "title": "Топ 5 на най-продаваните книги на издателство „Милениум“ (3-9 август)"}
{"url": "https://pik.bg/%D1%80%D0%B0%D0%B7%D0%B4%D1%8F%D0%BB%D0%B0-%D0%BC%D0%B5%D0%B6%D0%B4%D1%83-%D0%BA%D0%B0%D0%BD%D0%B0%D1%80%D1%87%D0%B5%D1%82%D0%B0%D1%82%D0%B0-%D0%B8-news861654.html", "text": "Отборът на Ботев (Пловдив) се раздели с Антон Карачанаков. Двете страни прекратиха взаимоотношенията си по взаимно съгласие. Офанзивният футболист се присъедини към \"канарчетата\" през зимата на 2019 година. 27-годишният играч обаче явно ще продължи кариерата си в друг тим. От ПФК Ботев пожелават на Антон Карачанаков успехи в бъдещите му професионални планове. Сподели:", "date": "2019.08.09", "title": "Раздяла между \"канарчетата\" и..."}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D0%B4%D1%80%D0%BE%D0%BD-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%B8%D1%80%D0%B0%D0%BA-news861687.html", "text": "\"Шпионски\" военен дрон на САЩ се е разбил северно от Багдад, съобщи в петък иракската информационна агенция Buratha. Източници на агенцията отбелязаха, че безпилотният военен самолет с номер 52187 вероятно е бил свален в района на град Радвания (бивш бастион на Ал-Кайда) в резултат на \"хакване или прихващане\". Според информацията дронът не претърпял сериозни щети и е бил предаден на властите в Ирак. Американските и иракските власти тепърва ще потвърждават достоверността на информацията на Buratha News Agency. Сподели:", "date": "2019.08.09", "title": "Американски военен дрон се разби в Ирак"}
{"url": "https://pik.bg/%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D1%82-%D0%B1%D1%80%D0%B0%D1%82%D0%B0-%D0%BD%D0%B0-%D0%BD%D0%B5%D0%BC%D0%B8%D1%8F---%D0%BC%D0%B8%D0%BB%D0%B5%D0%BD-%D1%80%D0%B0%D0%B9%D1%87%D0%B5%D0%B2-%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0-%D1%80%D0%B0%D0%B7%D1%81%D1%82%D1%80%D0%B5%D0%BB%D0%B0-%D0%BD%D0%B0-%D1%8F%D0%BD%D0%B8%D1%81-%D0%BC%D0%B0%D0%BA%D1%80%D0%B8%D1%81-news861663.html", "text": "До 10 дни ще бъде екстрадиран и предаден на гръцките съдебни власти Милен Райчев, който е обвинен като съучастник в убийството на гръцкия бизнесмен Янис Макрис. Райчев, който е брат на Серафим Райчев - Немия, доброволно се съгласи да бъде предаден. Той имаше тридневен срок, в който можеше да оттегли своето желание, но не го е направил. Днес Темида му наложи мярка за неотклонение \"задържане под стража\", докато бъде поет от съседната държава. 33-годишният Милен Райчев бе заснет от камери да шофира колата, с която бягат, след като брат му Серафим Райчев – Немия застрелва на 31 октомври м.г. австралиеца с гръцки произход Янис Макрис. Немия беше арестуван през април т.г. в Атина, а брат му в центъра на Хасково преди две седмици. Сподели:", "date": "2019.08.09", "title": "Екстрадират брата на Немия - Милен Райчев, в Гърция за разстрела на Янис Макрис"}
{"url": "https://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D1%80%D0%B0%D0%B1%D0%BE%D1%82%D0%B8%D0%BC-%D0%B7%D0%B0-%D0%B7%D0%B5%D0%BB%D0%B5%D0%BD%D0%B0-%D0%BB%D0%B8%D0%BD%D0%B8%D1%8F-%D0%BF%D0%BE-%D1%81%D1%82%D0%B0%D1%80%D0%BE%D1%82%D0%BE-%D0%B6%D0%BF-%D1%82%D1%80%D0%B0%D1%81%D0%B5-news861669.html", "text": "Един от проектите, по които работим - зелена линия по старата ж.п. линия. Това разкри в личната си страница във Фейсбук кметът на София Йорданка Фандъкова. \"Финализираме разговорите с министъра на транспорта и имаме готовност да започнем изграждането на първия етап - линеен парк, с места за почивка, спорт и велоалея - от гара \"Пионер\" под бул. „Цариградско шосе“ зад „Арена Армеец“ през съществуващата естакада на бул. „Шипченски проход“ до Висшето транспортно училище. Разглеждаме и предложението за развитие на зеленото трасе – линеен парк с велоалея – и по бул. „Т. Каблешков“ – по река Владайска – до стадион „Септември“, където да се използва ж.п. трасето по бул. „Вардар“\", написа още Фандъкова. Сподели:", "date": "2019.08.09", "title": "Фандъкова разкри: Работим за зелена линия по старото ж.п. трасе"}
{"url": "https://pik.bg/%D0%BA%D0%BE%D1%88%D0%BC%D0%B0%D1%80-%D1%81%D0%B5%D1%80%D0%B8%D0%B5%D0%BD-%D1%83%D0%B1%D0%B8%D0%B5%D1%86-%D0%B2%D1%8A%D1%80%D0%BB%D1%83%D0%B2%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news861455.html", "text": "Само за няколко седмици на няколко места в Северна Македония бяха намерени телата на трима души, загубили живота си при неизяснени обстоятелства, съобщава телевизия Алсат М. В езерото Турия в община Струмица в различни периоди от време бяха намерени телата на двама души, убити по идентичен начин, което създава подозрения, че става дума за сериен убиец. Тези дни беше намерено женско тяло, увито в чувал в село Горно Оризари крой Скопие. Според неофициална информация жертвата била от ромски произход. За двете тела в езерото Турия има заподозрян и той е арестуван. Заместник министърът на вътрешните работи Агим Нухиу не пожела да сподели подробности за случая, но каза, че полицията работи за пълно изясняване на престъпленията и досега са арестувани шестима души. Той каза, че самоличността на двамата убити е известна, но се чакат резултатите от ДНК анализ. На полицията са известни и мотивът, и начинът на убийството, добави Нухиу. Сподели:", "date": "2019.08.09", "title": "Кошмар: Сериен убиец върлува в Северна Македония"}
{"url": "https://pik.bg/%D0%B8-%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-%D0%B8-%D0%BE%D1%82-%D0%B3%D0%B5%D1%80%D0%B5%D0%BD%D0%B0-%D0%BF%D0%BE%D0%B7%D0%B4%D1%80%D0%B0%D0%B2%D0%B8%D1%85%D0%B0-%D0%B3%D0%BE%D1%87%D0%B5%D1%82%D0%BE-news861633.html", "text": "Днес един от най-добрите треньори в историята на българския футбол Георги Василев - Гочето празнува своя 73-и рожден ден. \"Като треньор на ЦСКА той извежда тима ни до титлата и Купата на България през 1997 година. Пожелаваме му здраве, щастие и дълголетие!\", написаха от сайта на ЦСКА. Припомняме, че Георги Василев е сред малкото специалисти, водили както \"армейците\", така и Левски в своята кариера. Гочето има 2 шампионски титли със \"сините\", триумфира с Левски и за Купата. Също така е първенец на България и с Етър. ПФК Левски също честити празника на Георги Василев и му пожела крепко здраве, лични успехи и щастие. Сподели:", "date": "2019.08.09", "title": "И от \"Армията\", и от \"Герена\" поздравиха Гочето"}
{"url": "https://pik.bg/%D1%83%D1%87%D0%B5%D0%BD%D0%B8-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BE%D1%82%D0%BA%D1%80%D0%B8%D1%82%D0%B8%D0%B5-%D1%81%D0%B5%D0%BC%D0%B5%D0%BD%D0%B0%D1%82%D0%B0-%D0%BD%D0%B0-%D1%80%D0%B0%D1%81%D1%82%D0%B5%D0%BD%D0%B8%D0%B5%D1%82%D0%BE-%D0%BE%D0%BA%D0%BE%D1%81%D0%BC%D0%B5%D0%BD-%D1%85%D0%B0%D0%BC%D0%B0%D0%BC%D0%B5%D0%BB%D0%B8%D1%81-%D0%BB%D0%B5%D1%82%D1%8F%D1%82-%D0%BA%D0%B0%D1%82%D0%BE-%D0%BA%D1%83%D1%80%D1%88%D1%83%D0%BC%D0%B8-news861329.html", "text": "Учени от университета \"Алберт Лудвиг\" във Фрайбург, Германия, установиха, че семената на растението окосмен хамамелис летят като куршуми, предаде ДПА, цитирани от „Дарик”. Семената му могат да направят над 20 000 оборота в минута, като така стабилизират летежа и улесняват разпространението си. Специалистите констатираха, че семената на окосмения хамамелис достигат максимална скорост 12,3 метра в секунда, равняваща се на 44,3 км/ч. Било изчислено също, че оптималният полет при изхвърлянето им е 18 метра. \"За пръв път е подробно документирано как се разпространява окосменият хамамелис\", разяснява ръководителят на изследването Симон Попинга. Експерти поясниха, че окосменият хамамелис, който произхожда от Китай, е популярно декоративно растение в Германия. То има жълти цветове, които ухаят през зимата. Семената му са със семенна обвивка, която с времето изсъхва, свива се и се деформира. \"Това създава голямо налягане върху семената, както и механизъм за изхвърляне, който става причина за изстрелването им с голяма скорост във въздуха\", пояснява Попинга. По този начин семена са изхвърлени на разстояние няколко метра. Сподели:", "date": "2019.08.09", "title": "УЧЕНИ С ШОКИРАЩО ОТКРИТИЕ: Семената на растението окосмен хамамелис летят като... куршуми"}
{"url": "https://pik.bg/%D0%BD%D0%B0%D0%BF-%D0%BF%D1%80%D0%BE%D0%B4%D0%B0%D0%B2%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%81%D1%82%D0%BE%D0%BC%D0%B0%D1%82%D0%BE%D0%BB%D0%BE%D0%B3%D0%B8%D1%8F-%D0%B2-%D0%BF%D0%B5%D1%80%D0%BD%D0%B8%D0%BA-news861485.html", "text": "Търгът, който е с тайно наддаване, е насрочен на 22 август при първоначална цена 3 206 278 лв. Предложения ще се приемат до 14 август. Сградата на бившата поликлиника е разположена в разширения център на Перник, в съседство с възлово кръстовище. В годините на социализма тук са работили всички зъболекари в града, сега едва петима ползват кабинети в нея. Шестетажното здание е сред най-модерните в Перник преди преходния период. Към сградата има и две масивни помощни постройки. Обектът беше обявен за продажба преди няколко месеца и от община Перник. НАП продава сградата на бившата стоматологична поликлиника в Перник, съобщават от агенцията. Сподели:", "date": "2019.08.09", "title": "НАП продава бившата стоматология в Перник"}
{"url": "https://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D0%BE%D1%81%D1%80%D0%B5%D1%89%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0-%D0%BD%D0%B0-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D1%82%D0%B0%D1%80%D0%BE-%D0%BA%D0%BE%D0%BD%D0%BE-news861365.html", "text": "По покана на вицепремиера и министър на външните работи Екатерина Захариева на официално посещение в България на 12 и 13 август пристига министърът на външните работи на Япония Таро Коно. Това съобщиха от пресцентъра на Министерството на външните работи. Екатерина Захариева ще приеме Таро Коно в МВнР на 13 август за разговор на четири очи в 10,30 часа, в 10,45 часа ще се състоят пленарни разговори между двете делегации, а в 11,35 часа ще има изявления на двамата министри. В 9,45 часа Екатерина Захариева и Таро Коно ще разгледат храм-паметника „Александър Невски“ и църквата „Света София“. Сподели:", "date": "2019.08.09", "title": "Екатерина Захариева посреща министъра на външните работи на Япония Таро Коно"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%BE-%D0%BC%D0%BB%D0%B0%D0%B4%D0%BE%D1%82%D0%BE-%D0%B3%D0%B0%D0%B4%D0%B6%D0%B5-%D0%BD%D0%B0-%D0%BB%D1%83%D0%BD%D0%B0---%D1%87%D0%B0%D0%BB%D0%B3%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D1%81%D0%BF%D0%B8-%D1%81-%D1%82%D0%B0%D1%82%D1%83%D0%B8%D1%80%D0%B0%D0%BD-%D1%81%D1%8A%D1%81%D1%82%D0%B5%D0%B7%D0%B0%D1%82%D0%B5%D0%BB-%D0%BF%D0%BE-%D0%BA%D0%B0-news861532.html", "text": "За пръв път от дълго време Луна открито демонстрира отношенията си с мъж. Години наред из медиите се тиражира легендата за турски милиардер на име Мехмед, който починал (уж) докато певицата бе в Къщата на \"Биг Брадър\" за първото си участие. Самата Луна така и не потвърди имало ли въобще такъв човек в живота й. На снимките с младия си любовник, който спокойно може да й бъде син, Луна изглежда повече от щастлива. Феновете й в социалната мрежа пък я подканиха сега, когато е изпълнена с емоции и вдъхновение, да запише любовна балада. Чалга легендата Луна вече не крие любовния си романс с мускулест красавец, в чията компания бе забелязана в последните дни из София. Ексцентричната блондинка открито демонстрира връзката си младока, който е на половината на възрастта си, но както се казва - за любовта граници няма. Изпълнителката на \"Бягайте, крачета\" официално оповести, че спи със симпатичния брюнет, публикувайки общите им снимки в профила си във \"Фейсбук\", видя ПИК. \" Сподели:", "date": "2019.08.09", "title": "ПЪРВО В ПИК: Ето го младото гадже на Луна - чалга легендата спи с татуиран състезател по кану-каяк (СНИМКИ)"}
{"url": "https://pik.bg/%D0%BD%D0%BE%D0%B2%D0%B0-%D0%BC%D0%BE%D0%B4%D0%B0-%D0%B2-%D0%BD%D0%B0%D1%80%D0%BA%D0%BE%D1%82%D1%80%D0%B0%D1%84%D0%B8%D0%BA%D0%B0---%D0%BA%D0%BE%D0%BA%D0%B0%D0%B8%D0%BD-%D0%B2-%D0%B1%D0%B5%D0%B4%D1%80%D0%BE%D1%82%D0%BE-news861357.html", "text": "Колумбийската полиция съобщи, че е разкрита контрабанда на наркотици, в която са участвали пластични хирурзи, поставили на „муле“ импланти с течен кокаин. Арестувана е 42-годишна жена, която имала 780 грама импланти с течен кокаин в бедрата си. Тя е пътувала от Кали през Богота – центъра на пластичната хирургия в страната, за Мадрид, пише Colombia Reports. Лейтенант Уилсън Силва съобщи, че течният кокаин на стойност 36 000 долара е бил имплантиран в бедрата на жената. Това е абсолютно нов за полицията начин за контрабанда. Лекарите също са били изненадани, обяснявайки, че става дума за много опасна авантюра, като най-вероятно поради налягането в самолета е щяло да се стигне до кървене. „Ненормалното е станало нормално“, каза Силва, определяйки новия метод като ужасяващ. Наркотикът е бил разкрит при рутинен контрол на международното летище в колумбийската столица. Жената се сторила подозрителна на служителите на реда, защото ходела бавно и накуцвала, видимо изпитвайки болка. Тя веднага е била откарана в болница за операция. Смята се, че с арестуването е бил спасен животът на жената. Едно „муле“ получава от 1 400 до 3 000 долара за една пратка. През тази година полицията е заловила 160 души на летището в Богота при опит да пренесат дрога, прикрепена към тялото им или погълната от тях. Сподели:", "date": "2019.08.09", "title": "Нова мода в наркотрафика - кокаин в бедрото"}
{"url": "https://pik.bg/%D1%80%D0%B0%D0%B7%D0%B1%D0%B8%D0%B2%D0%B0%D0%BD%D0%B5-%D0%B2%D0%B0%D0%BA%D0%BB%D0%B8%D0%BD-%D1%81%D1%8A%D1%81%D0%B8%D0%BF%D0%B0-%D0%B3%D1%80%D0%B0%D0%BD%D1%82%D0%B0%D0%B4%D0%B6%D0%B8%D0%B9%D1%81%D0%BA%D0%B8%D1%82%D0%B5-%D0%BC%D0%B5%D0%B4%D0%B8%D0%B8-%D0%BD%D0%B5%D0%B8%D1%81%D1%82%D0%BE%D0%B2%D0%B8-%D1%81%D0%B0-%D1%83%D1%81%D0%B8%D0%BB%D0%B8%D1%8F%D1%82%D0%B0-%D0%BD%D0%B0-%D0%BC%D0%B5%D0%B4%D0%B8%D0%B0%D0%BF%D1%83%D0%BB-%D0%B4%D0%BD%D0%B5%D0%B2%D0%BD%D0%B8%D0%BA-%D1%81%D0%B5%D0%B3-news861595.html", "text": "От няколко дни във фалшиви сайтове се разпространяват поредните неверни твърдения, които са свързани с близки на зам.-главния прокурор Иван Гешев. Като част от компроматната кампания срещу номинацията му за следващ \"обвинител №1\" се правят внушения, че той познава основния свидетел на прокуратурата по делото срещу бившата кметица на \"Младост\" Александър Ваклин, пише Правен свят. По този повод Александър Ваклин излиза с отворено писмо до сайта и медиите, които са се включили в \"калната кампания\". С това отворено писмо упражнявам гарантираното ми от закона право на отговор по повод поредната невярна и оклеветяваща доброто ми име публикация на сайта bivol.bg, отразена и в последващи публикации на actualno.com, svobodnaevropa.bg, fakti.bg, Въпросната недодялана сводка представя снимка от април 2012г. на парцел, находящ се на бул. Ген.Н.Г.Столетов No 5, като представя снимката за изображение от адрес бул. Ген.Н.Г.Столетов No 8. Иначе казано, тиражира откровени лъжи, като представя отсрещната страна на улицата. Ето я и истинската снимка от април 2012г. на адреса бул. Ген.Н.Г.Столетов No 8 за сравнение. Aко тази медия се характеризираше с професионализъм и уважение към аудиторията си, щеше да се въздържи от неадекватното бомбастично лъжливо изявление, че лепнатата на оградата на отсрещния парцел рекламна табела през 2012г. доказвала кой построил сградата СРЕЩУ табелата през 2015г., а още по-малко – кои ще са бъдещите собственици на жилищата, които не съм строил или продавал. Впрочем добре е да се отбележи, че дори да бях построил сградата, в която \"жената до\" прокурор Гешев, която никога не съм виждал, има имоти, дори прокурор Гешев, който познавам от медийните му изяви, да беше мой роден брат, това не променя правото ми да не участвам в корупционна схема и задължението ми да не укривам престъпление – тук еретично признавам, че смятам Конституцията и Наказателния кодекс за по-достоверен източник на права и задължения от уебсайтовете. Не допускам, че се смята изнудването от страна на администрацията за нещо нормално, което трябва да се премълчи, но и не намирам обяснение за неистовите усилия, положени от \"Бивол\", Фрогнюз, Актуално, Медиапул, Дневник, Сега, Офнюз и др. да концентрират негативните нагласи на обществото по делото с кмета на р-н \"Младост\" вместо към уличените в корупция държавни служители, към свидетелите и държавните органи. Може би щях да получа акламации, ако вместо вероломно да спазя закона, чинно и с уважение бях поднесъл \"три по седемдесет и пет\" \"еврота\" по думите на самата г-жа Иванчева, за да се обади на секретарката веднага да ми пусне преписката, както тя направи преди да я арестуват (секретарката го потвърди пред съда)? Но ето – след като съдът постанови доказано престъпление с тежки присъди за корупция на длъжностно лице, в особено големи размери, имам наглостта да искам и да спрете да ме заливате с помията на фантазьорските си политически престрелки, защото нямам и не желая да имам отношение към този аспект на журналистическата прехрана. Нека не забравяме, че чл. 39, ал (2) от Конституцията прогласява, че свободата на изразяване на мнение не може да се използва за уронване на правата и доброто име на другиго, нито да призовава към разпалване на вражда или към насилие над личността. Разбирам, че от гореспоменатите медии семейства хранят, а пък след публикуване на мотивите на съда по делото, \"невинността\" на подсъдимите стана съвсем затруднителна за обосновка. Така и не се намери сред клиентите ни нито един политик, а благодарение на вашия безспирен интерес към личността ми научих, че някак съм се сдобил с чисто нов роднина – самият Александър Йорданов (когото не познавам). За последен път ще отдам внушаващото неверни твърдения заглавие и съдържание на публикацията на липсата на професионализъм и базова ориентация из столичните булеварди на автора ѝ – за справка, Столицата, в която съм роден и отрасъл, не е изменила особено градоустройствените си порядки повече от век - по Царско време, по времето на комунизма и след демократичните промени, до ден днешен, принципът на номериране на булевардите е разделянето на четни и нечетни номера от двете им срещуположни страни. Последователните номера от една и съща страна са типични предимно за селата и най-малките населени места. Освен посочената специфика на номерацията на уличната мрежа, характерна отлика за големите градове е и преустановената практика за ползване на външен нужник – моля \"Биволъ\" и останалите политически настръхнали сайтове, при очевидно голямата политическа нужда, която ги мъчи, да се съобразяват с това и да не се опитват системно да цапат публично името ми. При следващ случай на подобни евтини манипулации с жълто-кафяв привкус, ще поканя в съдебна зала автора на материала и/или собственика на сайта. Сподели:", "date": "2019.08.09", "title": "РАЗБИВАНЕ: Ваклин съсипа грантаджийските медии: Неистови са усилията на \"Медиапул\", \"Дневник\", \"Сега\" и \"Офнюз\" срещу държавните органи! Лъжа е, че съм продал жилище на жената на Гешев"}
{"url": "https://pik.bg/%D0%B3%D0%BE%D1%80%D0%B5%D1%89-%D0%BF%D0%B5%D1%82%D1%8A%D0%BA-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D1%83%D0%B4%D1%80%D1%8F-37-%D0%B3%D1%80%D0%B0%D0%B4%D1%83%D1%81%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D0%BC%D0%BE%D1%80%D0%B5%D1%82%D0%BE---%D1%82%D0%BE%D0%BF%D0%BB%D0%B0-%D0%BA%D0%B0%D1%82%D0%BE-%D1%87%D0%B0%D0%B9-news861547.html", "text": "Днес ще е предимно слънчево, след обяд ще има временни увеличения на облачността, но само на изолирани места в западната половина от страната ще превали краткотрайно. Ще духа до умерен северозападен, в Източна България – югоизточен вятър. Горещо време с максимални температури между 32° и 37°. Атмосферното налягане ще остане близко до средното за август - слабо ще се понижи, сочи прогнозата на НИМХ. Над Черноморието ще бъде слънчево, привечер ще има временни увеличения на облачността, но ще е почти без валежи. Ще духа слаб до умерен вятър от изток-югоизток. Максималните температури на въздуха ще са между 26°-29°, близки до температурата на морската вода. Вълнението на морето ще бъде 1-2 бала. Над планините ще бъде слънчево, около и след обяд ще има временни увеличения на облачността и на места в масивите от Западна България ще превали. Ще духа умерен северозападен вятър. Максимална температура на височина 1200 метра около 26°, на 2000 метра – около 18°. В събота ще бъде предимно слънчево. В следобедните часове ще има временни увеличения на облачността над отделни райони в източната половина от страната и на изолирани места, главно в района на Източна Стара планина, ще превали слаб краткотраен дъжд. За кратко вятърът ще се ориентира от североизток, ще бъде предимно слаб; температурите ще са почти без промяна, малко по-високи от обичайните за първата половина на август - преобладаващите максимални ще бъдат между 32° и 37°, по-ниски по Черноморието. В неделя и понеделник ще бъде слънчево и горещо, в началото на седмицата ще се усили вятърът от изток. Дневните температури ще се повишат и на места в равнинната част от страната максималните отново ще надхвърлят 35°, в отделни райони в понеделник до 37°-38°, а по-ниски, около 30°, ще остават по Черноморието. Сподели:", "date": "2019.08.09", "title": "ГОРЕЩ ПЕТЪК: Термометърът удря 37 градуса, водата в морето - топла като чай"}
{"url": "https://pik.bg/%D0%B1%D1%83%D0%BC-%D0%B4%D0%BE%D0%BC%D0%B0%D1%82%D0%B8%D1%82%D0%B5-%D0%BF%D0%BE%D1%81%D0%BA%D1%8A%D0%BF%D0%BD%D0%B0%D1%85%D0%B0-%D1%80%D0%B5%D0%BA%D0%BE%D1%80%D0%B4%D0%BD%D0%BE-news861362.html", "text": "Според статистиките средната цена за юли е била 1,90 лв. кг. Това представлява увеличение с 40 на сто повече спрямо 2018 г. Рекордьор по цени е столицата. В София за български розов домат клиентите плащат 5 лв. кг, като на места сумата е по-висока. Високи цени има и в градовете Монтана, Хасково, Бургас и Велико Търново. Търговци в село Кърналово, община Петрич обясниха пред камерата на Би Ти Ви, че най-търсен сред потребителите е розовият домат. Продавачите разкриха, че най-скъпият продукт на борсата е около 2 лв., което по думите им е рядко срещана цена. Търговците заявиха, че има цени на домати от 0,70 ст. кг. Производителите недоволстват, защото според тях се получава надценка на цената от близо 300%. Според тях това се дължи на преминаването на продукта през няколко търговеца, докато стигне до крайния потребител. Освен това търговците изтъкнаха, че Министерството на земеделието, храните и горите не отпуска достатъчно  средства за пръскане на продукцията с препарати против болести. Според местните, потребителите често не обръщат внимание на болни домати. Рекордни цени на доматите у нас. Сподели:", "date": "2019.08.09", "title": "БУМ: Доматите поскъпнаха рекордно"}
{"url": "https://pik.bg/%D0%B2%D0%B8%D1%85%D1%80%D0%B5%D0%BD-%D1%83%D1%80%D0%B5%D0%B4%D0%B8-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%E2%84%961-%D0%B7%D0%B0-2013-news861402.html", "text": "Отборът на Вихрен (Сандански) картотекира в Зоналния съвет на БФС Иван Иванов. Русия пропусна първите две срещи на отбора от Сандански, след като от последния му клуб в Турция - Алтай Измир забавиха жълтата карта. Футболист №1 за 2013 г. на България ще бъде на разположение на Здравко Лазаров-Електричката за гостуването на Марек в Дупница тази събота. Срещата е от втория кръг на Югозападната Tрета лига. Сподели:", "date": "2019.08.09", "title": "Вихрен уреди правата на Футболист №1 за 2013"}
{"url": "https://pik.bg/%D0%BC%D0%B8%D0%BB%D0%B0-%D0%B9%D0%BE%D0%B2%D0%BE%D0%B2%D0%B8%D1%87-%D0%BD%D0%B0-%D0%B2%D0%BE%D0%B9%D0%BD%D0%B0-%D1%81-victorias-secret-news861399.html", "text": "Мила Йовович бе сред първите, които подписаха петиция, адресирана до бранда \"Victoria's Secret\" относно прекратяването на порочните практики в модния бранш. Над 100 манекенки, включително и движението \"Time's Up\", което бе основано в края на 2017 г. с цел подпомагане на жертвите на сексуално насилие, се включиха в подписката. Макар да признават, че \"Victoria's Secret\" не са замесени пряко в скандал, свързан с такъв вид посегателство, участниците в петицията подчертават, че брандът трябва да предприеме \"значимо действие за защита на таланта и на всички, които дръзват да работят за компанията\". Това, според документа може да се случи, ако компанията се присъедини към програмата \"Respect\". Създадена от Съюза на Моделите, неправителствената организация работи за \"справедливото отношение, равни възможности и устойчиви практики в модната индустрия\". \"Пишем днес, за да изразим притеснението си за безопасността на моделите и младите жени, които се качват на подиума за \"Victoria’s Secret\". През последните няколко седмици чухме няколко обвинения за сексуални посегателства, изнасилване и трафик на модели. Въпреки, че тези твърдения може да не са насочени директно към \"Victoria's Secret\", ясно е, че вашата компания играе решаваща роля за коригиране на ситуацията\", гласи част от петицията, подписана, както от Йовович, така още от известните модели Искра Лорънс, Каролин Мърфи и др. Сред скандалите, в които бе набъркан известният бранд за луксозно бельо през последните седмици бе обвързаността на шефа на L Brands (собственик на VS) с обвинения в трафик на малолетни момичета Джефри Ъпстейн. Сподели:", "date": "2019.08.09", "title": "Мила Йовович на война с \"Victoria's Secret\""}
{"url": "https://pik.bg/%D1%85%D0%B2%D0%B0%D1%89%D0%B0%D1%82-%D0%BF%D0%BE-9-%D0%BD%D0%B0-%D0%B4%D0%B5%D0%BD-%D0%B1%D0%B5%D0%B7-%D1%82%D1%80%D1%83%D0%B4%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-news861647.html", "text": "Инспекторите по труда у нас ловят средно по 9 души на ден, които работят на черно. Констатираните нарушения относно полагане на труд без сключен писмен или регистриран в НАП трудов договор за периода януари-юли 2019 г. са 1813, съобщиха от Главна инспекция по труда. Броят на спипаните черноработници е с над 300 души по-голям спрямо същия период на миналата година, когато служителите без документ за назначаване са били общо 1486 души. Според Кодекса на труда работата без трудов договор се наказва с глоба от минимум 1500 лева, пише Монитор. За констатираните нарушения се предприемат принудителни административни мерки и се налагат административни наказания. Ръст се отчита и при нарушенията, свързани с изплащане на заплатите на работниците. Гафовете по отношение на начисляването и изплащането на възнагражденията са 5194, а за първите седем месеца на 2018-а са били 5101, сравниха от ГИТ. Въпреки че броят на нарушенията е почти идентичен, общата сума на установените забавени възнаграждения през тази година е почти двойно по-малка, тъй като все по-редки били случаите на забавяне на заплатите на персонала в цели предприятия. Практика е да се установяват единични случаи на неизплатени възнаграждения, както и непреведени последни заплати и обезщетения на служители с прекратени договори. Данните показват, че сумата на установените неизплатени възнаграждения през седемте месеца на 2019 г. е 9,1 млн. лв., докато за същия период през миналата година тя е била почти 19 млн. лв. Инспекцията по труда полага постоянни усилия да насочва ограничения човешки ресурс към най-рисковите обекти на контрол, както по отношение на изпълнението на трудовите правоотношения, така и по отношение безопасността и здравето при работа, уверяват от ГИТ. Сподели:", "date": "2019.08.09", "title": "Хващат по 9 на ден без трудов договор"}
{"url": "https://pik.bg/%D1%81%D0%BB%D0%B0%D0%B4%D0%BA%D0%B0%D1%80%D0%BA%D0%B0-%D0%B8%D0%B7%D0%B2%D0%B0%D1%8F-%D0%BB%D0%B8%D0%BA%D0%B0-%D0%BD%D0%B0-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%B2%D1%8A%D1%80%D1%85%D1%83-%D1%82%D0%BE%D1%80%D1%82%D0%B0-%D1%81%D0%BD%D0%B8%D0%BC%D0%BA%D0%B0-news861444.html", "text": "Великата актриса Стоянка Мутафова грейна върху торта, дело на майсторските ръце на една от най-добрите ни сладкарки Зорница Никифорова. Стоянка, но направена от роял-айсинг, фонданени топчета и захар е единствената съвременна личност, представена на изложбата на сладкарска декорация \"Моята България - древна и млада\". Експозицията е представена в Габрово, а в нея наши сладкари и декоратори изваяха образа на България от фондан, айсинг, конфети и захарно тесто. Стоянка застава редом до захарен хан Крум, който държи в ръцете си черепа на Никифор, както и на ювелирно изваяна икона на Исус Христос. Една от най-коментираните творби била именно госпожа Стихийно бедствие, тъй като е и най-различна от останалите сладкарски изделия, изобразяващи масово девойки в носии, българския лъв и розата, женската красота, накита от времето на Възраждането - сокай. Авторката на захарната грандама на сцената призна, че решила нарочно да направи торта в чест на великата актриса. Въпреки, че тортите не са нейната стихия. Зорница е прочута с майсторски направените си бисквитки, които украсява като магьосница с поша. Но за Стоянка решила, че трябва да даде всичко от себе си, пише ежедневник. \"Каквото и да кажа за нея, за Стоянка Мутафова, ще бъде малко, затова няма да съм голословна, а направо я представих - Стоянка Мутафова през моя поглед. Излязох напълно от комфортната си зона и този път направих торта. Изработена е изцяло от роял-айсинг, захарни конфети и няколко фонданови копчета\", издава съставките Зорница. Сподели:", "date": "2019.08.09", "title": "Сладкарка извая лика на Стоянка Мутафова върху торта (СНИМКА)"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%B0%D0%BF%D0%BE%D1%81%D1%82%D0%BE%D0%BB-%D0%BC%D0%B0%D1%82%D0%B8%D1%8F-%D0%B7%D0%B0%D0%B5%D0%BB-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D1%8E%D0%B4%D0%B0-%D0%B8%D1%81%D0%BA%D0%B0%D1%80%D0%B8%D0%BE%D1%82%D1%81%D0%BA%D0%B8-%D0%B2-%D1%87%D0%B8%D1%81%D0%BB%D0%BE%D1%82%D0%BE-%D0%BD%D0%B0-%D0%B4%D0%B2%D0%B0%D0%BD%D0%B0%D0%B4%D0%B5%D1%81%D0%B5%D1%82%D1%82%D0%B5-%D1%81%D0%BB%D0%B5%D0%B4-%D0%B6%D1%80%D0%B5%D0%B1%D0%B8-news861565.html", "text": "1. Хвърлили за тях жребие. Жребието се паднало на Матия и той бил причислен към единадесетте апостоли. След слизането на Св. Дух апостол Матия първоначално благовествувал евангелието в Йерусалим и в Юдея заедно с другите апостоли. След това заедно с апостолите Петър и Андрей ходил в Сирийска Антиохия, в кападокийския град Тиан и в Синоп. Тук бил затворен в тъмница, из която чудесно го освободил св. ап. Андрей Първозвани. Подир това пътешествал в Амасия, Едеса, Севастия и дори ходил в Етиопия. След дълго проповедничество по разни градове и след много и различни страдания за името Христово св. ап. Матия приел мъченическия венец в Йерусалим, като бил убит с камъни. - той бил родом от Витлеем и произлизал от Юдовото племе. След възнесението на Иисус Христос всички апостоли прекарвали в Йерусалим, очаквайки слизането на обещания Св. Дух. Тогава ап. Петър представил на 120 участници в молитвеното събрание двама от Седемдесетте Христови ученици – Йосиф и Варсава, наричан Юст, и Матия, за да допълнят чрез жребий 12-о число на апостолите Христови след отпадането на Юда Искариотски. Същите имена празнуват своя имен ден и на 16 ноември, когато почитаме паметта на Свети апостол и евангелист Матей. Сподели:", "date": "2019.08.09", "title": "ПРАЗНИК: Апостол Матия заел мястото на Юда Искариотски в числото на Дванадесетте след жребий, а тези пет имена трябва да почерпят"}
{"url": "https://pik.bg/-news631378.html", "text": "Мъж се мушва под завивките и нежно и страстно прошепва в ухото на жена си: „Без гащи съм…“ Жената отговаря сънено: „Остави ме да спя… Утре ще ти изпера няколко чифта…“ Сподели:", "date": "2019.08.09", "title": ":)"}
{"url": "https://pik.bg/-news631607.html", "text": "Гид в Скопие: - Ако погледнете вдясно, ще видите фонтан от седми век, а там отзад се строи храм, който ще бъде от четвърти век. Сподели:", "date": "2019.08.09", "title": ":)"}
{"url": "https://pik.bg/-news631379.html", "text": "Мъж заминава на почивка сам, без жена си. След една седмица и изпраща СМС: - Все едно, обичам само теб! След малко получава отговор: - Да, и ти засега си най-добрият! Сподели:", "date": "2019.08.09", "title": ":)"}
{"url": "https://pik.bg/-news631380.html", "text": "На черно счетоводство ни учеха още в началното училище: \"Пишем едно и две наум\". Сподели:", "date": "2019.08.09", "title": ":)"}
{"url": "https://pik.bg/-news631609.html", "text": "На \"Капитан Андреево\" митничар спира ТИР за проверка: - Какво карате? - Храна за пилета. Митничарят оглежда старателно товара и възкликва: - Ама това е кокаин! - А-а, ако щат да го ядат! Сподели:", "date": "2019.08.09", "title": ":)"}
{"url": "https://pik.bg/-news631608.html", "text": "Баща забелязал четиригодишната си дъщеричка в задния двор да мие зъбите на семейното куче. - Какво правиш? – попитал той. - Мия зъбите на Цезар! – отвърнало детето. – Но не се тревожи, ще върна четката ти на мястото й, както винаги. Сподели:", "date": "2019.08.09", "title": ":)"}
{"url": "https://pik.bg/%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%BE%D1%82-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D0%BC%D0%BE%D0%B6%D0%B5-%D0%B4%D0%B0-%D0%BF%D0%B0%D1%80%D0%B0%D1%84%D0%B8%D1%80%D0%B0%D1%82-%D0%B4%D0%BE-%D0%B4%D0%BD%D0%B8-%D1%81-news861430.html", "text": "Реал Мадрид може до дни да осъществи грандиозен трансфер. Пикантна информация сочи, че \"кралете\" планират изключително мощна офанзива за звездата на ПСЖ - Неймар. Ситуацията трябва да бъде решена до дни като се твърди, че е много вероятно 27-годишният бразилец Ней да започне новата кампания като играч на Реал. Асът Неймар е бивш футболист на Барселона и евентуално преминаване на Ней в Реал Мадрид ще предизвика огромен отзвук. Сподели:", "date": "2019.08.09", "title": "ГРАНДИОЗНА ФУТБОЛНА БОМБА: От \"Бернабеу\" може да парафират до дни с..."}
{"url": "https://pik.bg/-news631610.html", "text": "Напет футболист се приближава до атрактивна девойка на бара и смело я пита: - Какво ще пиеш? Девойката бавно оглежда младежа от глава до пети, усмихва се доволно и му прошепва нежно на ухо: - Противозачатъчни... Сподели:", "date": "2019.08.09", "title": ":)"}
{"url": "https://pik.bg/-news631614.html", "text": "От пресцентъра на МВР: „В мебелен магазин е забелязан предмет, който прилича на бомба. След намесата на компетентните органи са взети всички необходими мерки за обезопасяването му. Предметът вече не прилича на бомба.” Сподели:", "date": "2019.08.09", "title": ":)"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%B1%D0%B8%D0%BB%D0%B5%D1%82%D0%B8-%D0%B7%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B8-%D0%BD%D0%B0-%D0%BC%D0%B5%D1%82%D0%B0%D0%BB%D0%B8%D0%BA%D0%B0-news861398.html", "text": "Титаните от \"Металика\" се забъркаха в новина със значителен негативен оттенък. Докато осъществяват едно от най-успешните си турнета, престижното сп. \"Билборд\" оповести, че притежава уличаващ запис. В него президентът на компанията, организираща концерти \"Live Nation\", Боб Рокс, директно преговаря с Тони ДиЧиочио - представителя на групата, отговарящ за билетите, да бъдат прехвърлени близо 90 000 пропуска директно към сайтове за препродажба на нерегулирани цени, вместо да бъдат пуснати по официалните канали - \"Ticketmaster\" и официалния сайт на \"Металика\". В записа двамата обсъждат схемата в подробности. Според сметките бандата ще получи 40% от печалбата, както и \"Live Nation\", а останалите 20% ще се разпределят между посредниците, един от които е самият ДиЧиочио. От цялата тази схема се облагодетелстват всички, с изключение на феновете, които купуват билети за така желаното шоу на любимата група на завишени цени, просто защото пропуските не са налични по друг начин. Това е вторият път, в който името на \"Live Nation\" като един от най-големите организатори на концерти в света се забърква в подобен скандал, предава \"Монитор\". Билборд изрично отбелязва, че записът е от февруари 2017 г., точно преди старта на Северноамериканската част от актуалното турне \"Worldwired\". След като скандалът се осветли\" Live Nation\" не отрекоха подобна практика, която може да е неприятна, но се движи от правилната страна на границите на закона. Според промоутърите, в периода 2016-2017 г. десетки изпълнители са ги молили да пуснат директно към прекупвачи част от билетите им за турнетата. През следващите години обаче са добавени услуги към тикетинг системата \"Ticketmaster\" като VIP и Platinum абонаменти, които дават предимства и ако клиента желае да ги има плаща повече - така и групите продават билетите си на така желаните по-високи цени. Според представилите на \"Металика\" пък ДиЧиочио е толкова близък на групата, че е като пети член, но музикантите не са били осведомени за договорките му с \"Live Nation\". Към момента той все още работи като консултант за билетите на бандата. Сподели:", "date": "2019.08.09", "title": "Скандал с билети за концерти на \"Металика\""}
{"url": "https://pik.bg/-news631612.html", "text": "Отидох до магазина за салам, а на касата табелка: \"ПРОМОЦИЯ! С всяка бутилка водка – литър доматен сок безплатно\". И като ми се допи сок… Сподели:", "date": "2019.08.09", "title": ":)"}
{"url": "https://pik.bg/-news631617.html", "text": "- Дядо, защо, като пиеш ракийката, си затваряш очите? - Защото обещах на баба ти да не поглеждам алкохол! Сподели:", "date": "2019.08.09", "title": ":)"}
{"url": "https://pik.bg/-news631618.html", "text": "Говорят си две приятелки: – Имам идеален мъж: не пие, не пуши, не ми изневерява, не обича футбол, а и даже не ми вика. Другата: – Отдавна ли е парализиран? Сподели:", "date": "2019.08.09", "title": ":)"}
{"url": "https://pik.bg/-news631615.html", "text": "От пресцентъра на МВР: „В мебелен магазин е забелязан предмет, който прилича на бомба. След намесата на компетентните органи са взети всички необходими мерки за обезопасяването му. Предметът вече не прилича на бомба.” Сподели:", "date": "2019.08.09", "title": ":)"}
{"url": "https://pik.bg/-news631619.html", "text": "Баба ми едно време казваше: В една къща няма ли киноа, хималайска сол и чери домати - зян е!\" Сподели:", "date": "2019.08.09", "title": ":)"}
{"url": "https://pik.bg/-news631613.html", "text": "Обява във вестник: \"Продавам доберман. Яде всичко, много обича деца!\" Сподели:", "date": "2019.08.09", "title": ":)"}
{"url": "https://pik.bg/-news629604.html", "text": "В понеделник сутринта началникът събира всички подчинени и пита: - Кой се е напил вчера? Тишина. Всички се споглеждат учудено. - Пак ви питам - кой се е напил вчера? Колеблив глас: - Аз... - Да идем да изтрезняваме. Останалите се захващайте за работа! Сподели:", "date": "2019.08.09", "title": ":)"}
{"url": "https://pik.bg/-news629606.html", "text": "Гаджето ми предлага: - Омъжи се за мен и ще живееш като в Рая! Замислих се какво ще рече това - гола, боса, без пари и по цял ден на ябълки!? Сподели:", "date": "2019.08.09", "title": ":)"}
{"url": "https://pik.bg/-news629605.html", "text": "Връща се мъж вкъщи, видимо притеснен. Жена му го пита: - Какво става, нещо те тревожи ли?! - Много е сложно!!! - Кажи ми, забрави ли, ние сме едно цяло - за хубаво и за лошо, ще се справим заедно! - Ами добре ... нашата любовница е бременна... Сподели:", "date": "2019.08.09", "title": ":)"}
{"url": "https://pik.bg/-news629607.html", "text": "Мъж казва на жена си: – Престани да ме наричаш \"котьо!\", защото, като викнеш от кухнята: \"Котьо, ела да хапнеш!\", с котарака се сблъскваме в антрето.. Сподели:", "date": "2019.08.09", "title": ":)"}
{"url": "https://pik.bg/-news629609.html", "text": "- Гледам те, блузката ти Armani, чепиците - Gucci, чантичката - Louis Vuitton, очилата - Bvlgari... - И к'во? - Ми, нищо... Чудя се, к'во правиш у влака Карнобат - Зимница, с таз торба с буркани...? Сподели:", "date": "2019.08.09", "title": ":)"}
{"url": "https://pik.bg/-news629608.html", "text": "Стар евреин едва диша на смъртния си одър. Внезапно отваря очи и казва на стоящия до него внук: - Мони, замириса ми на пържена риба, донеси ми едно парченце, моля те. Внукът се връща след няколко минути и казва: - Баба каза, че не може. Била за погребението... Сподели:", "date": "2019.08.09", "title": ":)"}
{"url": "https://pik.bg/-news631616.html", "text": "Вчера беше кофти. Днес също е кофти. Във вестника пише, че и утре ще е кофти. Изглежда, че наистина икономическото положение се стабилизира! Сподели:", "date": "2019.08.09", "title": ":)"}
{"url": "https://pik.bg/-news629610.html", "text": "Жена към мъжа си: - Звучиш като пълен идиот! - Говоря така, че и ти да разбереш. Сподели:", "date": "2019.08.09", "title": ":)"}
{"url": "https://pik.bg/-news629613.html", "text": "- Скъпи, защо си толкова подозрителен?! Не може да виждаш любовник във всеки мъж, седящ в гардероба! - Ми, този какъв е тогава?! - Пръска против молци... - А що е гол?! - Боже! Кога успяха - гадни молци!! Сподели:", "date": "2019.08.09", "title": ":)"}
{"url": "https://pik.bg/-news629614.html", "text": "Счетоводител отишъл при поп да се изповядва: - Дядо попе, голям грях направих! - Кажи чедо? - Излъгах данъчните, дядо попе! - Това не е грях чедо, това е чудо! Сподели:", "date": "2019.08.09", "title": ":)"}
{"url": "https://pik.bg/-news629612.html", "text": "Говорят си децата на мутри... - При мен вчера дойде Дядо Коледа! - Да, бе, той не е истински. - Истински е, проверих. - Как? - Питах го - колко струва Снежанка за нощ, а той казва - 50 лева. Веднага е ясно, че е от гората - не ги знае цените. Сподели:", "date": "2019.08.09", "title": ":)"}
{"url": "https://pik.bg/-news629611.html", "text": "- Докторе, всичко ме боли! - Е, чак пък всичко... за всичко няма да Ви стигнат парите! Сподели:", "date": "2019.08.09", "title": ":)"}
{"url": "https://pik.bg/-news629616.html", "text": "Удобство е, когато имаш телефон. Изобилие е, когато имаш два телефона. Лукс е, когато имаш три телефона. Блаженство е, когато нямаш телефон! Сподели:", "date": "2019.08.09", "title": ":)"}
{"url": "https://pik.bg/-news629615.html", "text": "Из учебника за началници: човек не може да поправи себе си. Затова трябва да възпитава подчинените. Сподели:", "date": "2019.08.09", "title": ":)"}
{"url": "https://pik.bg/-news629618.html", "text": "Всички сякаш са се наговорили - само се оплакват от времето. Сякаш освен времето всичко ни е наред... Сподели:", "date": "2019.08.09", "title": ":)"}
{"url": "https://pik.bg/-news629619.html", "text": "- Скъпи, заключи ли вратата преди лягане? - Заключих. - Дръпна ли френското резе? - Дръпнах. - Постави ли холандския лост? - Поставих. - Заключи ли английския катинар? - Заключих. - А верижката сложи ли? - Забравих. - Браво! Значи - крадци, влизайте, грабете ни! Сподели:", "date": "2019.08.09", "title": ":)"}
{"url": "https://pik.bg/-news631361.html", "text": "Гид в Скопие: - Ако погледнете вдясно, ще видите фонтан от седми век, а там отзад се строи храм, който ще бъде от четвърти век. Сподели:", "date": "2019.08.09", "title": ":)"}
{"url": "https://pik.bg/-news629603.html", "text": "Две кифли си говорят: - Муцка, защо го заряза Пешето! Нали имаше нещо в него? - Имаше, муцка,... ама го изхарчихме. Сподели:", "date": "2019.08.09", "title": ":)"}
{"url": "https://pik.bg/-news630434.html", "text": "Мъж си поръчва 5 водки. Изпива ги. Иска още четири водки. Отново ги изпива. Иска още три. И тях гаврътва. Замислен се обръща към бармана: - Ето това е парадокс. Колкото по-малко пия, толкова повече се напивам. Сподели:", "date": "2019.08.09", "title": ":)"}
{"url": "https://pik.bg/-news630433.html", "text": "Шеф на фирма се кара на секретарката си: - Как си могла да се обърнеш в писмото към този шарлатанин, мошеник, идиот, крадец, лъжец и бандит с думите \"Скъпи приятелю\"?! Препиши го отново! - А какво обръщение да сложа, шефе? - Пиши: \"Драги колега!\" Сподели:", "date": "2019.08.09", "title": ":)"}
{"url": "https://pik.bg/-news630435.html", "text": "Проспериращ бизнесмен е поканен да изнесе лекция пред студенти по икономика. Накрая той пита: - Имате ли въпроси? След кратко мълчание се чува женски глас: - Женен ли сте? Сподели:", "date": "2019.08.09", "title": ":)"}
{"url": "https://pik.bg/-news627275.html", "text": "Жена заедно със съпруга си отива на среща на съучениците. Съпругът непрекъснато наблюдава как една пияна жена поглъщаща питието си на съседната маса. Съпругата: - Познаваш ли я? - Да! Тя е старото ми гадже. Разбрах, че е започнала да пие, след като сме се разделили и оттогава не е изтрезнявала. - Господи, кой би повярвал, че някой може да празнува толкова дълго време? Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627276.html", "text": "Пиян мъж се качил в автобуса и седнал до един свещеник. Ризата на мъжа била мръсна, а лицето му омацано с червило. В ръцете си държал наполовина празна бутилка вино. Мъжът отворил вестник и започнал да чете. След няколко минути попитал свещеника: - Отче, какво причинява артрита? - Господине, причинява го лошият начин на живот - евтините жени, многото алкохол и презрението към ближния. - Ами значи аз съм обречен! - промърморил пияницата и продължил четенето. Свещеникът, мислейки за това, което казал, се обърнал към мъжа и се извинил: - Съжалявам, не исках да прозвучи така! От колко време имате артрит? - Не, отче, прочетох във вестника, че папата има. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627277.html", "text": "Отива мъж при психолог и казва: - Всичко в живота ми е прекрасно, но ми липсват силни усещания. Как да си кача адреналина? Опитах всичко - скокове с парашут, бънджи, подводно плуване и т.н. Искам нещо ново. - Хванете си любовница. - Имам си три, не помага. - Тогава разкажете за тях на жена си. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627278.html", "text": "Жена звъни на мъжа си рано сутринта: - Миличък, събуждам се аз, поглеждам в леглото, а теб те няма. Къде си мое съкровище? - Аз съм си вкъщи, в леглото, а ти къде си заспала, повлекана такава? Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627280.html", "text": "На един магазин за хранителни стоки пише \"Давате ни половин кг по 20 стотинки - ние ви даваме един кг каквото пожелаете!\" Един старец влязъл в магазина и казал: - Ето, давам ви половин кг по 20 стотинки, вие ми дайте един кг по 20 стотинки. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627281.html", "text": "Бързосвършващите мъже са върхът в еволюцията... Докато другите мъже още пръхтят и се потят, нашите герои отдавна са свършили тежката работа по продължаването на рода и сега играят на танкове. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627282.html", "text": "Извиках от балкона: - Идиот! Мразя те! Странно, но всички мъже се обърнаха... Сподели:", "date": "2019.08.09", "title": "ВИЦОВЕ"}
{"url": "https://pik.bg/-news630432.html", "text": "На черно счетоводство ни учеха още в началното училище: \"Пишем едно и две наум\". Сподели:", "date": "2019.08.09", "title": ":)"}
{"url": "https://pik.bg/-news627284.html", "text": "Един асистент решил да се заяде със студент и го пита: - Колко лампи има в стаята? - 20. - отговорил студентът. - Грешка, 21 са, аз си нося фенерче в джоба. Студентът останал на поправителен. На следващия път пак го питат: - Колко лампи има в стаята? - 21! - отговорил студентът, а оня му вика: - Не, 20, аз не си нося фенерчето. - Да, но този път аз нося! - отговорил студентът. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627285.html", "text": "На изповед при попа: - Отче, сгреших! Много сгреших с една мома, на сеното в плевнята... - Колко пъти, чадо? - Ама отче, аз съм дошъл тука да се изповядвам, не да се хваля! Сподели:", "date": "2019.08.09", "title": "ВИЦОВЕ"}
{"url": "https://pik.bg/-news629099.html", "text": "Наскоро Гърция поискала от целия свят хонорар за 2000 години използване на демокрацията. Сподели:", "date": "2019.08.09", "title": ":)"}
{"url": "https://pik.bg/-news627283.html", "text": "Красива жена си поръчва портрет при известен художник: - Гарантирате ли ми, че ще си приличам? - Абсолютно! - отговаря художникът. - А за колко време? Сподели:", "date": "2019.08.09", "title": "ВИЦОВЕ"}
{"url": "https://pik.bg/-news629100.html", "text": "Из учебника за началници: човек не може да поправи себе си. Затова трябва да възпитава подчинените. Сподели:", "date": "2019.08.09", "title": ":)"}
{"url": "https://pik.bg/-news629101.html", "text": "Удобство е, когато имаш телефон. Изобилие е, когато имаш два телефона. Лукс е, когато имаш три телефона. Блаженство е, когато нямаш телефон! Сподели:", "date": "2019.08.09", "title": ":)"}
{"url": "https://pik.bg/-news629102.html", "text": "Художник сюрреалист се събужда сутринта и отваря прозореца, а навън – лято. Слънце грее, цветя цъфтят, птички пеят, насекоми жужат… – Егати кича! – казва художникът с отвращение и затваря прозореца. Сподели:", "date": "2019.08.09", "title": ":)"}
{"url": "https://pik.bg/-news627279.html", "text": "Някои филми трябва да се забранят не само за децата до 16, но и за възрастните над 80 години! - Защо? - За да не съжаляват за преживените години. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news629103.html", "text": "- Скъпи, заключи ли вратата преди лягане? - Заключих. - Дръпна ли френското резе? - Дръпнах. - Постави ли холандския лост? - Поставих. - Заключи ли английския катинар? - Заключих. - А верижката сложи ли? - Забравих. - Браво! Значи - крадци, влизайте, грабете ни! Сподели:", "date": "2019.08.09", "title": ":)"}
{"url": "https://pik.bg/-news627250.html", "text": "- Как да разберем, че слон е влизал в хладилника? - По стъпките в маслото! Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627251.html", "text": "Водата кипи по-бързо, ако Чък Норис я гледа. Сподели:", "date": "2019.08.09", "title": "ВИЦОВЕ"}
{"url": "https://pik.bg/%D1%81%D0%B0%D0%BB%D0%BC%D0%BE%D0%BD%D0%B5%D0%BB%D0%BE%D0%B7%D0%B0-%D0%BF%D0%BE%D0%BA%D0%BE%D1%81%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news861366.html", "text": "Четирима пловдивчани се разболяха от салмонелоза през последната седмица. За това информираха от Националния център за обществено здраве и анализи. Експертите предупредиха, че ситуацията се усложнява в Пловдив и региона, след като за толкова кратко време се разболяха четирима душа. От началото на годината месечно салмонелозата тръшва между двама и трима души, като изключението е било през май, когато от нея са пострадали петима души. Медиците припомнят, че това е инфекциозно заболяване, причинители на което са бактерии, наречени салмонели. При тяхното разпадане се отделя ендотоксин, който уврежда нервната система и вътрешните органи на човек. Някои от тези бактерии отделят и ентеротоксин, който причинява стомашно разстройство. Те са анаеробни и се развиват добре във всяка хранителна среда с температура от 10 до 40°С. Устойчивостта на салмонелната бактерия е висока и зависи от влагата, температурата и киселинността на средата. Те се развиват и размножават успешно в храни като яйца, месо, риба. Със салмонелоза можем да се заразим най-вече чрез прием на неправилно обработена храна. Инфекцията започва внезапно, сред група хора, консумирали еднаква храна и поели от нея салмонелните бактерии. В обществени басейни и водоеми също можем да се заразим. Устойчивостта на бактериите позволява пренасянето им чрез контактни предмети, което ги прави много опасни за малки деца. Реална опасност от заразяване съществува и за хората, които имат пряка връзка с животни, като ветеринари, гледачи на животни, колбасари и кухненски работници. Рядко заразяване се предизвиква от здрави бактероносители, които замърсяват хранителните продукти. Инкубационният период е къс - от няколко часа до едно денонощие. Лечението на салмонелоза се състои в прием на препарати, съдържащи калций - глюконат, лактат, нестероидни противовъзпалителни средства, глицерофосфат, медицински въглен и витамини и пробиотици, възстановяващи чревната микрофлора. За да се защитим от коварните бактерии, трябва да избягваме консумацията на сурово месо, мляко и яйца. Много важна е правилната термична обработка и правилното съхраняване в хладилник на храните. Не на последно място трябва да споменем, че е нужен добър ветеринарен контрол над животните, обобщава \"Марица\". Сподели:", "date": "2019.08.09", "title": "Салмонелоза покоси четирима в Пловдив"}
{"url": "https://pik.bg/-news627252.html", "text": "- Скъпи, нека да остана да спя при теб... - Късно е, вече ти извиках асансьора. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627253.html", "text": "Магазин за авточасти, понеделник, рано сутрин. Двама мъже влизат бесни. Единият през зъби: - Две брони, предна и задна. - За каква кола? - Предна за Lada петица и задна за БМW седмица. Мисли няколко секунди: - И едни предни накладки. - За каква кола? Мъжът крещи: - А сети се де... Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627254.html", "text": "Полицай спира двама пияни мъже през нощта: - Момчета, вие май страдате от алкохолизъм!? - Да, бе, страдаме! По-скоро му се наслаждаваме! Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627257.html", "text": "Понеже много наши радиослушатели - мъже, се вълнуват от въпроса: - Да призная ли на жена си, че съм й изневерил?!! Днес в ефир по темата ще говори главният травматолог на \"Пирогов. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627261.html", "text": "- Кой е измислил тая глупост, че жените се възбуждали от мъже с униформа?!? Вече на трета среща ходя с униформата си от McDonald's - пълен провал. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627259.html", "text": "Трима мъже обсъждат кой звук в техния живот е бил най-страшен. - Ръмженето, когато ме нападна бултериер... - Грохотът, когато ме блъсна камион. - Аз пък бях при едно гадже, изведнъж мъжът й се върна... Тръгнах да скачам през прозореца, а той ме хвана за топките и държи... - Е къде пък тука има страшен звук? - питат другите двама. - Страшният звук беше, когато се опитваше със зъби да си отвори джобното ножче. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627260.html", "text": "Разминават се двама мъже на паркова алея и единият внезапно казва: - Извинете, случайно да знаете как се вързва вратовръзка? - Ами, да. Знам. - Искам да ви помоля да ми вържете вратовръзката, че аз така и не се научих! - Няма проблем. Легнете на пейката! - Защо, прав не може ли? - Не. Аз работя в погребално бюро и само така мога. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627256.html", "text": "Много мъже казват, че една жена трябва да бъде стройна и грациозна като сърна. Внимание: Средното тегло на една сърна е 120 килограма. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627255.html", "text": "Двама мъже се разхождат нервно пред родилното отделение: - Е, това не се издържа вече! - казва единият. - Прав си, ще затворят всички кръчми. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627258.html", "text": "Трима пийнали мъже излизат на перона точно когато влакът тръгва. Двамата от тях се затичват и в последния момент скачат във влака. Останалият на перона се залива от смях. - Вие изпуснахте влака, а вашите приятели се качиха, защо тогава се смеете? - го пита началникът на гарата. - Знаете ли защо! - отговаря той. - Трябваше да пътувам аз, а те дойдоха само да ме изпратят! Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627270.html", "text": "Хидрометеорологичният център търси да назначи сътрудник със ставни заболявания за изготвяне на дългосрочни прогнози за времето Сподели:", "date": "2019.08.09", "title": "ВИЦОВЕ"}
{"url": "https://pik.bg/%D1%81%D0%B2%D0%B0%D1%80%D0%B8%D1%85%D0%B0-%D0%B2%D0%BE%D0%B4%D0%BA%D0%B0-%D0%B0%D1%82%D0%BE%D0%BC%D0%B8%D0%BA-%D0%BE%D1%82-%D1%80%D1%8A%D0%B6-%D0%BA%D1%80%D0%B0%D0%B9-%D1%87%D0%B5%D1%80%D0%BD%D0%BE%D0%B1%D0%B8%D0%BB-news861463.html", "text": "Първата в света водка, направена изцяло от продукти, отгледани в ограничената зона около атомната централа \"Чернобил\" вече е факт, съобщава БНР, позовавайки се на Би Би Си. Екип британски учени съвместно с украински агрономи са дестилирали алкохолното питие от ръж и вода, добити от изоставената зона около авариралата през 1986 г. централа. Водката се нарича „Атомик“, но изобщо не е радиоактивна, обяснява професор Джим Смит: \"Не е по-радиоактивна от всяка друга водка. Проверихме. Две от най-добрите лаборатории в света я изследваха за радиоактивност и не откриха нищо\". Според украинския агроном доктор Генади Лаптев, получената чиста водка показва, че земята около Чернобил се е възстановила и пак може да се използва за земеделие: \"Това означава, че не трябва да изоставяме земята, а да я използваме за различни неща и да произведем нещо напълно чисто от радиация\". Засега е произведена само една бутилка, но екипът се надява продуктът да се продава добре, а всички приходи ще отидат за подпомагане на украинските общини, които все още не могат да се възстановят икономически от най-пагубния ядрен инцидент в света. Сподели:", "date": "2019.08.09", "title": "Свариха водка \"Атомик\" от ръж край Чернобил"}
{"url": "https://pik.bg/-news627272.html", "text": "- Като се напия с ракия и после не ме е страх от никого! - Вярно ли? Даже и от жена ти? - Ааа, толкова още не съм се напивал! Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627273.html", "text": "След тежка пиянска вечер се събуждаш до непозната дама. Бъди джентълмен - представи се и попитай за нейното име. Ако веднага получиш юмрук в лицето - значи това е жена ти. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627271.html", "text": "Двама познати се срещат на улицата: - Къде отиваш? - На репетиция на хора. - И какво правите там? - Ами ... играем карти, пием бира ... - А кога пеете? - Като се прибираме! Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627265.html", "text": "На сбирка на мъже, страдащи от преждевременна еякулация... - Извинете, тук ли се провежда конференцията на мъже, страдащи от преждевременна еякулация? - Да, тук е, но тя свърши. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627264.html", "text": "Всички мъже търсят умна, красива, секси, със собствено жилище, кола и да е вярна и безкористна. Изниква един въпрос обаче - вие пък за какво сте й? Сподели:", "date": "2019.08.09", "title": "ВИЦОВЕ"}
{"url": "https://pik.bg/-news627274.html", "text": "Пиян допълзява в къщи от здрава запивка. Жена му го посреща на вратата с метлата. Той пада на колене и моли: - Мила, не отлитай. Аз за последен път. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news629104.html", "text": "Снощи у нас влезе крадец. Търсеше пари. Аз станах и търсихме заедно. Остана разочарован. Аз съм свикнал и го приех по-леко. Сподели:", "date": "2019.08.09", "title": ":)"}
{"url": "https://pik.bg/-news629105.html", "text": "Обява: - Търсим си нова колежка. Понеже знаем, че нищо няма да умее, поне да има цици... Кандидатствайте с FB и instagram профил. CV не щем! Сподели:", "date": "2019.08.09", "title": ":)"}
{"url": "https://pik.bg/-news629106.html", "text": "На улицата жена крещи на мъжа си: – Мръсник, женкар, не пропускаш нито една фуста в града! Минаваща наблизо жена се интересува: – Простете, вие ругаете ли го или го рекламирате? Сподели:", "date": "2019.08.09", "title": ":)"}
{"url": "https://pik.bg/-news629109.html", "text": "Приятели... - К'во става?! - Ми, скарахме се... Ама сега ще ѝ пиша... - И защо?! - Да ѝ дам шанс да ме игнорира... Иначе ще ми е още по-ядосана! Сподели:", "date": "2019.08.09", "title": ":)"}
{"url": "https://pik.bg/-news629107.html", "text": "Петокласникът Антон седемнадесет пъти прочете \"Червената шапчица\", но така и не откри почти нищо общо с филма, който изгледа на компютъра на баща си. Сподели:", "date": "2019.08.09", "title": ":)"}
{"url": "https://pik.bg/-news629110.html", "text": "Психиатър скучае в кабинета си. Вратата се отваря и вътре на четири крака пропълзява човек. Лекарят, радостно: - Я да видим, какво си имаме тук - гущерче, или костенурче?! - Не, докторе, електротехникът съм - да ви оправя кабелите! Сподели:", "date": "2019.08.09", "title": ":)"}
{"url": "https://pik.bg/-news629108.html", "text": "Психиатър скучае в кабинета си. Вратата се отваря и вътре на четири крака пропълзява човек. Лекарят, радостно: - Я да видим, какво си имаме тук - гущерче, или костенурче?! - Не, докторе, електротехникът съм - да ви оправя кабелите! Сподели:", "date": "2019.08.09", "title": ":)"}
{"url": "https://pik.bg/-news629112.html", "text": "Перничанин спечели дело срещу КАТ, като доказа, че при скорост 240 км/ч е невъзможно да се разпознае пътният знак с ограничение 40 км/ч… Сподели:", "date": "2019.08.09", "title": ":)"}
{"url": "https://pik.bg/-news629111.html", "text": "– КАТ съвсем са озверели. – Защо? – Днес ме спряха и питаха що съм без кола… Сподели:", "date": "2019.08.09", "title": ":)"}
{"url": "https://pik.bg/-news627262.html", "text": "Женска ретроспекция на празника 8 Март: 3% от поздравите - от мъже. 10% са поздрави от родители. 87% ме поздравиха приятелки. Сподели:", "date": "2019.08.09", "title": "ВИЦОВЕ"}
{"url": "https://pik.bg/-news629119.html", "text": "След приятна вечеря и в добро настроение жена ми шепне на ухото в леглото: – Мили, скоро ще бъдем трима! – Господи! Какво щастие? Сигурна ли си? – питам развълнувано. – Разбира се! Мама утре пристига на гости! Сподели:", "date": "2019.08.09", "title": ":)"}
{"url": "https://pik.bg/-news631363.html", "text": "Баща забелязал четиригодишната си дъщеричка в задния двор да мие зъбите на семейното куче. - Какво правиш? – попитал той. - Мия зъбите на Цезар! – отвърнало детето. – Но не се тревожи, ще върна четката ти на мястото й, както винаги. Сподели:", "date": "2019.08.09", "title": ":)"}
{"url": "https://pik.bg/-news629113.html", "text": "- Мамо, татко да не е канибал? - Разбира се, че не е, милото ми. - Ами защо тогава, когато говореше с леля Сийка по телефона, ѝ каза, че щом се видят, ще я изхруска цялата?! Сподели:", "date": "2019.08.09", "title": ":)"}
{"url": "https://pik.bg/-news629602.html", "text": "Рецепти от народната медицина: \"Най-доброто лекарство за всички болести е светена вода. Две капки, разтворени в бутилка ракия Ви карат да забравите всички болежки.\" Сподели:", "date": "2019.08.09", "title": ":)"}
{"url": "https://pik.bg/-news629601.html", "text": "Ако \"Фейсбук\" беше българско изобретение, вместо Like, щеше да има бутон \"Т'ва го знам\". Сподели:", "date": "2019.08.09", "title": ":)"}
{"url": "https://pik.bg/-news631362.html", "text": "На \"Капитан Андреево\" митничар спира ТИР за проверка: - Какво карате? - Храна за пилета. Митничарят оглежда старателно товара и възкликва: - Ама това е кокаин! - А-а, ако щат да го ядат! Сподели:", "date": "2019.08.09", "title": ":)"}
{"url": "https://pik.bg/-news631364.html", "text": "Отидох до магазина за салам, а на касата табелка: \"ПРОМОЦИЯ! С всяка бутилка водка – литър доматен сок безплатно\". И като ми се допи сок… Сподели:", "date": "2019.08.09", "title": ":)"}
{"url": "https://pik.bg/-news629600.html", "text": "- Чух че жена ти катастрофирала с новата ти кола. Как е тя? - Засега е добре... Заключила се е в банята, но ще огладнее и ще излезе. Сподели:", "date": "2019.08.09", "title": ":)"}
{"url": "https://pik.bg/-news631367.html", "text": "Обява във вестник: \"Продавам доберман. Яде всичко, много обича деца!\" Сподели:", "date": "2019.08.09", "title": ":)"}
{"url": "https://pik.bg/-news631366.html", "text": "От пресцентъра на МВР: „В мебелен магазин е забелязан предмет, който прилича на бомба. След намесата на компетентните органи са взети всички необходими мерки за обезопасяването му. Предметът вече не прилича на бомба.” Сподели:", "date": "2019.08.09", "title": ":)"}
{"url": "https://pik.bg/-news631374.html", "text": "Баща към сина си: – Синко, дойде време да си поговорим за секс. Синът: – Питай, тате, питай! Сподели:", "date": "2019.08.09", "title": ":)"}
{"url": "https://pik.bg/-news631373.html", "text": "Баба ми едно време казваше: В една къща няма ли киноа, хималайска сол и чери домати - зян е!\" Сподели:", "date": "2019.08.09", "title": ":)"}
{"url": "https://pik.bg/-news631368.html", "text": "Вчера беше кофти. Днес също е кофти. Във вестника пише, че и утре ще е кофти. Изглежда, че наистина икономическото положение се стабилизира! Сподели:", "date": "2019.08.09", "title": ":)"}
{"url": "https://pik.bg/-news631376.html", "text": "Ходих до Турция. Купих си говорещ кантар. Като стъпя отгоре ми вика: - Машалла... Сподели:", "date": "2019.08.09", "title": ":)"}
{"url": "https://pik.bg/-news631377.html", "text": "Застанах пред огледалото, усмихнах му се и самодоволно му казах: - Днес е ден за разкрасителни процедури! А то ме изгледа скептично и отговори: - Ми няма да ти е много лесно... Сподели:", "date": "2019.08.09", "title": ":)"}
{"url": "https://pik.bg/-news631620.html", "text": "Две мутри си говорят: – Леле брато, страшен хотел отворили в центъра! Отиваш, вечерята без пари, спането без пари и сутринта като се събудиш, 100 долара под възглавницата. – А стига, бе! Ти кога ходи да го видиш? – Не аз, жената вчера ходила. Сподели:", "date": "2019.08.09", "title": ":)"}
{"url": "https://pik.bg/-news631622.html", "text": "Пристига мафиот в полицията и казва: – Започнах да получавам писма с явни заплахи по мой адрес. – Естествено, анонимни? – Не, подписани са - от началника на данъчната служба. Сподели:", "date": "2019.08.09", "title": ":)"}
{"url": "https://pik.bg/-news631621.html", "text": "Пристига мафиот в полицията и казва: – Започнах да получавам писма с явни заплахи по мой адрес. – Естествено, анонимни? – Не, подписани са - от началника на данъчната служба. Сподели:", "date": "2019.08.09", "title": ":)"}
{"url": "https://pik.bg/-news631623.html", "text": "Ценностно израстване – когато от тунквани вафли преминеш на тунинговани кифли. Сподели:", "date": "2019.08.09", "title": ":)"}
{"url": "https://pik.bg/-news631624.html", "text": "Ходих до Турция. Купих си говорещ кантар. Като стъпя отгоре ми вика: - Машалла... Сподели:", "date": "2019.08.09", "title": ":)"}
{"url": "https://pik.bg/-news631625.html", "text": "Мъж заминава на почивка сам, без жена си. След една седмица и изпраща СМС: - Все едно, обичам само теб! След малко получава отговор: - Да, и ти засега си най-добрият! Сподели:", "date": "2019.08.09", "title": ":)"}
{"url": "https://pik.bg/-news631375.html", "text": "Ценностно израстване – когато от тунквани вафли преминеш на тунинговани кифли. Сподели:", "date": "2019.08.09", "title": ":)"}
{"url": "https://pik.bg/%D1%81%D0%B5%D1%80%D0%B8%D1%8F-%D0%BA%D1%80%D0%B0%D0%B6%D0%B1%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F-%D1%80%D0%B0%D0%B7%D0%BA%D1%80%D0%B8%D1%82%D0%B0-news861482.html", "text": "Полицаи разкриха извършители на серия посегателства в Пловдив, съобщиха от пресцентъра на МВР. В хода на съвместни действия, предприети от криминалисти на Второ, Трето, Четвърто, Пето и Шесто РУ, са събрани доказателства, че през последните месеци двама пловдивчани, на 29 и 31 години, са извършили 10 кражби от търговски обекти. По идентичен начин - чрез взлом, мъжете отнели различни парични суми от заведение за бързо хранене, баничарница, фирмен офис и три кафенета на територията на район \"Северен\", два магазина и закусвалня в жк \"Тракия\" и сладкарница на ул. \"Лев Толстой\". С постановление на районната прокуратура те са задържани за срок до 72 часа. Друг жител на областния град, на 34 години, участвал в едно от посегателствата, е обявен за издирване. И тримата мъже имат криминалистически регистрации и присъди. Работата по установяване на съпричастността им към подобни престъпления продължава под наблюдение на прокуратурата. Сподели:", "date": "2019.08.09", "title": "Серия кражби в пловдивски заведения разкрита"}
{"url": "https://pik.bg/-news631627.html", "text": "Застанах пред огледалото, усмихнах му се и самодоволно му казах: - Днес е ден за разкрасителни процедури! А то ме изгледа скептично и отговори: - Ми няма да ти е много лесно... Сподели:", "date": "2019.08.09", "title": ":)"}
{"url": "https://pik.bg/-news635291.html", "text": "Баба към внука си: - Какво ядеш? - Това е екстази, бабо!- Виждам аз, че е екстази, ама защо без хляб??!! Сподели:", "date": "2019.08.09", "title": ":)"}
{"url": "https://pik.bg/%D1%82%D1%80%D0%B5%D1%82%D0%B0-%D0%B2%D1%8A%D0%B7%D1%80%D0%B0%D1%81%D1%82-76-%D0%B3%D0%BE%D0%B4%D0%B8%D1%88%D0%B5%D0%BD-%D1%88%D0%BE%D1%84%D1%8C%D0%BE%D1%80-%D0%BF%D0%BE%D0%BC%D0%BB%D1%8F-86-%D0%B3%D0%BE%D0%B4%D0%B8%D1%88%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BA%D0%B0-%D0%B2-%D0%BD%D0%B5%D1%81%D0%B5%D0%B1%D1%8A%D1%80-news861383.html", "text": "86-годишна пешеходка е блъсната от лек автомобил в Несебър. Това съобщиха от ОДМВР - Бургас. Сигналът е подаден на 7 август около 09,20 часа. Инцидентът е станал на кръстовището на улиците „Дюните“ и „Любен Каравелов“ в Несебър. По неустановени до момента причини лек автомобил „Рено Канго“, управляван от 76-годишен мъж, блъска 86-годишна пешеходка от Несебър. Тя е с фрактура на крака и без опасност за живота. Настанена е за лечение в УМБАЛ - Бургас. Сподели:", "date": "2019.08.09", "title": "ТРЕТА ВЪЗРАСТ: 76-годишен шофьор помля 86-годишна пешеходка в Несебър"}
{"url": "https://pik.bg/-news635292.html", "text": "Мара Комитова - чистачка на летището, може да каже на 67 езика: \"Къде стъпваш бе, педал, не виждаш ли , че съм измила!!\" Сподели:", "date": "2019.08.09", "title": ":)"}
{"url": "https://pik.bg/%D0%B1%D0%B3-%D0%BF%D0%BE%D1%80%D1%82%D1%84%D0%B5%D0%B9%D0%BB-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B8---%D0%BD%D0%B0%D0%B4-1700-%D0%BB%D0%B5%D0%B2%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B2%D0%B7%D0%B8%D0%BC%D0%B0%D1%82-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-news861367.html", "text": "София средната заплата е 1724 лв. Столичани взимат с около 480 лв. повече от средното възнаграждение за страната, което е в размер на 1247 лв., сочат последните официални данни на Националния статистически институт за месец март. Но ако от данните на НСИ се извадят възнагражденията в столицата, се оказва, че средната заплата за останалата територия на страната е малко над 1000 лв., а столичани взимат със 70% повече, пише \"Труд\". Само в девет области заплатите са средно над 1000 лв., сочат още данните на НСИ. Веднага след столицата по доходи се нареждат жителите на със средна заплата от 1179 лв. Основната причина за това са заводите за производство на части за автомобили в града. На трето място с 1145 лв. е Това се дължи на факта, че много хора работят в столицата, но живеят в съседните градове. Четвъртата позиция е за Враца, където взимат средно по 1129 лв. Челната група се допълва от Варна, Пловдив, Габрово, Разград и Русе. Заплатите в Пловдив, Габрово и Разград за първи път през септември 2018 г. преминават границата от 1000 лв. Заплатите в област Видин нарастват с близо 12% за година и изпреварват тези в Благоевград. В резултат Благоевград остава на последно място по възнаграждения със 787 лв. на месец, а Видин се изкачва с една позиция напред с 809 лв. На следващите места по най-ниски възнаграждения са областите Кюстендил с 876 лв., Смолян с 877 лв. и Хасково с 882 лв. За година заплатите в страната са нараснали с 11,8%. Но между отделните градове има огромна разлика в темпа на увеличение на възнагражденията. Сред основните причини за това са инвестициите, които се правят в отделните райони на страната. Най-много са се увеличили възнагражденията в област Пазарджик – с над 17,5% до 985 лв. На второ място с ръст от 16,8% се нареждат заплатите в Силистра, където взимат средно по 910 лв. На трето място с увеличение от 15,1% е област Добрич, където жителите взимат средно по 933 лв. Четвъртото място се поделя между София-столица и Габрово, където възнагражденията нарастват с 14,5%. Заплатите в Габрово обаче са само 1094 лв. Стара Загора София-област. Сподели:", "date": "2019.08.09", "title": "БГ ПОРТФЕЙЛ: Заплатите в София най-високи - над 1700 лева, в Благоевград взимат най-малко"}
{"url": "https://pik.bg/-news631626.html", "text": "Мъж се мушва под завивките и нежно и страстно прошепва в ухото на жена си: „Без гащи съм…“ Жената отговаря сънено: „Остави ме да спя… Утре ще ти изпера няколко чифта…“ Сподели:", "date": "2019.08.09", "title": ":)"}
{"url": "https://pik.bg/%D0%B1%D0%B0%D1%80%D0%BE%D0%B2%D1%86%D0%B8-%D0%B1%D0%BD%D0%B1-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0-90-%D0%BD%D0%BE%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D1%81-%D0%B2%D0%BB%D0%BE%D0%B3%D0%BE%D0%B2%D0%B5-%D0%BD%D0%B0%D0%B4-1-%D0%BC%D0%B8%D0%BB%D0%B8%D0%BE%D0%BD-%D0%BB%D0%B5%D0%B2%D0%B0-news861546.html", "text": "Бум на милионерите в България. Само за една година от БНБ регистрираха 90 нови българи с влогове над 1 милион лева. Според статистиката у нас има точно 916 милионери. Общото им богатство възлиза на около 2 милиарда лева. Може ли обаче да се забогатее само от заплата? Средната за страната месечна заплата е 1247 лева. Сметката показва, че дори и да не прахосаме нито един лев, няма как да станем милионери. Добрата новина е, че хората все пак имат спестявания. Към момента в трезорите на банките има над 53 милиарда лева. Лошата новина е, че ножицата между богати и бедни населени места се разтваря все повече. Най-ниски са заплатите във Видин и Благоевград, а най- високи в столицата. Средна заплата в София е 1724 лева на месец, или разлика от 1000 лева, отбелязва Нова телевизия. Сподели:", "date": "2019.08.09", "title": "Баровци: БНБ регистрира 90 нови българи с влогове над 1 милион лева"}
{"url": "https://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%BE%D1%82%D0%BE-%D0%BD%D0%B0-%D0%B2%D0%BE%D0%B4%D0%BD%D0%B0%D1%82%D0%B0-%D0%BF%D1%8A%D1%80%D0%B7%D0%B0%D0%BB%D0%BA%D0%B0-%D0%BC%D0%BE%D0%BC%D1%87%D0%B5-news861589.html", "text": "Проговориха родителите на загиналото на водната пързалка в Приморско момче. Вчера 18-годишният младеж загина при спускане от водна пързалка в аквапарк. Друг негов приятел е ранен. \"Сблъскали са се глава в глава с неговия приятел. Той не е паднал при спускането, каквато информация имаше\", разказа пред Нова телевизия майката на загиналото момче. \"Спасителят може да го е увредил, защото го е сграбчил след инцидента. Децата бяха на почивка заедно, а всички са 18-годишни\", допълни тя. \"Никой не ни се обади, дори от болницата, за ни кажат за детето. Опитах да звънна на телефона на болницата, но никой не ми вдигна\", споделиха двамата родители на починалия 18-годишен младеж. Снощи аквапаркът отново е работил въпреки тежкия инцидент. Сподели:", "date": "2019.08.09", "title": "ОТ ПЪРВО ЛИЦЕ: Проговориха родителите на загиналото на водната пързалка момче"}
{"url": "https://pik.bg/%D0%BF%D0%B0%D0%B2%D0%B5%D0%BB-%D0%BA%D0%BE%D0%BB%D0%B5%D0%B2-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D1%82%D0%BE%D0%B4%D0%BE%D1%80-%D0%BD%D0%B5%D0%B4%D0%B5%D0%BB%D0%B5%D0%B2-%D0%B8-%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-news861432.html", "text": "Изпълнителният директор на Левски Павел Колев призна, че тимът се интересува от две от звездите на Ботев (Пловдив) Тодор Неделев и Кристиан Димитров. \"Няма да е голяма изненада, ако кажа, че Левски още се интересува от Тодор Неделев и Кристиан Димитров. Има редица условия, за да се случат такива трансфери... Опитваме се да не изтича предварителна информация, когато работим по трансфер. Казвам още веднъж. Има интерес към Неделев и Димитров. Водени са разговори. Въпрос е на тайминг и на желание на тези играчи. Нормално е Левски да иска най-добрите футболисти в България...\", заяви Павел Колев, цитиран от \"Топспорт\". Сподели:", "date": "2019.08.09", "title": "Павел Колев с любопитни думи за Тодор Неделев и Кристиан Димитров"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B8%D0%BD%D0%B0-%D0%BB%D1%83%D0%BB%D1%87%D0%B5%D0%B2%D0%B0-%D1%81%D0%B5-%D1%85%D0%B2%D1%8A%D1%80%D0%BB%D0%B8-%D0%BD%D0%B0-%D0%B0%D0%BC%D0%B1%D1%80%D0%B0%D0%B7%D1%83%D1%80%D0%B0%D1%82%D0%B0-%D0%B7%D0%B0-%D0%BE%D1%81%D1%82%D0%B0%D0%B2%D0%B5%D0%BD%D0%B8%D1%8F-%D0%B2-%D0%B0%D1%80%D0%B5%D1%81%D1%82%D0%B0-%D0%B8%D0%B2%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B0-news861587.html", "text": "Адвокатката на арестувания за НАП-лийкс собственик на \"ТАД Груп\" Иван Тодоров се изявява непрекъснато по медиите, за да брани клиента си. Тя постоянно изтъква как полицията и прокуратурата създавали обществено настроение, но в същото време самата тя се опитва да създава такова, но с обратен знак. Вече втори петък Лулчева се изявява в сутрешния блок на бТВ и брани клиента си с нокти и зъби. Вчера Тодоров бе оставен в ареста с мярка \"задържане под стража\". Смята се, че именно той е подбудител на извършеното от Кристиян Бойков, който хакна системата на НАП, по данни на прокуратурата. \"Няма доказателства за подбудителство при Иван Тодоров. Собственикът на фирмата, както вие го обявявате, е задържан. Той се задържа, защото е собственик на фирмата. Обяснението може би е свързано с изявлението на ръководителя на ГДОП, който обеща, че ще стане ясен поръчителят и защитата да не си въобразява, че ги е хванала за еди къде си\", коментира Лулчева. Съдът не изложи доводи защо г-н Тодоров е опасен за обществото, тъй като няма конкретни доказателства. А това, което казаха, че той има специфични умения и знания и може да контролира служителите си, всеки има такива, каза Лулчева. Беше разпространена една снимка, но на тази снимка не е той и разговорът не е с него, смята адвокатката. Би следвало да влияят само доказателствата по делото, а не и общественото настроение, което се създава от различни изявления, подчерта тя. \"Не мога да ви кажа, не дават да се чуваш и говориш, това е арест\", коментира защитата на въпрос как се чувства в момента Иван Тодоров. Сподели:", "date": "2019.08.09", "title": "ИЗВЪНРЕДНО В ПИК: Ина Лулчева се хвърли на амбразурата за оставения в ареста Иван Тодоров! Адвокатката вади от девет кладенеца вода срещу съда заради боса на \"ТАД Груп\""}
{"url": "https://pik.bg/%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0-%D0%BB%D0%B0%D1%82%D0%B8%D0%BD%D0%BA%D0%B0-%D0%BF%D0%B5%D1%82%D1%80%D0%BE%D0%B2%D0%B0-%D1%81%D0%BD%D0%B8%D0%BC%D0%B0-%D1%81%D0%B5%D1%80%D0%B8%D0%B0%D0%BB-%D0%B7%D0%B0-%D1%84%D1%80%D0%B8%D0%B7%D1%8C%D0%BE%D1%80%D0%BA%D0%B8-news861461.html", "text": "И Латинка Петрова става уеб звезда. 75-годишната актриса ще участва в нов сериал, който ще се излъчва в интернет-платформа за видео обмен. \"През целия юли бях на снимки за тази продукция. Премиерата ще е през септември\", издаде Латинка. Гравните героини в новия уеб сериал за фризьорки. Сподели:", "date": "2019.08.09", "title": "Ново амплоа: Латинка Петрова снима сериал за фризьорки"}
{"url": "https://pik.bg/%D0%B7%D0%B0%D1%81%D0%B8%D0%BB%D0%B5%D0%BD%D0%B8-%D0%BC%D0%B5%D1%80%D0%BA%D0%B8-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B7%D0%B0%D0%B2%D0%B0%D1%80%D0%B4%D0%B2%D0%B0-%D0%BF%D1%8A%D1%82%D1%8F-%D0%B1%D1%83%D1%80%D0%B3%D0%B0%D1%81-%E2%80%93-%D1%81%D0%BE%D0%B7%D0%BE%D0%BF%D0%BE%D0%BB-%E2%80%93-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-news861526.html", "text": "В рамките на трите най-интензивни по отношение на пътния трафик дни – петък, събота и неделя, за времето от 11.00 до 20.00 ч. по направлението Бургас – Созопол – Приморско – Царево ще се осъществи засилен пътен контрол, като по този маршрут и в двете посоки ще се движат коли на сектор „Пътна полиция” при ОДМВР – Бургас, съобщават от полицията. Пътните полицаи ще контролират движението на участниците в пътния трафик за недопускане превишение на максимално разрешената скорост, както и за рисково управление на МПС. Нарушителите ще бъдат установявани, спирани, проверявани и санкционирани на място. Сподели:", "date": "2019.08.09", "title": "ЗАСИЛЕНИ МЕРКИ ПРЕЗ УИКЕНДА ПО МОРЕТО: Полицията завардва пътя Бургас – Созопол – Приморско – Царево"}
{"url": "https://pik.bg/%D1%83%D1%80%D0%B0%D0%B3%D0%B0%D0%BD%D0%BD%D0%B8-%D0%B2%D0%B5%D1%82%D1%80%D0%BE%D0%B2%D0%B5-%D1%81%D0%BD%D0%B5%D0%B6%D0%BD%D0%B8-%D0%B2%D0%B8%D0%B5%D0%BB%D0%B8%D1%86%D0%B8-%D0%B8-%D0%BF%D0%BE%D1%80%D0%BE%D0%B8-%D0%B2%D1%80%D1%8A%D1%85%D0%BB%D0%B5%D1%82%D1%8F%D1%85%D0%B0-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news861576.html", "text": "Хиляди домакинства останаха без ток. Полетите бяха отменени на летищата в Сидни и Мелбърн. Това е най-студената вълна в тази част на страната от началото на годината, заяви ръководителят на Австралийската метеорологична служба Роан Смит. В щата Виктория и главния му град Мелбърн ветровете със скорост 120 километра в част повалиха дървета, нанесоха щети на имоти и предизвикаха големи вълни в морето. През нощта в планинския район на щата Нов Южен Уелс започна да вали обилно сняг и беше издадено предупреждение за лавини. Бурни ветрове, снежни виелици и проливни дъждове връхлетяха по-голямата част от Югоизточна Австралия, предаде ДПА. Сподели:", "date": "2019.08.09", "title": "Ураганни ветрове, снежни виелици и порои връхлетяха Австралия"}
{"url": "https://pik.bg/%D1%82%D0%BE%D0%BF-%D1%81%D0%B5%D0%B8%D0%B7%D0%BC%D0%BE%D0%BB%D0%BE%D0%B3-%D0%BF%D1%80%D0%BE%D1%84-%D0%BC%D0%B8%D0%BB%D0%BE%D1%88%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%B4%D0%B0%D0%BB%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0%D0%BC%D0%B5-%D0%BE%D1%82-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB%D0%BD%D0%B8%D1%82%D0%B5-%D1%82%D1%80%D1%83%D1%81%D0%BE%D0%B2%D0%B5-%D0%B2-news861592.html", "text": "И двете земетресения в Турция са били плитки - на кратко разстояние, затова не са усетени в България. Това заяви по БНТ проф. Николай Милошев от Националния институт по геофизика, геодезия и география към БАН по повод земетресенията, станали вчера в южната ни съседка. Цяла нощ в страната е имало афтършокови трусове след вчерашните две по-силни земетресения, поясни професорът. В днешно време вече разполагаме с много по-качествена апаратура, улавяме много по-слаби земетресения, което преди беше невъзможно, обясни професор Милошев. Той допълни, че е необходимо в обществото да бъде изградена определена култура на поведение при такъв тип природни бедствия. За разлика от японците например, при които това е ежедневие, ние нямаме сеизмична култура, способност да не изпадаме в паника, което наистина е трудно, когато земята се люлее под краката ти, обясни професорът. Сподели:", "date": "2019.08.09", "title": "ТОП СЕИЗМОЛОГ: Проф. Милошев разкри дали трябва да се страхуваме от разрушителните трусове в Турция"}
{"url": "https://pik.bg/%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D1%82%D0%B0%D0%BD%D0%B5%D0%B2%D0%B0-%D0%BE%D0%B1%D0%B5%D1%89%D0%B0-%D1%87%D0%B8%D1%81%D1%82%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D1%87%D1%83%D0%BC%D0%B0%D1%82%D0%B0-30-%D1%81%D0%B0-%D0%BE%D0%B3%D0%BD%D0%B8%D1%89%D0%B0%D1%82%D0%B0-%D1%82%D0%B8%D0%BF-%D0%B4%D0%BE%D0%BC%D0%B0%D1%88%D0%BD%D0%B0-%D1%81%D0%B2%D0%B8%D0%BD%D1%8F-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B1%D1%8A%D0%BB-news861610.html", "text": "Към днешна дата са 30 огнищата тип домашна свиня в Северна България основно, от които 6 са промишлени свинекомплекси. Това каза министърът на земеделието, храните и горите Десислава Танева пред БНТ. „27 юли е последната дата, на която сме установили огнище тип домашна свиня. При дивата свиня са повечето случаи, които са нови. Със снощните 3 вече са 33 тези случаи“, каза тя. \"Безспорно ще има кадрови и организационни промени, но не можем да ги направим в пика на заразата с африканска чума по свинете (АЧС), когато ни трябват хора на терен\", заяви Танева. Танева даде за пример борбата с африканската чума в Чехия. „Там всичко, което е оставено да се произвежда, е само и единствено при условията на мерките за биосигурност“, категорична бе тя и добави, че ние също трябва да се съобразим с тях, ако искаме да имаме местно производство. „Изграждането на тези мерки за биосигурност, където ги няма, и със съответните регистрации след това на тези стопанства – това не е нито трудно, нито скъпо. Водим комуникации, за да получим подкрепа в тази посока, за да подпомогнем стопаните“, поясни министър Танева. Тя добави, че целта на Министерството е последващата репопулация да бъде направена със съответните мерки за биосигурност. „След това рискът от разпространение, от заразяване, от икономически загуби силно намалява и при такива случаи по европейско и по национално законодателство се дължат компенсации за загубените животни“, обясни Десислава Танева. Сподели:", "date": "2019.08.09", "title": "Десислава Танева обеща чистка заради чумата! 30 са огнищата тип домашна свиня в Северна България"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D0%BD%D0%B0%D1%86%D0%B5%D0%BB%D0%B8-%D0%B2-%D0%BF%D0%B0%D1%82%D1%80%D1%83%D0%BB%D0%BA%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%B8-%D0%B8%D0%B7%D0%B1%D1%8F%D0%B3%D0%B0-news861540.html", "text": "Български лек автомобил се удари в полицейска патрулка в гръцкия град Козани и избяга. Инцидентът е станал около 1 ч. на 8 август на пътя Козани-Птолемейда, на височината на Мавродентри. Автомобилът, марка „Мерцедес“ с български регистрационни табели, случайно е попаднал на патрул на полицията шофиращ към Козани. Веднага след сблъсъка на двете превозни средства пътниците от българския автомобил са спрели и избягали, съобщава \"Български новини\". Веднага е задействана аларма и след минути в района е бил блокиран от патрули, охранители на Птолемейда и група DIAS, които са претърсили целия район. Успели са да арестуват мъж, роден в Сирия, който е бягал. Продължава издирването на друг пътник, със сериозни съмнения за наркотрафик. Сподели:", "date": "2019.08.09", "title": "Български автомобил се нацели в патрулка в Гърция и избяга"}
{"url": "https://pik.bg/%D0%BC%D0%B8%D1%81%D0%B8%D1%8F%D1%82%D0%B0-%D0%BD%D0%B5%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%BA%D0%BE%D1%81%D0%BC%D0%BE%D0%BD%D0%B0%D0%B2%D1%82%D1%8A%D1%82-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news861451.html", "text": "Не отдавна ЦСКА продаде Кирил Десподов на Каляри. Родният национал обаче засега не може да се наложи като ключов футболист в селекцията на визирания италиански тим. Кирил е преследван и от контузии. Мълвите около 22-годишният Десподов пък не секват, твърди се, че е много вероятно Каляри да прати под наем Кирил в друг състав. Дори се появиха дискусии дали е възможно Десподов да се завърне на \"Българска армия\" в атаката на \"червените\". Сочи се, че на този етап вероятността бързоногият играч да акостира в ЦСКА под наем е минимална. В следващите дни пък ще стане ясно дали Кирил Десподов ще получи възможност за изява в Калчото в предстоящата кампания на един от топ клубните шампионати в света. Десподов е известен и с прякора - \"Космонавта\". Евентуално завръщане на Кирил Десподов на \"Армията\" най-вероятно ще се приеме с огромна радост от треньорския щаб на ЦСКА, но подобна сделка към настоящия момент изглежда почти невъзможна... Сподели:", "date": "2019.08.09", "title": "МИСИЯТА (НЕ)ВЪЗМОЖНА: \"Космонавтът\" отново на \"Армията\"?"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D1%80%D0%B0%D0%B4%D0%BE-%D0%BB%D0%B0%D0%BD%D0%B5%D1%86%D0%B0-%D0%B8-%D0%B0%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D0%BC%D0%B2%D1%80-%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-news861612.html", "text": "Радо Ланеца е бил арестуван от ГДБОП през 2014 г. През 2016 г. някой от конкуренцията му беше разлепил постери срещу него. Той е познат на полицията, но това не значи, че може да бъде вкаран в затвора. Това заяви Атанас Русев, експерт в Центъра за изследване на демокрацията (ЦИД), пред Нова телевизия. Вчера при мащабна акция на спецпрокуратурата и ГДБОП срещу наркоразпространението в страната са задържани 8 дилъри, стоели нависоко в йерархията на групата на Радо Ланеца. \"Много е трудно да се монополизира наркопазара. Повече от 50% от наркотиците на пазара са марихуана\", разкри още той, като коментира и че този пазар в България трудно може да се управлява и контролила от затвора. \"Против съм оповестяването по този начин след акции на прокуратурата. Изглежда като пиар ход\", завърши Русев. Сподели:", "date": "2019.08.09", "title": "Експерт коментира Радо Ланеца и акциите на МВР и прокуратурата"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81%D1%8A%D0%B2%D0%B5%D1%82%D0%B2%D0%B0-%D0%BE%D0%B2%D0%BD%D0%B8%D1%82%D0%B5-%D0%B4%D0%B0-%D1%80%D0%B0%D0%B7%D1%87%D0%B8%D1%82%D0%B0%D1%82-%D0%BD%D0%B0-%D0%BB%D0%B8%D1%87%D0%BD%D0%B8%D1%8F-%D1%81%D0%B8-%D1%87%D0%B0%D1%80-%D0%B0-%D0%B4%D0%B5%D0%B2%D0%B8%D1%82%D0%B5-%D0%B4%D0%B0--news861569.html", "text": "ОВЕН Разчитайте на личният си чар и на умението си да общувате. Използвайте възможността да подобрите финансовото си състояние и стабилизирайте заеманото обществено положение. Не пътувайте. Заради проява на упорство при опит да наложите мнението си, или на инат ще си създадете проблеми на работното място. ТЕЛЕЦ Имате възможност да постигнете материални успехи, въпреки че няма да е ви е много лесно. Не се претоварвайте с непланирана допълнителна работа. Ограничете контактите си с вашите колеги, за да не ви пречат. Не разчитайте на късмета си, ако имате намерение да поставите началото на нова дейност. Обмислете отново плановете си. БЛИЗНАЦИ Планирайте работата си така, че да не се преуморявате и дайте оценка за изпълнените и чакащи да ги отхвърлите задачи. Неочакван обрат на събитията може да се окаже във ваша вреда. Конфликтът на работното място е по ваша вина. Ако се заредите с решителност и не разчитате на късмета си, ако не загубите търпение успявате да се справите с трудностите. РАК Сутринта сте орисани да успявате, ако не пропилеете деня си в бездействие. Следобед не се заемайте със сериозни и отговорни служебни задачи. Не е изключено поради независещи от вас фактори да претърпите загуби. Склонни сте към непредпазливост. Денят ви дава възможност да поставите ново начало и да обмислите промяна на дейността си. ЛЪВ Сутринта се задълбочете и обмисляйте добре действията си, а едва след това тръгнете уверено към поставената цел. Очаква ви финансов успех, ако успеете да завършите в деня започната от вас работа. Искате да споделите впечатленията си и да обсъдите съмненията си с вашите колеги, но рискувате сами да си създадете проблеми. По-добре е да се допитате до ваши приятели. ДЕВА Откажете се от търговските сделки и от обсъждане на планираните финансови операции. Неуспехът ви е породен от сериозни затруднения на работното място, чието преодоляване ви носи успех. Направете така, че да докажете умението си да се справяте с трудностите. Следобед сте склонни да спорите, въпреки че нямате повод да се противопоставяте на колегите си. ВЕЗНИ Постарайте се да оцените добрите възможности, които ви предлага този ден. Осъществяването на нови идеи ви носи удовлетворение. Вашите предложения срещат подкрепата на ръководството, въпреки че не сте се надявали да я получите. Ще завършите благополучно започнатите служебни задачи. Преодолявате с лекота възникналите трудности. СКОРПИОН До обед сте подложени на неочаквани и неблагоприятни промени. Не създавайте трудности на работното си място, заради ненужен спор. Не се опитвайте да наложите мнението си. Следобед Съдбата ще обърне събитията в професионалния ви живот във ваша полза. Ако ви предложат пътуване, което трябва да осъществите в следващите дни, приемете, защото ще ви донесе успехи. СТРЕЛЕЦ Ако сте съумели да осъзнаете важността на вашите задачи, започнатото в последните дни ще ви донесе отлични резултати днес. Дългоочаквана среща е гаранция за постигане на поставените цели. Денят позволява да поговорите с партньорите си за предстоящо за влагане на пари в доходен бизнес или за регистриране на фирма. Не предприемайте тази крачка сами, а потърсете добър адвокат. КОЗИРОГ Предстои ви благоприятен ден, свързан и с професионални успехи. Не отказвайте да обмислите предложенията за работа, свързани с промяна на работното място. Убедителни сте при делови разговор. Говорите омайно и ще спечелите, ако не повишавате тон. Бъдете умерени във всичко, което искате да предприемете. Предпазвайте се от загуби. ВОДОЛЕЙ Дайте изява на всичките си интелектуални възможностите си и наберете скорост за скок към нов връх в професионално отношение. Време е да помислите за бъдещите си намерения. Решите ли да търсите нова работа, започнете от днес да се оглеждате за евентуалните възможности. РИБИ Очаквайте новина за приходи от работа, която сте завършили миналия месец. Предпазвайте се от финансови неуспехи, породени от трудности на работното място, които няма как да избегнете, а и не бива да се опитвате. Ще се наложи да коригирате бъдещите си планове. Сподели:", "date": "2019.08.09", "title": "САМО В ПИК: Топ астроложката Алена съветва Овните да разчитат на личния си чар, а Девите да не си и помислят за бизнес"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B0%D0%BA%D0%B2%D0%B0%D0%BF%D0%B0%D1%80%D0%BA%D0%B0-%D0%B7%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%BE%D1%82%D0%BE-%D0%BC%D0%BE%D0%BC%D1%87%D0%B5-%D0%BD%D0%B5-%D0%B5-%D1%81%D0%BF%D0%B0%D0%B7%D0%B8%D0%BB-%D0%B8%D0%BD%D1%81%D1%82%D1%80%D1%83%D0%BA%D1%86%D0%B8%D0%B8%D1%82%D0%B5-%D0%B7%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82-news861626.html", "text": "Аквапаркът в Приморско ще остане затворен, докато продължават процесуално-следствените действия, разследващи причините за нелепия инцидент, при който загина 18-годишно момче от старозагорското село Кирилово. Николай Михайлов, който е разпоредител в аквапарка заяви пред БНР, че при спускането си по екстремната пързалка момчето не е спазило инструкциите за безопасност: “Явно не е спазена инструкцията на служителя. Има си служител, който разпорежда, но доколко разбрах не е спазил инструкцията. За правилно спускане, въобще не е изчакано служител. По принцип правилното спускане – ринговете са с дръжки по посока на движението, човекът трябва да е седнал да се държи здраво и да се спусне. Доколкото разбрах се е спуснал с главата напред“. Полицията ще извърши повторен оглед на водната пързалка в аквапарка, където 18-годишният младеж загина при нелеп инцидент. Две момчета се сблъскаха вчера в улея на екстремна пързалка, наречена \"Цунами\". Единият от тях, от старозагорското село Кирилово, загина след получена травма в главата. Другият е прегледан и освободен от болницата. Очаква се по-късно днес от Регионалната дирекция за строителен контрол и Комисията за защита на потребителите да кажат дали и те ще извършат проверка на водното съоръжение. „Вероятно някое от правилата за ползване на съоръжението не е спазено“, коментира Митко Вълев, член на УС на Сдружението „Българска професионална асоциация за басейни и спа“. „Спасителите на място трябва отговорно да спазват инструкциите и да не допускат хората, които се пускат по пързалките, да нарушават правилата, защото много често туристите не се съобразяват с правилата, правят им се забележки, въпреки това те продължават да се пускат по пързалките по начин, по който не трябва“. По думите на Вълев в България няма организация, която да следи за безопасността на аквапарковете. Сподели:", "date": "2019.08.09", "title": "Шефът на аквапарка за загиналото момче: Не е спазил инструкциите за безопасност"}
{"url": "https://pik.bg/%D0%BE%D0%B1%D1%8A%D1%80%D0%BD%D0%B0%D1%82-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D1%82%D0%B8%D1%80-%D1%81-%D0%BF%D0%BB%D0%B0%D1%82%D0%BE%D0%B2%D0%B5-%D0%B1%D0%BB%D0%BE%D0%BA%D0%B8%D1%80%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D1%8A%D1%82%D1%8F-%D1%80%D1%83%D1%81%D0%B5-%E2%80%93-%D0%B1%D1%8F%D0%BB%D0%B0-news861682.html", "text": "Обърнат тир с платове блокира движението на пътя Русе – Бяла. Инцидентът станал малко след разклона за село Иваново. Украинският камион пътувал в посока Дунав мост.При спускане по наклон, на ляв завой, 44-годишният водач е изгубил управление и навлязъл в банкета. Преобърнал се, ударил се в билборд и разпилял голяма част от товара си. Движението в района е затруднено и се извършва двупосочно само в една лента. Пробата на украинския шофьор с дрегер показала 1,63 промила. Сподели:", "date": "2019.08.09", "title": "Обърнат украински ТИР с платове блокира движението на пътя Русе – Бяла"}
{"url": "https://pik.bg/%D0%BF%D0%BB%D0%B0%D0%BC%D0%BD%D0%B0%D1%85%D0%B0-%D0%B1%D0%B0%D0%BB%D0%B8-%D1%81%D0%BB%D0%B0%D0%BC%D0%B0-%D0%B7%D0%B0-20-000-%D0%BB%D0%B5%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news861689.html", "text": "Пожар превърна в пепел 1000 бали, складирани до земеделско стопанство в село Свирково. Сигнал за лумналия огън е бил подаден в пожарната на Симеоновград около 3,00 часа рано тази сутрин. Дошлите на място пожарникари установили, че едновременно са пламнали три отделни купа. В единият е имало грахови смески, във втория - слама, а третият е бил с люцерна. \"Това е храната за кравите през зимата\", бе лаконичен стопанинът, цитиран от \"Булфото\". По предварителна оценка щетите са за над 20 000 лева. Сподели:", "date": "2019.08.09", "title": "Пламнаха бали слама за 20 000 лева (СНИМКИ)"}
{"url": "https://pik.bg/%D0%B6%D0%B5%D0%BD%D0%B0-%D0%BF%D1%80%D0%B5%D0%B1%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D0%B0-%D1%81%D0%B8-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%BC%D1%8A%D0%B6%D1%8A%D1%82-%D0%B5-%D1%81-%D0%B8%D0%B7%D0%B2%D0%B0%D0%B4%D0%B5%D0%BD-%D0%B4%D0%B0%D0%BB%D0%B0%D0%BA-news861618.html", "text": "Мъжът, пребит жестоко в Асеновград в понеделник срещу вторник, е претърпял операция.  Наложило се на 58-годишния жител на града, да му бъде отстранен далакът. Припомняме, че според информация на полицията, мъжът е бил нападнат с удари от няколко души на улица „Панайот Сребров“. Оказва се обаче, че не непознати са пребили асеновградчанина, а неговата любовница, съобщава \"Трафик\". След скандал помежду им, 40-годишната жена му е нанесла множество удари по цялото тяло. Мъжът е изпитвал болки и е потърсил лекар. Дали от срам или да прикрие възлюбената си, той не е съобщил цялата истина на органите на реда. Дамата е била задържана от полицията в Асеновград. Все още се изяснява причината за скандала, последван от бой. Сподели:", "date": "2019.08.09", "title": "Жена преби любовника си в Асеновград, мъжът е с изваден далак"}
{"url": "https://pik.bg/%D1%83%D0%BC%D1%83%D0%B2%D0%B0%D1%82-%D0%B7%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D0%B1%D0%BB%D0%B8%D0%B7%D0%BD%D0%B0%D1%87%D0%BA%D0%B8%D1%82%D0%B5-%D0%BE%D1%82-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-%D0%B2-%D1%81%D0%B0%D1%89-news861603.html", "text": "Тепърва ще бъде установено отглеждането на осиновените българчета в САЩ. Докладите за следосиновителното наблюдение са говорели, че за децата се полагат добри грижи. Това заяви Милена Първанова, директор на Дирекция \"Международна правна закрила на детето и международни осиновявания\" по Нова телевизия. Вчера стана ясно, че две близначки българчета са намерени в окаяно състояние в \"къща на ужасите\" в САЩ. Заедно с тях още 8 деца са намерени болни и гладни. Родителите са арестувани, а по-късно пуснати под парична гаранция. \"Не смятам, че докладът е излъгал за отглеждането на децата. Дейността на социалните работници е под стриктният контрол на щатските и федерални власти. Очакваме допълнителна информация за планираните мерки за закрилата на децата и какво е състоянието им\", допълни тя. \"Децата са добре интегрирани и приобщени към американското общество\", коментира още Първанова. \"Най-много са осиновените българчета в САЩ, Италия и Франция\", разкри директорът на Дирекция \"Международна правна закрила на детето и международни осиновявания\". \"Докладите сочат религиозната принадлежност на родителите и тя не е била притеснителна\", завърши Милена Първанова. Сподели:", "date": "2019.08.09", "title": "Умуват за съдбата на близначките от \"къщата на ужасите\" в САЩ"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B9-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F%D1%82-%D0%BC%D0%BB%D0%B0%D0%B4%D0%B5%D0%B6-%D0%BD%D0%B0-%D0%B5%D0%BA%D1%81%D1%82%D1%80%D0%B5%D0%BC%D0%BD%D0%B0%D1%82%D0%B0-%D0%BF%D1%8A%D1%80%D0%B7%D0%B0%D0%BB%D0%BA%D0%B0-%D0%B2-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-news861613.html", "text": "Продължава разследването и изясняването на обстоятелствата около трагичния инцидент, при който 18-годишно момче загина при спускане от водна пързалка в аквапарк в Приморско вчера. Загиналият младеж е Станислав Гонев от старозагорското село Кирилово. Той е ученик на Строителната гимназия в Стара Загора, следващата учебна година е била последната му и го е очаквал абитуриентски бал. Негови приятели разказаха, че е обичал екстремните спортове, но иначе е бил спокойно и добро момче, предаде бТВ. Образувано е досъдебно производство по случая. Полицията е иззела всички охранителни камери в аквапарка и предстои записите да бъдат щателно прегледани. Младежът се е спускал по една от най-екстремните пързалки, когато бил застигнат и блъснат от свой връстник. При сблъсъка е получил тежка травма на главата и е починал на път за болницата. Момчето, предизвикало инцидента, също е пострадало, но е изписано от болница след отказ от лечение. Сподели:", "date": "2019.08.09", "title": "Ето кой е загиналият младеж на екстремната пързалка в Приморско"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D0%BF%D1%80%D0%B5%D0%B1%D0%BE%D1%80%D0%B8%D1%82%D0%B5-%D1%81%D0%BB%D0%B5%D0%B4%D0%BE%D0%B1%D0%B5%D0%B4%D0%BD%D0%B0%D1%82%D0%B0-%D1%83%D0%BC%D0%BE%D1%80%D0%B0-%D0%B2-%D0%BE%D1%84%D0%B8%D1%81%D0%B0-news861561.html", "text": "Човешкото тяло и мозък работят на определен ритъм. Ето защо много хора се чувстват по-уморени и сънливи в ранния следобед, особено ако са имали по-обилен обяд. Ако не работите в офис (магазин, заведение) няма проблем да си легнете и да заредите батериите, но за служителите следобедната умора се явява истински бич, тъй като продуктивността им рязко спада, желанието за работа също, пише tialoto.bg. Какво може да направите, за да минимализирате ефекта на следобедната отпадналост? 1. Спете достатъчно Без значение дали сте дневна или „нощна птица“, ако не сте се наспали през нощта, ще се чувствате доста уморени през деня. За хората, които активно работят, оптималният сън е минимум 7 часа на денонощие, твърдят експерти. 2. Хапнете повече протеини и мазнини на обяд Избягвайте храни, съдържащи рафинирана захар и въглехидрати. Те могат да предизвикат внезапна промяна на нивата на кръвната захар, които да причинят пристъпи на глад или силна умора. За да останете енергични и да се чувствате сити по-дълго време, изберете храни, които съдържат протеини и полезни мазнини. 3. Раздвижете се Ако усещате, че умората съвсем ви превзема, станете и се раздвижете. Малко ходене из офиса или качване на стълби ще раздвижи кръвта ви и веднага ще ви тонизира. 4. Пуснете си жива музика Музиката зарежда веднага. Заложете на нещо по-ритмично, което да ви накара дори да си тактувате. Не само тялото ви ще се размърда, но е доказано, че любима музика повишава производството на хормона на щастието серотонин и това ще се отрази и на настроението ви. 5. По-ярка светлина Има места в офиса, които са по-мрачни и засилват желанието за дрямка. Ако усетите, че се унасяте или се преместете на по-светла натурална светлина, или пуснете някоя допълнителна лампа. Първото е препоръчително, тъй като смесването на светлините вреди на здравето. Сподели:", "date": "2019.08.09", "title": "Как да преборите следобедната умора в офиса"}
{"url": "https://pik.bg/%D0%B6%D0%B5%D0%BD%D0%B0-%D0%B4%D0%B0%D0%B4%D0%B5-%D0%BD%D0%B0%D0%B4-3000-%D0%BB%D0%B5%D0%B2%D0%B0-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news861683.html", "text": "Жена даде над 3000 лева на ало измамници в Русе, съобщиха от полицията. Тя е била подведена да даде сума пари и злато на престъпниците. За да я убедят, те са използвали популярната схема за подпомагане на полицията при залавяне на телефонни измамници. Накарали я да постави всичките си пари и ценности в една чанта и да отиде, първо, пред магазин, след което я инструктирали да ги остави зад павилион в квартал \"Дружба\". Сподели:", "date": "2019.08.09", "title": "Жена даде над 3000 лева на ало измамници"}
{"url": "https://pik.bg/%D0%B4%D0%B5%D1%82%D1%81%D0%BA%D0%B0-%D0%B8%D0%B3%D1%80%D0%B0-%D1%81-%D0%BA%D0%B8%D0%B1%D1%80%D0%B8%D1%82-%D0%BF%D0%BE%D0%B4%D0%BF%D0%B0%D0%BB%D0%B8-%D0%BA%D1%8A%D1%89%D0%B0-news861616.html", "text": "Екип на пожарната в Сливен е гасил пожар в къща, собственост на 36-годишен мъж от село Сотиря, съобщиха от пресцентъра на ОДМВР. Сигналът е получен в 16,40 часа на 8 август. Произшествието е ликвидирано в 17,55 часа от един екип с четирима служители. Пострадали няма. Причинени са щети по обзавеждането, дограмата и 80 кв.м опушени стени. Причината за пожара е детска игра с огън - децата на собственика са играли с кибрит в стаята, където е възникнал пожарът. Сподели:", "date": "2019.08.09", "title": "Детска игра с кибрит подпали къща"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B0%D0%BA%D0%BE-%D0%B3%D0%BB%D0%B0%D1%81%D1%83%D0%B2%D0%B0%D1%82%D0%B5-%D0%B7%D0%B0-%D1%81%D0%BB%D0%B0%D0%B2%D0%B8-%D0%BC%D0%BE%D0%B6%D0%B5-%D0%BF%D0%BE%D1%81%D0%BB%D0%B5-%D0%B4%D0%B0-%D1%81%D0%B5-%D1%81%D1%80%D0%B0%D0%BC%D1%83%D0%B2%D0%B0%D1%82%D0%B5-%D0%BA%D0%B0%D0%BA%D1%82%D0%BE-%D1%81%D1%82%D0%B0%D0%BD%D0%B0-%D1%81-news861630.html", "text": "Евродепутатът и зам.-председател на ВМРО Ангел Джамбазки коментира поред ПИК къде и как ще се позиционират патриотичните формации за предстоящия местен вот, особено в София. Войводата разкри възможни ли са коалиции с ГЕРБ, с ДПС, БСП и ДПС, какъв е случаят „Волен Сидеров“ и защо е общата подкрепа на неговата партия и НФСБ за Славчо Атанасов в Пловдив. Джамбазки предупреди, че ако хората гласуват за Слави Трифонов, може да се срамуват, както това се случи, след като подкрепиха Царя. - Текат разговори в момента между нас и наши съмишленици. Има общини и области, в които ВМРО ще издигне конкретни свои кандидатури, разбира се. Има такива, в които разговорите продължават с цел по-голямо обединение за отговорно представяне. Говорим предимно във формата „Обединени патриоти“, по-скоро с НФСБ, доколкото мога да си го представя. Не сме приключили разговорите си с други десноцентристки формации за София, например. Има доста номинации, покани и предложения. Всички са предимно в дясно от центъра. Идеята е да сме полезни на гражданите и да има отборен резултат. В другите големи градове също текат такива разговори. Моята прогноза е, тъй като този месец е малко по-отпускарски, че по-тесните разговори ще започнат в последната му седмица или в началото на септември. Тогава и ще започне съществената подготовка за местните избори. Без да обобщавам, очакванията на ВМРО са за добро представяне в редица общини. - По отношение на останалите партньори най-логично е да ги търсим в рамките на „Обединени патриоти“, тъй като в тази коалиция ние имаме политически съмишленици. Ние до голяма степен мислим еднакво, въпреки че има и определени различия по някои въпроси. Но най-логичният разговор, когато си в партньорство, е с „Обединени патриоти“. Следващият по логика разговор е с нашите партньори от управлението. След като участваш в ГЕРБ в управлението на национално ниво, нормално и логично е да се опитваш да провеждаш тези политики и на местно ниво. Това означава, че много вероятно ще бъдат проведени разговори и за определени населени места. Възможно е обаче да има населени места, където с ГЕРБ ще се явим опоненти. В това няма нищо неочаквано и нищо лошо. Но това е следващата опция за разговори. Оттук нататък разумните разговори могат да се водят с политически формации, които определят себе си като десноцентристки и патриотични. За нас единствената абсолютно неприемлива, забранена е точната дума, и невъзможна коалиция и работа е с етнически партии, били те цигански, били те някакви други. С ДПС, с обслужващите турските интереси ДОСТ и другите подобни, не им помня имената – категорично не. Това за нас е невъзможен разговор. - БСП и левите са по-скоро далечен разговор, който според мен няма как да се случи, тъй като имаме малко допирни точки. Много малко вероятно е. - Това е въпрос към него. Ако той има желание за разговори и да се явява на местните избори някъде, трябва да прецени какво иска да прави и как да го прави. Решението да бъдат изключени трима народни представители от групата в Народното събрание е решение на групата и причините за него, както знаете, са защото тези народни представители не се явяваха на работа и имаха безотговорно отношение по отношение политиката и това какво се гласува от групата. Така че пак по-скоро колегите от парламентарната група могат да изразят отношение, защото се познават повече. Мисля, че „Атака“ се самоизключи по някакви свои причини, които нито зная, нито бих анализирал. - Славчо Атанасов беше успешен кмет на Пловдив. Да, разбира се, може да има забележки към неговото кметуване, но той така или иначе два пъти се явява на избори. След това два пъти губи с по 1000 гласа. Аз, лично, имам съмнения за начина, по който загуби 1000 гласа и първия, и втория път. Славчо Атанасов може да бъде добър кмет на Пловдив и мисля, че ще бъде добър кмет на Пловдив. Доколкото ми е известно от разговорите на местните структури, те продължават да водят разговори за участие на местните кметски избори в Пловдив. Мое мнение е, че г-н Атанасов би бил успешна кандидатура в патриотичен формат, който е основан около политически реалности. - Ние нямаме никакво притеснение да бъдем опонент на която и да е политическа сила, но когато обсъждаме някакво неслучило се събитие, рискуваме да стигнем до изводи, които не са полезни за политиката. Ако се случи такъв политически проект и ако той се яви на местните избори под някаква форма, със своя платформа, най-вероятно ще трябва да влезем в политическата битка. Нямаме притеснение да влезем в политическа битка с когото и да било. Така че, ако тази бъдеща хипопетична партия реши да се яви на местнитие избори и представи някаква платформа, ще се срещнем. Предполагам, че няма да я кръстят „Няма такава платформа“ и „няма такива кандидати“. Но пък е възможно. В края на краищата българските граждани имат своето суверенно право да избират, но когато избират, те трябва да знаят, че всеки избор, освен гласуване, е отговорност за това. И ще напомня нещо, без да правя каквито и да е аналогии. Помните, 2001 година българските граждани масово гласуваха за политическия проект, наречен „Национално движение Симеон Втори“. Той спечели огромна подкрепа. Дори можеше да управлява, според мен, самостоятелно, но беше направена политическа подмяна. Както и да е. Само няколко месеца по-късно социологическите сондажи показваха, че гражданите, които си признават, че са гласували за Симеон, са десетина процента. Затова хората трябва да внимават, ако гласуват за Слави, да не се срамуват после. И да не се налага да избягват отговора на въпроса за кого са гласували. Не бих искал да гадая и да съм врачка. Ако има такъв политически субект, тогава може да го обсъждаме. Сподели:", "date": "2019.08.09", "title": "САМО В ПИК: Ангел Джамбазки: Ако гласувате за Слави, може после да се срамувате, както стана с Царя!"}
{"url": "https://pik.bg/%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BF%D0%BE-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%B5%D0%BB-%D0%BF%D1%80%D0%B0%D1%82-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BE%D0%B1%D1%8F%D0%B2%D0%B8%D1%85%D0%B0-%D0%B1%D0%B5%D0%B7%D1%81%D1%80%D0%BE%D1%87%D0%BD%D0%B0-%D1%81%D1%82%D0%B0%D1%87%D0%BA%D0%B0-news861621.html", "text": "Служителите по сигурността на летище Ел Прат в Барселона ще започнат безсрочна стачка в полунощ в четвъртък, като властите предупреждават пътниците за възможни закъснения и опашки, пише испанската редакция на европейското електронно издание The Local. Ако не бъде постигнато споразумение в преговорите между профсъюзите и летищния оператор, стачката може да продължи неопределено време. При гласуване в четвъртък всички работници единодушно отхвърлиха предложението на компанията за прекратяване на стачката и поискаха по-добри заплати и условия на труд. Испанското министерство на труда заяви, че очаква да бъдат изпълнени минимум 90 процента от летищните услуги, но стачката ще доведе до дълги опашки на летището преди един от най-натоварените уикенди през лятото. Авиокомпаниите предупреждаваха пътниците да пристигнат достатъчно рано на летището и да пътуват с минимален ръчен багаж. „Бритиш Еъруейз“ изпрати съобщение до пътниците с предупреждението: „От летищните власти в Барселона ни посъветваха, че поради стачка на служителите по сигурността на летището може да има дълги опашки на летището в Барселона през целия ден. „Препоръчваме ви да пристигнете на летището в достатъчно рано за полета си и, доколкото е възможно, да пътувате с минимален ръчен багаж.“ Подобна стачка на служителите по сигурността в барселонското летище Ел Прат през 2017 г. предизвика хаос и изчакване до няколко часа. Сподели:", "date": "2019.08.09", "title": "Служителите по сигурността на летище Ел Прат в Барселона обявиха безсрочна стачка"}
{"url": "https://pik.bg/%D0%B2%D0%B0%D0%B4%D1%8F%D1%82-%D0%BF%D0%BE%D0%BB%D0%B8%D1%86%D0%B0%D0%B8-%D0%B8-%D0%BA%D0%B0%D0%BC%D0%B5%D1%80%D0%B8-%D1%81%D1%80%D0%B5%D1%89%D1%83-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%BF%D1%8A%D1%82%D1%8F-%D0%B1%D1%83%D1%80%D0%B3%D0%B0%D1%81---%D1%86%D0%B0%D1%80%D0%B5%D0%B2%D0%BE-news861584.html", "text": "Засилен контрол днес и през почивните дни ще има по пътя Бургас - Царево. Пътните полицаи ще следят за превишена скорост и за рисково управление на автомобилите. От бургаската полиция предупреждават, че нарушителите ще бъдат проверявани и санкционирани на място. В два последователни дни на едно и също място, на отсечката между Созопол и Приморско, катастрофираха общо 7 автомобила и бяха ранени 13 души, между които деца. В първата катастрофа беше установено, че водачът е шофирал след употреба на алкохол. Сподели:", "date": "2019.08.09", "title": "Вадят полицаи и камери срещу касапницата на пътя Бургас - Царево"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD-%D0%B8%D0%BD%D1%82%D0%B5%D0%BB%D0%B5%D0%BA%D1%82-%D0%BA%D0%BE%D0%BB%D0%B8-%D0%B8-%D0%B1%D0%B5%D1%81%D0%B8-%D0%B2-%D0%BB%D0%B5%D0%B2%D1%81%D0%BA%D0%B8-news861596.html", "text": "Изкуствен интелект се настанява на \"Герена\" и вече ще определя кои футболисти да бъдат привличани в Левски. За това призна изпълнителният директор на \"сините\" Павел Колев. Водещите отбори в Европа вече ползват високата технология, която на базата на въведени данни определя кой играч е потенциално подходящ. \"Имаме софтуерни специалисти, които разбират от това - обясни Колев. - Разбира се, това не отменя работата на скаутите и треньорското ръководство. Все пак и човешко око трябва да види футболиста, да се прецени потенциалът му, не само да се разчита на статистиката и изводите от нея.\" Една от главните причини за въвеждането на изкуствения интелект е тотално сгрешената в последните години трансферна политика, пише всекидневник. \"Искаме да направим сериозни промени. През последните 10 години \"Левски\" е взел 200 играчи. Само 7 от тези футболисти са напуснали клуба с трансферна сума. Това дава ясен отговор как е правена трансферната политика. И защо \"Левски\" се намира в подобно състояние. Грешки се допускат, но ние се стараем да ги намалим до минимум\", заяви Колев. Доскорошният шеф в БФС официално представи на поста спортен директор на \"Герена\" Ивайло Петков. \"Чувствам се много спокоен, след като Ивайло Петков дойде в клуба. Смятам, че той ще се развива заедно с \"Левски\", а това е важно. Най-много ми харесва, че мислим в една посока за трансферната политика на клуба\", коментира още Павел Колев. Сподели:", "date": "2019.08.09", "title": "БОМБА НА \"ГЕРЕНА\": Изкуствен интелект коли и беси в Левски"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BB%D0%BE%D0%BD%D0%B4%D0%BE%D0%BD-%D0%B2%D0%B4%D0%B8%D0%B3%D0%B0-%D0%BF%D0%BE-%D1%82%D1%80%D0%B5%D0%B2%D0%BE%D0%B3%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D1%82%D0%B0%D0%B9%D1%84%D1%83%D0%BD-%D1%81%D1%80%D0%B5%D1%89%D1%83-%D1%80%D1%83%D1%81%D0%BA%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87%D0%B8-%D0%BD%D0%B0%D1%82-news861622.html", "text": "Изтребители на Кралските военновъздушни сили на Великобритания са били вдигани два пъти в четвъртък, за да наблюдават руски самолети, приближаващи се до въздушното пространство на Обединеното кралство, заяви британското министерство на отбраната. „Изтребител „Тайфун” е излетял от базата Лосимут, а друг самолет „Вояджър” от Брайз Нортън, за да наблюдава два руски Ту-95, приближаващи към въздушното пространство на Обединеното кралство. Междувременно изтребители „Тайфун” от балтийската мисия на НАТО също са излетели от авиобаза Амари, за да прихванат руски бомбардировач Ту-142 и два изтребителя Су-30 Фланкър, летящи близо до въздушното пространство на Естония”, се казва в съобщение на министерството. Според изявлението изтребителите са излетели от база в Обединеното кралство, ескортирали са руския самолет и са се уверили, че той не е преминал във въздушното пространство на страната. Министерството отбелязва, че операцията по прихващане и наблюдение се провежда в международното въздушно пространство в съответствие със стандартите за безопасност. Що се отнася до самолетите „Тайфун”, разположени в Естония, те прихванали руския бомбардировач, който се движел близо до естонското въздушно пространство. Докато руският самолет се придвижвал близо до въздушното пространство на НАТО, придружаващата мисия била продължена от финландски и шведски самолети. Впоследствие обаче самолетите на Обединеното кралство били помолени да прихванат отново руския бомбардировач, който по това време бил придружаван от два руски самолета Су-30 Фланкър. Сподели:", "date": "2019.08.09", "title": "ИЗВЪНРЕДНО В ПИК: Лондон вдига по тревога изтребители \"Тайфун\" срещу руски бомбардировачи! НАТО също на нокти в небето на Естония (ВИДЕО)"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%B0%D1%89-%D0%BE%D1%82%D0%BD%D0%B5%D1%85%D0%B0-%D0%B2%D0%B8%D0%B7%D0%B0%D1%82%D0%B0-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D1%82%D0%B0%D0%B4-%D0%B3%D1%80%D1%83%D0%BF-%D0%B8%D0%B2%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-news861632.html", "text": "Съединените американски щати отнеха визата на шефа на \"ТАД Груп\" Иван Тодоров. Причината е в обвинението му като подбутител на атаката срещу НАП. Заради нея Тодоров е обвинен в теророзъм, целящ създаване на смут и паника в обществото, съобщава \"Монитор\". Самият Тодоров отрича обвиненията. Той имаше виза, защото е представител на тамошна верига ресторанти за сандвичи в цяла Източна Европа. Според мълвата, това е втора негова санкция от САЩ. През 1997 г. е разследван заради скиминг. С данни, получени от негови пос терминали, са пазарувани компютри от САЩ. Затова от Щатите му забранили да ходи в страната. Заради липса на доказателства обаче забраната била махната, носи мълвата във Варна, откъдето е Тодоров. Вчера съдът го остави за постоянно в ареста. Сподели:", "date": "2019.08.09", "title": "ОТ ПОСЛЕДНИТЕ МИНУТИ: САЩ отнеха визата на шефа на \"ТАД Груп\" Иван Тодоров"}
{"url": "https://pik.bg/%D0%BE%D1%80%D0%BB%D0%B0%D0%BD%D0%B4%D0%BE%D0%B2%D1%86%D0%B8-%D0%BE%D1%81%D1%82%D0%B0%D0%B2%D0%B0-12-%D1%87%D0%B0%D1%81%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-news861597.html", "text": "„Софийска вода” временно ще прекъсне водоснабдяването в част от столицата днес, съобщиха от дружеството. Превключване на уличен водопровод на ул. „Каменоделска“ в кв. „Орландовци“ налага спиране на водоподаването от 09:00 до 21:00 часа по ул. \"Каменоделска“ от ул. \"Малашевска\" до ул. \"Първа Българска Армия\", по ул. \"Първа Българска армия\" от ул. \"София\" до ул.\"Каменоделска\". Сподели:", "date": "2019.08.09", "title": "\"Орландовци\" остава 12 часа без вода"}
{"url": "https://pik.bg/%D1%82%D1%83%D1%80%D0%B8%D1%81%D1%82%D0%BA%D0%B0-%D0%BA%D0%BE%D0%BB%D0%B0%D0%B1%D0%B8%D1%80%D0%B0-%D0%BD%D0%B0-%D1%81%D1%82%D0%BE%D0%B1%D1%81%D0%BA%D0%B8%D1%82%D0%B5-%D0%BF%D0%B8%D1%80%D0%B0%D0%BC%D0%B8%D0%B4%D0%B8-news861591.html", "text": "Туристка от Русе колабира на върха на Стобските пирамиди, след като кръвното й налягане паднало на критичната точка - 60/20. На тел. 112 е подаден сигнал в Спешен център – Рила за припаднала млада жена. Дежурният лекар д-р М. Корчев за 4 минути пристигнал с линейката на входа на пирамидите край село Стоб. По-нататък д-р Корчев продължил пеш, тъй като линейката не може да се движи по коларския път до върха, който минава през трудно проходими места. Млад мъж от Стоб с мотор настигнал по стръмния път към върха доктора и го качил за минути до върха, за да окаже помощ на 30-годишната туристка И. Заркова, която със съпруга си решили отвисоко да се насладят на красотата на Рилското корито, съобщава \"Струма\". Ето какво разказа д-р Корчев минути след спасителната акция: “Тежък ден. Туристката от Русе колабира с кръвно 60/20. Такъв  случай може да има летален край. Благодаря на моториста от с. Стоб, който ме закара бързо до върха. От горещините младата жена от Русе е свалила драстично кръвното налягане. Добре че носех вода, дадох й да пие. Сложих й голяма доза адреналин и кръвното се нормализира на 120/80. С бавни крачки, подкрепяна от съпруга си, И. Заркова, след като се стабилизира, слезе сама от върха. Сега е отпускарски сезон и много хора тръгват на екскурзии по отдалечени и труднодостъпни туристически обекти, но трябва да се съобразяват и с метеорологичната обстановка. При такива горещини да не се излагат на слънцето. Да правят преходи рано сутрин или вечерта. Организмът от горещините се обезводнява, пада кръвното и кръвната захар, което може да се окаже фатално за някого”, заяви д-р М. Корчев. Снощи се разбра, че включилият се в спасителната акция моторист е Димитър Димитров, който работи като охранител в „Мини Бобов дол”. Сподели:", "date": "2019.08.09", "title": "Туристка колабира на Стобските пирамиди"}
{"url": "https://pik.bg/%D0%BE%D1%89%D0%B5-%D0%B4%D0%B2%D0%B5-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%BE%D0%BD%D0%B8%D0%BB%D1%81%D0%BA%D0%B0%D1%82%D0%B0-%D1%82%D1%80%D0%B5%D1%81%D0%BA%D0%B0-%D0%B2-%D0%B3%D1%8A%D1%80%D1%86%D0%B8%D1%8F-news861627.html", "text": "Още двама души починаха в Гърция, след като се заразиха с вируса на западнонилската треска, съобщава в. \"Катимерини\", позовавайки се на съобщение на Националната здравна организация. И двете жертви са на възраст над 80 години. С тях броят на починалите от заболяването в Гърция тази година достигна четирима души. Същевременно броят на заразените със западнонилска треска се е покачил на 35 души. Регистрираните случаи са от Пела, Пиерия, Ксанти, Кавала, Лариса, Кардица и Източна Атика. Западнонилската треска се предава на човека предимно чрез ухапвания от комари. Повечето хора, които се заразяват, не проявяват симптоми, около 20 процента имат леки симптоми, а при под 1 процент се засяга централната нервна система. Сподели:", "date": "2019.08.09", "title": "Още две жертви на западнонилската треска в Гърция"}
{"url": "https://pik.bg/%D0%BC%D0%B8%D1%80%D0%B8%D1%88%D0%B5-%D0%BD%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B2-%D0%B8%D1%82%D0%B0%D0%BB%D0%B8%D1%8F-news861582.html", "text": "Итaлиaнcкият вицeпрeмиeр Мaтeo Caлвини призoвa зa прeдcрoчни избoри в Итaлия, cъoбщава АНСА. Caлвини e вицeпрeмиeр и лидeр нa пaртия „Лигa“. Нeгoвaтa пaртия cпeчeли нaй-гoлямa пoдкрeпa нa eврoпeйcкитe избoри. Тя e и ocнoвeн кoaлициoнeн пaртньoр нa упрaвлявaщитe oт „Пeт звeзди“. Caлвини вeчe e рaзгoвaрял c прeмиeрa Джузeпe Кoнтe зa прeдлoжeниeтo cи. „Трябвa дa oтидeм в пaрлaмeнтa и дa oбявим, чe нямaмe мнoзинcтвo. Cлeд тoвa щe ce oбърнeм към избирaтeлитe“, зaяви Caлвини. Кoнтe и Caлвини имaхa cрeщa c прeзидeнтa Ceрджиo Мaтaрeлa, нa кoятo ce oпитaхa дa рaзрeшaт въпрocитe мeжду кoaлициoннитe пaртньoри. В мoмeнтa пaртиятa нa Caлвини e нaй-пoпулярнaтa в Итaлия. Сподели:", "date": "2019.08.09", "title": "Мирише на предсрочни избори в Италия"}
{"url": "https://pik.bg/%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D1%83%D0%B1%D0%B8%D1%85%D0%B0-%D0%B4%D0%B2%D0%B0-%D0%BC%D1%8A%D0%B6%D0%B5-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news861770.html", "text": "Проливни дъждове се изляха на много места в страната и причиниха наводнения. В Брашов улиците се превърнаха в реки буквално за минути. В други части на страната силният вятър прекърши дървета и отнесе покриви. Метеоролозите обявиха оранжев код за силни бури с градушки. В същото време жителите в южната част на страната се задъхват от жеги с високи температури. Гръмотевични бури отнеха живота на двама души в Румъния. Мъжете са ударени от мълнии. Има и случаи на пожари, причинени от гръмотевици, предаде БТВ. Сподели:", "date": "2019.08.09", "title": "Гръмотевици убиха два мъже в Румъния"}
{"url": "https://pik.bg/%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%83%D0%BD%D0%B8%D0%BA%D1%80%D0%B5%D0%B4%D0%B8%D1%82-%D0%B1%D0%B0%D0%BD%D0%BA-news861692.html", "text": "На 76 години внезапно почина президентът на \"Уникредит Банк\" Фабрицио Сакомани, съобщава италианският в. \"Стампа\". Ден преди това Сакомани беше на пресконференцията за представяне на резултатите на банката за полугодието. От април 2018 г. той беше председател на административния съвет на \"Уникредит\". Преди това е бил 25 години в италианската Централна банка, която в даден момент оглави. Бил е и министър на икономиката и на финансите. Сподели:", "date": "2019.08.09", "title": "Внезапно почина президентът на \"Уникредит Банк\""}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%83%D1%87%D0%B5%D0%BD%D0%B8-%D1%85%D0%BE%D1%80%D0%B0%D1%82%D0%B0-%D1%81-%D0%BA%D1%80%D1%8A%D0%B2%D0%BD%D0%B0-%D0%B3%D1%80%D1%83%D0%BF%D0%B0-0-%D0%BD%D0%B5-%D1%85%D0%B2%D0%B0%D1%89%D0%B0%D1%82-%D1%80%D0%B0%D0%BA-news861380.html", "text": "Лекари от Каролинския институт в Швеция установиха пациентите с коя кръвна група са най-малко податливи на рак.  Експертите са потвърдили проучвания преди повече от половин век в болници във Великобритания. Специалистите са наблюдавали здравето на близо 1,1 милиона души над 35-годишна възраст. Оказва се, че хората с първа кръвна група (още позната като нулева), са почти неуязвими за рака. Преносителите на втора кръвна група (или А група) имат много по-висок риск от рак на стомаха, отколкото останалите.  Пациентите с трета и четвърта кръвна група (B група, AB група) са застрашени от развитието на рак на панкреаса. Основните причини за рак обаче са злоупотребата с алкохол, тютюнопушенето и употребата на противовъзпалителни нестероидни лекарства. Според Националния център за биотехнологична информация на САЩ хората с кръвна група I са по-склонни към заболявания, причинени от норовирус и бактерията Хеликобактер пилори, която нарушава храносмилателния процес и се имплантира във вътрешните стени на стомаха, и става почти невидима за антителата. Тя причинява гастрит и язва. Сподели:", "date": "2019.08.09", "title": "СЕНЗАЦИЯ! Американски учени: Хората с кръвна група 0 не хващат рак"}
{"url": "https://pik.bg/%D1%80%D0%B8%D1%87%D0%B0%D1%80%D0%B4-%D0%B3%D0%B8%D1%8A%D1%80-%D1%81%D0%B5-%D0%BA%D0%B0%D1%87%D0%B8-%D0%BD%D0%B0-%D0%BA%D0%BE%D1%80%D0%B0%D0%B1-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B8-%D0%B8%D0%BC-%D0%B7%D0%B0%D0%BD%D0%B5%D1%81%D0%B5-%D1%85%D1%80%D0%B0%D0%BD%D0%B0-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news861775.html", "text": "69-годишният актьор се снима на борда на испански неправителствен съд със 121 бежанци, съобщи БНТ. Корабът им е насред Средиземно море и очаква прием на европейско пристанище след като Италия и Малта му отказаха такъв. Звездата от \"Американско жиголо\" и \"Хубава жена\" заяви , че е донесъл на мигрантите храна и вода и призова светът да помогне. Сподели:", "date": "2019.08.09", "title": "Ричард Гиър се качи на кораб с мигранти и им занесе храна (СНИМКИ/ВИДЕО)"}
{"url": "https://pik.bg/%D0%B4%D0%BE-10-000-%D0%BB%D0%B2-%D0%B7%D0%B0-%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB%D0%B8-%D0%BD%D0%B0%D0%B5%D0%BB%D0%B8-%D1%85%D0%BE%D1%80%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-news861664.html", "text": "До 10 000 лв. се отпускат, за финансиране на проекти за осигуряване на достъп до действащи или разкривани нови работни места за лица с трайни увреждания в трудоспособна възраст. Със средствата, работодателите могат да подават проекти по Националната програма за заетост на хората с увреждания. Това съобщи министърът на труда и социалната политика Бисер Петков, който е на работно посещение днес в Смолян. Проекти се приемат до 13 август. За всяко приспособено работно място, работодателите могат да получат до 10 000 лв., като трябва да запазят заетостта на наетите хора за не по-малко от 36 месеца след сключването на договор за предоставяне на средствата. Ще се отпускат средства и за квалификация и преквалификация на хора с увреждания. За тази цел работодателите ще могат да получат до 200 лв. за един работник. Работното посещение на министър Петков започна със среща с кметът на Община Смолян Николай Мелемов. На нея били обсъдени редица актуални въпроси в областта на труда и социалната сфера. Министър Петков, че законодателството, което се променя и развива, все повече предполага децентрализация на процеса на социални услуги и подпомагане. По думите му, този процес се регламентира с новия Закон за социалните услуги, който предстои да влезе в сила от 1 януари 2020 г., както и с други нормативни промени. „Радвам, че в Община Смолян има отлично взаимодействие между поделенията на централизираните агенции към Министерството на труда и социалната политика - Агенцията за социално подпомагане, Агенцията по заетостта, съответно Главна инспекция по труда, със съответните служби в общинската администрация и ръководството на общината. Това е и гаранция з а едно добро обслужване на потребителите на социални услуги, на които общината е доставчик, така и на бенефициентите на различни социални плащания, които се нуждаят от тях“, каза министър Петков. Сподели:", "date": "2019.08.09", "title": "До 10 000 лв. за работодатели, наели хора с увреждания"}
{"url": "https://pik.bg/%D0%BF%D0%B0%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%B5%D1%82%D1%80%D0%BE%D0%B2%D0%B8%D1%87-%D1%81-%D1%87%D0%B5%D1%80%D0%B2%D0%B5%D0%BD-%D0%BA%D0%B0%D1%80%D1%82%D0%BE%D0%BD-%D0%BA%D1%8A%D0%BC-%D0%B1%D0%BE%D0%B4%D1%83%D1%80%D0%BE%D0%B2-news861665.html", "text": "Старши треньорът на ЦСКА Люпко Петрович заяви любопитни думи за Николай Бодуров. Изказването на Петрович идва след равенството 1:1 между \"червените\" и Зоря Луганск в първи мач от третия квалификационен кръг на Лига Европа. \"... Аз избрах да не играе, защото търси вината в другите. Прави проблеми\", отсече Люпко Петрович. 33-годишният Бодуров е сред опитните бойци в селекцията на \"армейците\". Той е и любимец на много от феновете на гранда като дори Николай е наричан с прозвището - \"Машината\". Любопитно е дали Петрович ще разчита на Бодуров за в бъдеще в ЦСКА, а и може ли двамата да работят съвместно в добри отношения, след откровенията на Люпко... Сподели:", "date": "2019.08.09", "title": "ПАРЕЩА ТЕМА: Петрович с червен картон към Бодуров?"}
{"url": "https://pik.bg/%D0%BF%D1%80%D0%B0%D1%85-%D0%BE%D1%82-%D1%81%D0%B0%D1%85%D0%B0%D1%80%D0%B0-%D0%B7%D0%B0%D1%81%D0%B8%D0%BF%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news861660.html", "text": "Концентрацията на фини прахови частици в Пловдив е била 2 пъти над допустимите среднодневни нива в петък сутринта. Повишението на праха в атмосферата е регистрирано от станцията на Изпълнителната агенция по околна среда в Димитровград, предаде Нова тв. По данни на университета в Атина в ниските атмосферни слоеве над Балканския полуостров има фин прах, пренесен от нахлуването на северноафрикански топъл въздух. Над страната ни концентрацията му е по-голяма в западните части. Очаква се през почивните дни да достигне до 20 микрограма на куб. м. Прогнозите сочат, че запрашеността ще се изнесе от региона в началото на следващата седмица. Преносът на прах от Северна Африка е обичайно явление при топлите вълни, които нахлуват от юг. В следващите дни такава топла въздушна маса ще се движи от запад на изток над Южна Европа. Сподели:", "date": "2019.08.09", "title": "Прах от Сахара засипа Пловдив"}
{"url": "https://pik.bg/%D0%B1%D1%80%D0%B0%D1%82%D0%BE%D1%83%D0%B1%D0%B8%D0%B9%D1%81%D1%82%D0%B2%D0%B0-%D0%B4%D0%B5%D0%B4%D0%B5%D1%81%D0%B0%D1%80%D0%B8%D1%82%D0%B5-%D0%BD%D0%B0-%D0%B1%D1%81%D0%BF-%D0%BE%D1%82-%E2%80%9E%D1%81%D1%83%D0%B4%D0%B6%D1%83%D0%BA%D0%B3%D0%B5%D0%B9%D1%82%E2%80%9C-%D1%81%D1%8A%D1%81%D0%B8%D0%BF%D0%B2%D0%B0%D1%82-%D0%B2%D0%B5%D1%81%D1%82%D0%BD%D0%B8%D0%BA-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80-%D1%8F-news861110.html", "text": "Вестник „Добружданска трибуна“ загива благодарение на факта, че попадна в ръцете на ДДС измамници, арестувани преди две седмици при акция на спецпрокуратурата, МВР и ДАНС. Затова алармираха пред Breaking.bg запознати. В схемата се споменават имената на зам.-председателя на ИБ на БСП Кирил Добрев, както и на червеното острие Красимир Янков. Както медията писа на 1 април 2019 година, вестникът бе купен в края на м.г. от подставени лица на тартора на арестуваната банда дедесари Антон Проданов-Шушляка. Той е и основният свидетел по делото „Суджукгейт“ срещу бившия депутат от ГЕРБ Живко Мартинов. В момента са напуснали 90% от журналистите от „Добруджанска трибуна“, а в изданието работят само двама души. Причината - политически натиск и желание на скрития собственик Проданов подчинените му репортери да изпълняват „мръсни поръчки“ срещу конкуренти. Задава се предизвестена смърт на една от емблемите на Добруджа, медия на 75 години, оплакаха се местни хора. На всичкото отгоре напусналите медията журналисти имат да получават по една заплата от 1000 лева, но „собствениците“ се ослушват вече втори месец. Няма кой да защити журналистите - няма СБЖ, няма Асоциация на Европейските журналисти. Според информация на сайта „Пронюз“ Добрич сделката за покупката на медията е станала факт в средата на декември 2018 година. Като съдружници са заличени досегашният основен акционер и управител Анна Бербенкова и дъщеря й Павлета Ангелова. Заличена е собствеността и на трима съдружници с по-малък дял. Бербенкова и Ангелова са съпруга и дъщеря на починалия преди няколко години собственик на медията Ангел Атанасов. „Като нови собственици са вписани Веселин Гроздев, който вече е и управител на дружеството, поемайки този пост от Анна Бербенкова, както и “Вал Груп Инвестмънт” ООД с регистрация в София. Съдружници в дружеството са Иванка Добринова Кондова и Людмил Кирилов Ганчев. Другите седем собственици в „Добруджанска трибуна” с дялове от 100-150 лева, запазват собствеността си, показва още справката в Търговския регистър“, пишат от „Пронюз“. В началото на 2019 година на журналистите от „Добруджанска трибуна“ е представен като мажоритарен собственик на медията- Антон Проданов-Шушляка или Тима. Пред медиите той се представя като жертва на Живко Мартинов, който по неговите думи е унищожил бизнеса му. Кой стои зад фирмата „ВАЛ ГРУП ИНВЕСТМЪНТ“ ООД с ЕИК 205325131 ? Според запознати абревиатурата ВАЛ означава - Веселин, (Веселин Гроздев), Антон (Антон Проданов-Шушляка) и Людмил (Людмил Ганчев-Пъпката). Понеже предприемача с унищожения бизнес Антон Проданов има запори за милиони левове и присъди, една за измама с ДДС и друга за палеж на автомобил, и двете условни, във фирмата купувач на „Добруджанска трибуна“ влиза подставеното му лице Иванка Кондова, която се води истинският купувач, твърдят запознати. Тя е интимна приятелка на Шушляка. Проданов упражнява дейност чрез следните фирми и подставени лица: Иванка Кондова (Любовница на Антон Проданов) стои зад фирмите: „ВАЛ ГРУП ИНВЕСТМЪНТ“ ООД ЕИК: 205325131 – Добруджанска Трибуна „РАБИТ ФАРМ“ ЕООД ЕИК: 202156991 „ТОП МАРКЕТ 5“ ЕООД ЕИК: 202157027 Георги Стоянов Ташев (баща на Стоян Ташев, кум на Антон) „БУЛ СОФТ СТРОЙ“ ЕООД ЕИК: 203918752 „СТРОЙБИЛД ГРУП“ ЕООД ЕИК: 203918720 „ИНТЕРБИЛД БЪЛГАРИЯ“ ЕООД ЕИК: 204491566 Клуб Биад в София „ИНТЕР БИЛД ГРУП“ ЕООД ЕИК: 204491619 „СТРОЙ КАМЪК“ ООД ЕИК: 203426181 Искра Сашева Панайотова (Подставено лице на Проданов) „ИНТЕР ЕКСПРЕС ГРУП“ ЕООД ЕИК: 204393407 Ивайло Валентинов Радев „СТИН“ ООД ЕИК: 124614602 Другият собственик - Веселин Кръстев Гроздев, също има присъда за ДДС измами. Гроздев се занимава със строителство на рафинерии за етерични култури. Интересното също е, че фирмата „Евро Финанси“ ЕООД, чрез която Проданов-Шушляка прави измама в размер от 2 000 000 лв. за необезпечен кредит от „Инвестбанк“, е била на Веселин Гроздев и той я прехвърля на любовницата на Проданов. В момента Веселин Гроздев стои зад фирмите: „БЪЛГАРИЯ ЕКО ПРОДЖЕКТ“ ЕООД ЕИК 124685186 „ФОКС ИНВЕСТ“ 200766620 Гроздев управлява за кратко „Добруджанска трибуна“ и на негово място влиза Людмил Ганчев - Пъпката, третият от ВАЛ. Както Проданов, така и Ганчев е сред основните свидетели по „Суджукгейт“ срещу Живко Мартинов. След като свидетелите по „Суджукгейт“ овладяват вестника, според запознати срещу скромната сума от 50 000 лева, главен редактор става Калинка Пенчева, бивш говорител на ОДМВР - Варна. Пенчева бе уволнена от дирекцията през октомври 2012 година от тогавашния вътрешен министър Цветан Цветанов. Поводът бе скандал със снимка на „спящи полицаи“ в патрулка и „обидното отношение“ на говорителката към автора на снимката Боян Максимов. Преди да стане главен редактор, тя списва сайтът RNS. Вестникът завива рязко към БСП след пристигането на хората на Проданов. И това не е случайно, твърдят запознати. Както Breaking.bg писа през ноември м.г. Антон Проданов-Шушляка има близки отношения със зам.-председателя на БСП Кирил Добрев и червените депутати Красимир Янков, бивш счетоводител на РПУ-Добрич и Иван Иванов, избран от Варна. Според запознати зад сделката с „Добруджанска трибуна“ стои БСП. Целта е компрометиране на политическите противници в региона и спечелване на европейските и местните избори през тази година. Неслучайно медията започва да атакува местната власт в Добрич, кмета Йордан Йорданов, съдии, прокурори, полицията и други институции. Заради компроматната война срещу него кметът е принуден да поднови абонамента на общината за „Добруджанска трибуна“, казват осведомени. Договорът, който изтича през март, е продължен за още година срещу 12 000 лева от общината. Не е лошо спецпрокуратурата, която разследва групата на Шушляка, да провери и сделките за купуването на „Добруджанска трибуна“, пише изданието. Сподели:", "date": "2019.08.09", "title": "БРАТОУБИЙСТВА: Дедесарите на БСП от „Суджукгейт“ съсипват вестник! Кирил Добрев и Красимир Янков - в схемата"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B8%D0%BA%D0%B8-%D0%B4%D0%BE%D0%B9%D0%BD%D0%BE%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%BF%D1%80%D0%B5%D0%B4-%D0%BD%D0%BE%D0%B2%D0%B0-%D1%82%D0%B2-news861229.html", "text": "Пътно произшествие с участието на Ники Дойнов изправило на нокти целия колектив на Нова телевизия. Новинарят катастрофирал буквално на метри от сградата на медията с друг автомобил. За щастие, щетите не били тежки и нито един от хората, които участвали в сблъсъка, не бил ранен. Тътенът, който се чул, изкарал ангелите на колегите на журналиста, които веднага се юрнали към стълбищата и асансьорите, за да излязат навън и да му се притекат на помощ. В крайна сметка се оказало, че Дойнов няма нужда от такава, защото съвсем цивилизовано се разбрал с другия шофьор. Ядосал се само, че станал за сеир и ожулил колата си, към която бил изключително педантичен. Подобни мелета често се случвали точно пред сградата на Нова, тъй като почти всички работещи там се придвижвали с личните си автомобили и не ползвали градски транспорт. Паркингът бил пренаселен и сблъсъците били ежедневие. Именно поради тази причина доскоро Ники предпочитал да кара стара таратайка, за да си пести излишни нерви и да не трепери над движимото си имущество. Откакто обаче се задоми с бившата стюардеса и моделка Петя Иванова, с която имат син Марко, Дойнов вдигна нивото и веднага побърза да се обзаведе с черен джип, който е много по-комфортен за семейство с дете. За пестеливостта на новинаря в бекстейджа на новините на Нова телевизия се носят легенди. Щедрата си заплата Ники не пилее за излишни глезотии, а влага предимно в имоти, подобно на колегата си от сутрешния блок Виктор Николаев. В момента с любимата му и техния син обитават просторен апартамент в спокойния столичен квартал „Редута“. Жилището им се намира буквално на метри от един от най-големите софийски молове, както и парка „Гео Милев“, където тримата редовно се разхождат на въздух. Новият им дом обаче е локализиран в близост до прословутия апартамент на Цветан Цветанов, в любимия на редица родни политици и знаменитости кв. „Изток“. 46-годишният топводещ на Нова е инвестирал в една от новите сгради там, по която още текат довършителни дейности. Сделката е била изповядана преди няколко месеца и в момента журналистът и семейството му са в процес на настаняване. Единственият минус на района е, че блокът, в който Дойнов възнамерява да живее, е в пряка близост до шумния бул. „Цариградско шосе“. Сподели:", "date": "2019.08.09", "title": "САМО В ПИК И \"РЕТРО\": Ники Дойнов катастрофира пред Нова тв"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%B4%D0%B8%D0%BC%D0%B8%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%BE%D0%B2-%D1%88%D0%B0%D1%88%D0%BD%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B8-%D0%B8-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D1%81-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%83%D0%BC%D0%B5%D0%BD%D0%B8%D1%8F-%D1%81%D0%BD-news861789.html", "text": "В изненадата на деня за бургазлии и туристите на града се превърна кметът на града Димитър Николов. Един от най-обичаните родни градоначалници показа защо е толкова харесван и откликна на местна инициатива в Бургас за популяризиране на здравословното хранене. Николов влезе в ролята на мастър шеф и приготви на живо вкусни сандвичи за присъстващите. Моментално около пожарната кола се струпаха стотици посетители, които се радваха на кулинарния спектакъл. „Рецептата ми е тайна, сега ще я разкрия само за вас”, пошегува се Николов, цитиран от \"Флагман\". Присъстващите, които успяха да опитат от вкусотиите на кмета, останаха видимо впечатлени от кулинарните му умения. Това не е случайно, защото кметът е баща на три деца и се грижи за тях във всяка свободна минута. Сподели:", "date": "2019.08.09", "title": "ИЗНЕНАДА: Кметът на Бургас Димитър Николов шашна бургазлии и туристите с уникални умения (СНИМКА)"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BC%D1%8A%D0%B6-%D0%B7%D0%B0%D0%B4%D0%B8%D0%B3%D0%BD%D0%B0%D0%BB-%D0%B4%D0%B2%D0%B0-%D0%BF%D0%B0%D1%81%D1%82%D0%B5%D1%82%D0%B0-%D0%B8-%D0%B4%D0%B2%D0%B5-%D0%B1%D1%83%D1%82%D0%B8%D0%BB%D0%BA%D0%B8-%D1%83%D0%B8%D1%81%D0%BA%D0%B8-news861667.html", "text": "Мъж на 26 години е бил задържан в полицейския арест на Видин за извършени две посегателства от търговски обект на ул.\"Александър Хаджиспасов\" в областния град. Служители на РУ-Видин изяснили, че на 1 август той е откраднал от магазина две бутилки уиски. На 8 август, в същия търговски обект, видинчанинът извършил грабеж. Употребявайки сила спрямо продавача, отнел две консерви пастет и избягал. В хода на предприетите незабавни оперативно-издирвателни мероприятия авторът на деянието е  установен и задържан, у него били открити двете консерви. Работата на разследващите продължава, в районното управление е образувано досъдебно производство. Сподели:", "date": "2019.08.09", "title": "Спипаха мъж, задигнал два пастета и две бутилки уиски"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D0%B3%D0%BE%D1%80%D0%B5%D1%89%D0%BE-%D0%B2%D1%80%D0%B5%D0%BC%D0%B5-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D0%B2%D0%B8%D1%81%D0%BE%D0%BA%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B5-%D0%BE%D0%B1%D1%8F%D0%B2%D0%B5%D0%BD-%D0%B7%D0%B0-16-%D0%BE%D0%B1%D0%BB%D0%B0%D1%81%D1%82%D0%B8-%D0%BA%D0%B0%D1%80%D1%82%D0%B0-news861782.html", "text": "НИМХ Жълт код за високи температури е в сила за 16 области на страната за 10 август, сочи справка на сайта на . Предупреждението за високи температури е в сила за областите Видин, Монтана, Враца, Плевен, Ловеч, Габрово, Велико Търново, Русе, Сливен, Стара Загора, Пловдив, Пазарджик, Благоевград, Кюстендил, Хасково и Ямбол. В тези райони се очаква след обяд температурите да надвишават 35 градуса. При тези температури са възможни здравни проблеми за чувствителни и болни хора, възрастни и деца. Сподели:", "date": "2019.08.09", "title": "ОПАСНО ГОРЕЩО ВРЕМЕ: Жълт код за високи температури е обявен за 16 области (КАРТА)"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B2%D0%B0%D0%B6%D0%BD%D0%B0-%D0%B2%D0%B8%D0%B7%D0%B8%D1%82%D0%B0-%D0%B2-%D1%82%D1%83%D1%80%D0%BA%D0%BC%D0%B5%D0%BD%D0%B8%D1%81%D1%82%D0%B0%D0%BD---%D1%81%D1%80%D0%B5%D1%89%D0%B0-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D1%84%D0%BE%D1%80%D1%83%D0%BC-news861791.html", "text": "Министър-председателят Бойко Борисов ще бъде на посещение в Туркменистан в периода 10-12 август. Българският премиер ще участва в Първия каспийски икономически форум, който ще се проведе в националната туристическа зона „Аваза“ в близост до град Туркменбаши. Форумът ще събере държавните и правителствените ръководители на каспийските държави, лидери на заинтересовани страни, близки до Каспийския регион, както и представители на международни икономически, финансови, транспортни, екологични и други организации. Фокус на дискусиите в „Аваза“ ще бъдат развитието на икономическото сътрудничество в Каспийския регион и създаването на условия за големи проекти. По време на дискусиите лидерите ще обсъдят още ролята на каспийската икономика в глобален контекст, инвестиционната привлекателност в петролната и газовата промишленост, в електроенергията, транспорта, търговията, агроиндустрията, туризма и други сфери от общ интерес за участниците. Датата на провеждането на събитието на високо ниво е символично избрана - 12 август, когато е Денят на Каспийско море. В „Аваза“ министър-председателят Бойко Борисов ще проведе двустранна среща с президента на Туркменистан Гурбангули Бердимухамедов, както и разширена среща с участието на официалните делегации от двете страни. Ще бъдат подписани двустранни документи, подготвени от Междуправителствената българо-туркменистанска комисия за икономическо сътрудничество, която също ще заседава в „Аваза“. В делегацията, водена от премиера Бойко Борисов в Туркменистан, ще бъдат министърът на регионалното развитие и благоустройството Петя Аврамова, министърът на транспорта, информационните технологии и съобщенията Росен Желязков, министърът на икономиката Емил Караниколов и министърът на енергетиката Теменужка Петкова. По-рано днес от пресслужбата на Кремъл потвърдиха, цитирани от ТАСС, че на форума в \"Аваза\" ще присъства и премиерът на Русия Дмитрий Медведев, който също ще проведе срещи с присъстващите лидери. Сподели:", "date": "2019.08.09", "title": "Премиерът Борисов на важна визита в Туркменистан - среща Медведев на икономически форум"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%81%D0%BB%D0%B5%D0%B4-%D0%BD%D0%B0%D1%80%D0%BA%D0%BE%D0%B0%D0%BA%D1%86%D0%B8%D1%8F%D1%82%D0%B0-%D0%B1%D0%B0%D1%80%D0%B1%D0%B0%D1%80%D0%BE%D0%BD%D0%B0-%D0%B8-%D0%BF%D0%BB%D0%B5%D1%88%D0%B8%D0%B2%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D1%81-%D1%87%D1%83%D0%B2%D0%B0%D0%BB%D0%B8-%D1%81-%D0%B4%D1%80%D0%BE%D0%B3%D0%B0-%D0%B2-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%B4-news861746.html", "text": "Йордан Марков, по прякор Топа, е третият арестуван при специализираната полицейска операция, която започна вчера рано сутринта в Поморие. Освен двамата задържани известни в поморийския ъндърграунд имена – Мартин Душев-Барбарона и Веселин Кръстев-Плешивия, в схемата играел и още един човек – Топа, съобщава \"Флагман\". По време на акцията на отделите „Криминална полиция“ и Специализирани полицейски сили към ОД на МВР в къща на Марков в село Ведрово, община Сунгурларе, където са задържани той и аверът му Плешивия, са открити 289 стръка канабис, които били засадени и отгледани в двора на Топа, научи още Флагман.бг. Той имал голяма къща с двор, а почвата била идеална за отглеждане на растенията, тъй като в нея имало наличие на хумус, чието пространство било скрито от бетонна ограда. В имота качулките се натъкнали и на готова за пазара продукция. Униформените намерили 3 чувала пълни с коноповото растение. В единия имало , разпределени по топчета, които Барбарона и компания се очаквало да пуснат на наркопазара в най-оборотния период на лятото. Във втория чувал имало още стръкове от растителните култури - съвсем скоро прибрана реколта. В третия чувал качулките открили готов за продажба чист канабис. От Окръжната прокуратура Бургас потвърдиха, че днес е внесено искане за налагане на мярка за неотклонение „Задържане под стража“ за Барбарона, Плешивия и Топа. Разследващите имат сериозни доказателства срещу тримата задържани. Срещу тях ще бъдат повдигнати няколко обвинения – за държане и разпространение на наркотици и за производство на дрога. По-късно през вчерашния ден стана ясно, че арести се извършват в София и Пловдив, като съвместната акция е насочена към лица от групата на Радо Ланеца, чиято наркомрежа се смята за най-голямата в България. Припомняме, за Радо Ланеца се заговори през 2016 г., когато в София бяха залепени плакати със снимки на наркодилъри, придружени от надписа \" \". Година по-късно двама столични полицаи бяха арестувани, след като се оказа, че те също са част от наркобандата на Ланеца.В София имало около 10 задържани. Освен с разпространение на наркотици престъпната група се е занимавала и с насилствени действия спрямо дилъри, които не са отчитали оборота от продажби. глави марихуана Сподели:", "date": "2019.08.09", "title": "РАЗКРИТИЕ СЛЕД НАРКОАКЦИЯТА:  Барбарона и Плешивия арестувани с чували с дрога в къщата на Данчо Топа"}
{"url": "https://pik.bg/%D0%B2%D0%B5%D0%B3%D0%B0%D0%BD%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%B5%D0%B4-%D0%BC%D1%8E%D1%84%D1%82%D0%B8%D0%B9%D1%81%D1%82%D0%B2%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BA%D1%83%D1%80%D0%B1%D0%B0%D0%BD-%D0%B1%D0%B0%D0%B9%D1%80%D0%B0%D0%BC-news861690.html", "text": "Българският вегански съюз организира на 12 август протестна акция пред Главното мюфтийство по повод мюсюлманския празник Курбан байрам. С акцията веганите искат да изразят недоволството си от религиозната традиция да се коли животно на празника от благодарност към Аллах. \"Кървавата баня от жертвоприношения на животни за Курбан байрам е една грозна и несправедлива чудовищност. Убиването на животни заради традиция е нехуманна и ненужна варварщина, нямаща място в 21-ви век“, се казва в позицията на веганите. Сподели:", "date": "2019.08.09", "title": "Вегани излизат на протест пред мюфтийството срещу Курбан байрам"}
{"url": "https://pik.bg/%D1%81%D0%B0%D0%BD%D1%8F-%D0%B1%D0%BE%D1%80%D0%B8%D1%81%D0%BE%D0%B2%D0%B0-%D0%B2%D0%BB%D0%B8%D0%B7%D0%B0-%D0%B2-%D0%BF%D1%8A%D1%80%D0%B2%D0%BE%D1%82%D0%BE-%D1%81%D0%B8-%D1%80%D0%B8%D0%B0%D0%BB%D0%B8%D1%82%D0%B8---%D0%B1%D0%B8%D0%B2%D1%88%D0%B0%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%BD%D0%B0-%D0%BD%D0%B8%D0%BA%D0%B8-%D0%B8%D0%BB%D0%B8%D0%B5%D0%B2-%D1%81%D0%B5-%D0%B2%D0%BF%D1%83%D1%81%D0%BA%D0%B0-%D0%B2-%D1%81%D0%B5%D0%BB%D1%81%D0%BA-news861693.html", "text": "Актрисата Саня Борисова е първият звезден участник в мега продукцията \"Фермата\". Петото издание ще се излъчва наесен по Би Ти Ви и в продължение на три месеца ще подложи на изпитание духа и силата на играчите, които ще се състезават за голямата награда от 100 000 лева. Бившата жена на Ники Илиев влиза във формата  с ясната идея, че й предстои ново, вълнуващо и голямо приключение. \"Впускам се в това начинание с позитивни намерения. Вълнувам се и се надявам да изживея приятни емоции, да науча повече за себе си и да опозная нови и интересни хора\", сподели Саня. Тя води здравословен начин на живот - не яде месо и изкуствени храни, не е почитател на нощния живот и алкохола. От две години се е посветила на древното китайското изкуство тай-чи, което я зарежда с енергия и поддържа духа и тялото й здрави. Бойният спорт я вдъхновява да напише първия си сценарий за фентъзи филм, който завършва това лято и няма търпение да реализира. \"Аз не съм нахъсан състезател, но ако някой ме предизвика на дуел, ще дам най-доброто от себе си. За мен голямата награда е самото ми участие в тази игра\", каза още Борисова. Традициите и занаятите, които участниците във \"Фермата\" усвояват, ще бъдат най-интересното предизвикателство за Саня. Финалът на \"Фермата\" миналана есен събра рекордните над 1.5 милиона зрители, които проследиха битката между Дидо от Д2 и спортната звезда Ваня Стамболова. Сподели:", "date": "2019.08.09", "title": "Саня Борисова влиза в първото си риалити - бившата съпруга на Ники Илиев се впуска в селския живот"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%82%D0%BB%D0%BE%D0%BC%D0%BA%D0%B8-%D0%BE%D1%82-%D1%80%D0%B0%D0%B7%D0%B1%D0%B8%D0%BB%D0%B8%D1%8F-%D1%81%D0%B5-%D0%BD%D0%B0%D0%B4-%D0%BA%D0%B0%D1%81%D0%BF%D0%B8%D0%B9%D1%81%D0%BA%D0%BE-%D0%BC%D0%BE%D1%80%D0%B5-%D0%BC%D0%B8%D0%B3-29-news861698.html", "text": "Откриха отломки от азербайджанския изтребител МиГ-29 , който се разби в Каспийско море в края на юли, съобщава \"Спутник\" по информация на Министерството на отбраната на Азербайджан. Самолетът изчезна от радарите на 24 юли по време на тренировъчен полет над Каспийско море. Все още не е ясно каква е участта на пилота. От Министерството на отбраната посочват, че благодарение на \"спешните мерки\" и помощта на турски експерти някои от отломките от изтребителя са били извадени от водата. Към момента се извършват подготвителни работи за изваждането на по-голямата част от самолета от дъното на морето, казва се още в съобщението на ведомството. Сподели:", "date": "2019.08.09", "title": "Откриха отломки от разбилия се над Каспийско море МиГ-29"}
{"url": "https://pik.bg/%D0%B8%D0%B7%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D1%86%D0%B5%D1%86%D0%BE-%D1%88%D0%BE%D0%BA%D0%BE%D0%BB%D0%B0%D0%B4%D0%B0-%D1%81%D0%BF%D0%B8%D0%BF%D0%B0%D0%BD-%D1%81-%D0%BA%D0%BE%D0%BA%D0%B0%D0%B8%D0%BD-news861806.html", "text": "Изправят пред съда известния айтоски бизнесмен Цветан Пенев, по прякор Цецо Шоколада, узна Флагман.бг от отлично информиран източник. Срещу 40-годишния мъж, който по нашата информация се занимавал с телекомуникации в Бургас, е внесен обвинителен акт за държане на наркотични вещества. През септември месец предстои да бъде насрочено разпоредителното заседание в Районния съд в Бургас, съобщава \"Флагман\". Припомняме, че Цецо Шоколада бе задържан след дълга гонка с ченгетата и сирени на кръговото движение до магазин „Метро” при входа на Бургас. Тогава той пътувал от Айтос към морския град с лекия си автомобил Пежо. След обстойно претърсване на френското возило, в чантичката на бизнесмена били открити 4 хиляди лева и пакетче с бяло прахообразно веществото – кокаин, около грам и половина, вероятно за лична употреба. Пенев тогава отказал проба за алкохол и наркотични вещества, заради което по-късно бе глобен с 2 000 лева и остана без шофьорска книжка за 2 години. Справка показала, че айтозлията имал няколко досъдебни производства за шофиране в нетрезво състояние. По време на ареста Шоколада не оказал никаква съпротива и спокойно разговарял с униформените. Цветан обяснил, че се връщал от София със своя авер. По пътя Шоколада оставил приятеля си Данчо, по прякор Качето, в Айтос. Двамата били доста близки, познавали се още от детството. После Шоколада продължил към Бургас. Сподели:", "date": "2019.08.09", "title": "Изправят пред съда Цецо Шоколада, спипан с кокаин"}
{"url": "https://pik.bg/%D0%B4%D1%80%D0%B0%D0%BC%D0%B0-%D1%82%D0%BE%D0%BD%D0%B8-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D1%81-%D1%82%D0%B5%D0%B6%D0%BA%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D1%81%D1%80%D0%B0%D0%BC%D1%83%D0%B2%D0%B0%D0%BC-%D1%81%D0%B5-%D1%87%D0%B5-%D1%85%D0%BE%D1%80%D0%B0%D1%82%D0%B0-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%BA%D0%BE%D0%B3%D0%BE-%D1%81%D1%8A%D0%BC-%D0%BE%D0%B1%D0%B8%D1%87%D0%B0%D0%BB%D0%B0-news861705.html", "text": "Легендарната бургаска певица Тони Димитрова все още няма нов мъж в живота си, след като се раздели с музиканта Иван Ченов. Изпълнителката на \"Балкански синдром\" и китаристът се залюбиха преди 4 години, а две живяха на семейни начала, преди миналата година да скъсат окончателно. българската Бони Тейлър така и не потвърди това. Няма и да го направи... \"Нямам нов мъж, а и да имам, никога повече няма да дам гласност. Нямаше начин в предишната ми връзка да не се разбере, но в един момент се запитах дали някой ден няма да се срамувам, че съм направила видим човека до мен. Той не оцени това и сега се срамувам, че всички разбраха, че съм обичала някого. Никога повече няма да допусна подобно нещо. Категорична съм. Взех си поука\", заяви Тони в интервю пред седмичник. Откакто с Иван Ченов поеха по различни пътища, се е случвало да се засичат няколко пъти из Бургас. \"Подминаваме се като напълно непознати\", издаде още всенародната любимка. Според злите езици, поводът за раздялата е страстта на Ченов към хазарта, но Сподели:", "date": "2019.08.09", "title": "ДРАМА: Тони Димитрова с тежко признание: Срамувам се, че хората разбраха кого съм обичала!"}
{"url": "https://pik.bg/%D1%84%D0%B0%D1%80%D0%BC%D0%B0%D1%86%D0%B5%D0%B2%D1%82%D0%B8-%D0%BD%D1%8F%D0%BC%D0%B0-%D0%B7%D0%B0%D1%81%D0%B5%D1%87%D0%B5%D0%BD%D0%B8-%D1%84%D0%B0%D0%BB%D1%88%D0%B8%D0%B2%D0%B8-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D1%83-%D0%BD%D0%B0%D1%81-news861713.html", "text": "„Във връзка с прилагането на Директивата за предотвратяване навлизането на фалшифицирани лекарства и осигуряване на снабдяването на пациентите с автентични лекарствени продукти, от името на Инициативен комитет от магистър-фармацевти бихме искали да обърнем внимание на медиите, пациентите и аптеките на следните аспекти: Относно поднесената в медиите информация, че системата за верификация е „засякла“ 4 опаковки фалшифицирани лекарствени продукти в началото на май, считаме, че същата, към настоящия момент, е подвеждаща. Според Делегиран регламент 2016/161, всеки който преопакова лекарства, както в случая изнасящата за Холандия българска фирма, е длъжен да постави нови равностойни индивидуални идентификационни белези генерирани от системата, която след това трябва да ги разчете, а тя не е успяла. Това е ясен сигнал, че дори на Европейско ниво тази система все още не е сработила и дава грешки. Това е така, защото по настояване на Европейската агенция по лекарствата, фирмата производител на лекарството доказва, че те са истински и оригинални, но проблема е в кода генериран от системата! Но дори и в случай, че хипотетичният износ на 4 опаковки фалшифицирани лекарствени продукти e факт, това е пренебрежимо ниско и не обоснова извод за наличие на фалшиви лекарствени продукти на територията на България. Напротив, такива няма! Още повече! На фона на милиардите опаковки преминали през системата за верификация на лекарствата в цяла Европа, от 9 февруари до сега, няма засечено нито едно фалшиво лекарство. Относно твърденията за готовност за свързване със системата по верификация, по данни, получени от 22 регионални фармацевтични колегии, включително на териториите на област София и област Пловдив, а особено на териториите на малките населени места, аптеките масово нямат готовност, нито възможност за свързване. Липсата на електронна свързаност е налице, поради технически, икономически и фактически затруднения. 2 С оглед на горното и предвид обективния факт, че липсва готовност от страна на 80% от аптеките на територията на България, следва да се позовем на официално писмо с Изх.No05- 00-2/01.02.2019г., изпратено до нас, от Министъра на здравеопазването, в което е изложено, че се очертава 2019 г. да бъде преходна за процеса на верификацията и неговото стартиране не трябва да затруднява работа на аптеките и достъпа на пациентите до лекарствени продукти. В тази връзка обръщаме внимание, че само през месец Август 90 аптеки на територията на страната са затворили, което със сигурност затруднява достъпа на пациентите до лекарствени продукти. Ето защо, бихме искали да се позовем на изказване на Министъра на здравеопазването - г-н Кирил Ананиев, пред Народното събрание на Република България, публикувано и на интернет страницата на Министерството на здравеопазването, съгласно което по думите на министъра няма да бъдат налагани санкции на аптеки за период от поне 6 месеца. Апелираме за разширително тълкуване на това изявление, като минималният по смисъла по-горе срок от 6 месеца, се счита за удължен до обективната възможност на аптеките да бъдат свързани и системата по верификация да функционира ефективно. Призоваваме още, Министерство на здравеопазването, като представител на българската Държава, да поеме своят ангажимент по въвеждането и влизането в сила на Директивата за предотвратяване навлизането на фалшифицирани лекарства, като подпомогне аптеките. В свое писмо до нас, Европейската Комисия съветва това да се осъществи, посредством проучване на възможностите предложени от структурните фондове на Европейския съюз, чрез Службата за подкрепа на структурните реформи (SRSS), по отношение обновяване и подготовка на инфраструктурата необходима за изпълнение на Директивата. От инициативния комитет от магистър-фармацевтите разпространиха отворено писмо до медиите по повод информацията за засечени фалшиви лекарства у нас. Сподели:", "date": "2019.08.09", "title": "Фармацевти: Няма засечени фалшиви лекарства у нас"}
{"url": "https://pik.bg/%D0%B6%D0%B5%D0%BD%D0%B0-%D0%B7%D0%B0%D0%B1%D0%B8-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%B2%D1%8A%D0%B2-%D0%B2%D0%BB%D0%B0%D0%BA%D0%B0-%D0%BA%D1%80%D0%B0%D0%B9-%D1%81%D0%B8%D0%BB%D0%B8%D1%81%D1%82%D1%80%D0%B0-news861642.html", "text": "Произшествието е станало вчера около 16.00 часа на жп прелез край село Черник. Няма пострадали хора, нанесени са само материални щети. С автомобила си \"Фолксваген\" жената се опитала да пресече жп прелеза, без да спази предупредителната светлинна сигнализация и с предната част на колата се ударила в преминаващия влак. Екип на РСПБЗН в Дулово е изтеглил катастрофиралия автомобил и е разчистил мястото на произшествието. На шофиращата е съставен акт. 51-годишна жена отнела предимство на влака, пътуващ по линията Силистра - Самуил и се ударила в него, съобщиха от Областната дирекция на МВР в Силистра. Сподели:", "date": "2019.08.09", "title": "Жена заби колата си във влака край Силистра"}
{"url": "https://pik.bg/%D1%86%D0%B8%D0%BA-%D0%B3%D0%BB%D0%BE%D0%B1%D0%B8-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B7%D0%B0-%D0%BD%D0%B0%D1%80%D1%83%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%BA%D0%BE%D0%B4%D0%B5%D0%BA%D1%81-%D0%B0-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B7%D0%B0-%D0%B0%D0%B3%D0%B8%D1%82%D0%B0%D1%86%D0%B8%D1%8F-%D1%81-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD-news861658.html", "text": "Решението подлежи на обжалване пред Софийски районен съд чрез Централната избирателна комисия в седемдневен срок от връчването му. В решението на ЦИК се посочва, че според Изборния кодекс се забранява използването на материали, които накърняват добрите нрави, а че Джамбазки ги е накърнил, сравнявайки реакцията на българската полиция в случая в град Куклен с брюкселската полиция при овладяване на улични безредици - в случая за отблъскване на терористично нападение с използване на огнестрелно оръжие. В телевизионен репортаж-клип е отразена среща с кандидатите за членове на Европейския парламент с ръководството на МВР и той е излъчен. Ден по-рано ЦИК глоби и лидера на ВМРО и министър на отбраната Красимир Каракачанов, също с 2 хил. лева затова, че е извършил нарушение на забраната за използване на националното знаме в агитационни материали. В ЦИК са постъпили възражения, както от Джамбазки, така и от Каракачанов, но и в двата случая административно-наказващият орган намира, че не са налице предпоставки за приемане на случаите за маловажни, неправилни и незаконосъобразни. Централната избирателна комисия наложи глоба от 2 хил. лева на Ангел Джамбазки, че в качеството си на кандидат за член на Европейския парламент от ВМРО-БНД е нарушил разпоредби на Изборния кодекс. Сподели:", "date": "2019.08.09", "title": "ЦИК глоби Джамбазки за нарушаване на Изборния кодекс, а Каракачанов за агитация с националното знаме"}
{"url": "https://pik.bg/%D1%81%D0%BF%D1%80%D1%8F%D1%85%D0%B0-%D0%BE%D1%82%D0%BF%D1%83%D1%81%D0%BA%D0%B8%D1%82%D0%B5-%D0%BD%D0%B0-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-news861720.html", "text": "The Guardian, цитиран от \"Фокус\". Началникът на кабинета на Борис Джонсън отмени всички отпуски за правителствените съветници до 31 октомври по време в четвъртък вечер, повдигайки допълнителни спекулации, че правителството планира предсрочни избори след излизането на Великобритания от ЕС без сделка, пише британският вестник Остава неясно дали депутати, които са срещу Брекзит в парламента ще успеят да отменят общите избори, след като високопоставените фигури на лейбъристите и либерал-демократите в петък се разминаха в условията, които биха поставили за формиране на правителство или коалиция, готови да спрат Брекзит без споразумение. Специалните съветници бяха предупредени по електронната поща от старшия съветник на Джонсън Едуард Листър в четвъртък вечер, който каза, че има „известно объркване относно графика на отпуските“ и каза, че никой не трябва излиза в почивка до 31 октомври, като изключения ще се разглеждат „за всеки отделен случай“ за тези, които вече са имали резервиран отпуск, въпреки че в имейла се казва, че съветниците са свободни да прекарват уикендите си „както желаят“. „Трябва да се свърши сериозна работа между сегашния момент и 31 октомври и трябва да се съсредоточим върху работата“, се казва в съобщението. Новата директива разгневи много получатели, които казват, че персоналът е изтощен и е изправен пред безпрецедентна натовареност през септември и октомври. От кабинета на премиера отказаха да отрекат в четвъртък, че ще се проведат предсрочни избори през първите дни на ноември, ако депутатите гласуват вот на недоверие на Джонсън в началото на септември, но заяви, че премиерът ще гарантира, че Великобритания ще напусне ЕС на 31 октомври. Сподели:", "date": "2019.08.09", "title": "Спряха отпуските на съветниците на Борис Джонсън"}
{"url": "https://pik.bg/%D0%B2-%D0%BF%D0%B5%D1%80%D0%BD%D0%B8%D0%BA-%D0%B1%D0%B5-%D0%BD%D0%B0%D0%BF%D1%80%D0%B0%D0%B2%D0%B5%D0%BD%D0%B0-%D0%BF%D1%8A%D1%80%D0%B2%D0%B0-%D0%BA%D0%BE%D0%BF%D0%BA%D0%B0-%D0%BD%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%B1%D0%B5%D0%BB%D0%BE%D0%B5%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-news861728.html", "text": "Върху плоча ще бъде изписан текст на български и руски език в памет на белоемигрантите, останали завинаги в Перник. На монумента ще бъде изобразен гербът на императорска Русия, а над него ще има православен кръст. Паметникът трябва да бъде готов до месец. До него ще се стига по централната алея на градския парк. Първа копка на паметник на белоемигрантите в Перник беше направена в Западния парк. Монументът е проектиран в духа на традициите на руското православие като възпоменателен знак. Това заяви неговият автор арх. Венцислав Йочколовски. Сподели:", "date": "2019.08.09", "title": "В Перник бе направена първа копка на паметник на белоемигрантите"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B8%D0%B7%D0%B2%D1%80%D0%B0%D1%82%D0%B5%D0%BD%D1%8F%D0%BA-%D0%B3%D0%B0%D0%B2%D1%80%D0%B8%D0%BB-%D1%81%D0%B5-%D1%81-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B0-%D1%82%D0%B8-%D1%89%D0%B5-%D0%BC%D0%B8-%D0%BF%D1%80%D0%B0%D0%B2%D0%B8%D1%88-%D1%81%D0%B2%D0%B8%D1%80%D0%BA%D0%B8-news861726.html", "text": "Съдът в Червен бряг е признал подсъдимия М.С. за виновен в това, че на 20.03.2019г., в гр. Червен бряг, обл. Плевен, в стая на първия етаж на дома си, направил опит да извърши действие – орален акт /фелацио/с цел да удовлетвори полово желание без съвкупление по отношение на лице, навършило 14 годишна възраст – А.И., като употребил за това сила и заплашване, изразяващи се в хващане и натискане на ръцете на И. и блъскайки я върху спалнята, както и отправяне на заплахи с газово-сигнален пистолет, насочвайки го към главата й с думите „Ти ще ми правиш свирки“, като деянието е останало недовършено поради независещи от дееца причини – оказваната съпротива от пострадалата, а именно – удряне, щипане, викове за помощ, разкъсване на тениската му, се посочва в документите по делото. Осъден е на година и половина лишаване от свобода, което се отлага с 3-годишен изпитателен срок, както и да заплати на К.В., като майка и законен представител на непълнолетната А.И. с сумата от 3000 лв., представляващи причинени в резултат на деянието неимуществени вреди Присъдата може да се обжалва и протестира в 15-дневен срок пред Плевенския окръжен съд. Сподели:", "date": "2019.08.09", "title": "Осъдиха извратеняк, гаврил се с непълнолетна: Ти ще ми правиш свирки"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-%D0%BD%D0%B0%D0%B3%D1%80%D0%B0%D0%B4%D0%B8%D1%82%D0%B5-%D0%B5%D0%BC%D0%B8-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B5%D1%89-news861706.html", "text": "Церемонията за престижните телевизионни награди \"Еми\", подобно на \"Оскарите\", тази година ще премине без водещ. Продуцентите са взели това решение, за да се отдели повече време на хитовите сериали, които приключиха през тази година - \"Игра на тронове\", \"Теория за Големия взрив\" и \"Вице\". \"Ако има водещ, който произнася встъпителен монолог, това означава 15 или 20 минути по-малко време. Тази година решихме церемонията да протече без домакин, за да разполагаме с повече време да почетем приключилите сериали. Въпреки, че няма да има водещ, на церемонията няма да липсват забавление и изненади\", съобщи Чарли Колиър, главен изпълнителен директор на \"Фокс ентъртейнмънт\" по време на срещата на Асоциацията на телевизионните критици. Телевизионните отличия \"Еми\" ще бъдат раздадени на 22 септември. Тази година за втори път в историята си церемонията за филмовите награди \"Оскар\" протече без водещ, след като комикът Кевин Харт се отказа да домакинства шоуто. Отказът му беше провокиран от появилите се в социалните мрежи критики по негов адрес за хомофобските му шеги преди години, напомня \"Монитор\". Сподели:", "date": "2019.08.09", "title": "ЗАРАДИ \"ИГРА НА ТРОНОВЕ\": Наградите \"Еми\" остават без водещ"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%82%D1%83%D1%80%D0%BE%D0%BF%D0%B5%D1%80%D0%B0%D1%82%D0%BE%D1%80%D0%BA%D0%B0%D1%82%D0%B0-%D0%B5%D0%BB%D0%BA%D0%B0-%D0%BD%D0%B8%D0%BA%D0%BE%D0%BB%D0%BE%D0%B2%D0%B0-%D0%B8%D0%B7%D0%BC%D0%B0%D0%BC%D0%B8%D0%BB%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D1%81-%D1%84%D0%B0%D0%BB%D1%88%D0%B8%D0%B2%D0%B8-%D0%BF%D0%BE%D1%87%D0%B8%D0%B2%D0%BA%D0%B8-%D0%BF%D0%BE-%D0%BC%D0%BE%D1%80%D0%B5%D1%82%D0%BE-news861808.html", "text": "Задържаха жената, измамила десетки туристи с фалшиви почивки по морето.  е била заловена от полицията във Враца. Жената обещавала на клиентите си нощувки в апартаменти и хотели по цялото Южно Черноморие, съобщава Нова телевизия. Вземала половината пари, след което изчезвала. Хората обаче разбирали чак на място, че са излъгани. Жената е разследвана и за много други измами. Има и присъди. Сподели:", "date": "2019.08.09", "title": "Задържаха \"туроператорката\" Елка Николова, измамила десетки с фалшиви почивки по морето"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%B7%D0%B8%D1%81-%D0%BE%D1%82%D1%81%D0%BB%D0%B0%D0%B1%D0%B2%D0%B0-%D1%81-%D0%BC%D1%80%D1%8A%D0%B2%D0%BA%D0%B8-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news859655.html", "text": "Азис не е от звездните персони, които често могат да бъдат засечени из столицата. Чалга кралят предпочита няколко любими ресторанта, в които му гарантират спокойствие на възможно най-затънтените маси и изключително рядко изневерява на обичая си. Затова появата му в заведение в идеалния център на София, посред бял ден и в пиковите обедни часове, изненада и фотографите на \"Ретро\". Нахлупил бейзболна шапка, Азис пристигна сам и се настани на една от масите на импровизираната градина върху тротоара. Причината фолкпевецът да напусне леговището си и да се слее с простолюдието се оказа срещата с шефа на бенда му Иво Моллов-Гугутката. За разлика от музиканта, който отказа менюто и се задоволи само с разхладителна напитка, Азис забрави за притеснението, че около него е фрашкано с хора, и си поръча обяд от салата и шишчета. Мръвките се усладиха на чалга звездата, който отдавна промени хранителните си навици и  вече яде разделно.  Благодарение на диетата, която спазва в последните години, фолкидолът успя да смъкне цели 31 килограма. Преди това той тежеше почти 120 кила, макар да се подложи и на сложна операция, чрез която му поставиха пръстен на стомаха. Ефект от процедурата обаче нямаше, преди ромският славей да започне да спазва здравословна диета и да посещава все по-често фитнес залата. Въпреки че гладът бе налегнал звездата, клиентите на столичното заведение, където той набързо хапна, забелязаха, че изпълнителят на \"Циганче\" приема храната с маниер. Докато с дясната ръка угаждаше с мръвки на небцето си, лявата му служеше за подложка мезето да не падне на масата. Сподели:", "date": "2019.08.09", "title": "САМО В ПИК И \"РЕТРО\": Азис отслабва с мръвки (ПАПАРАШКИ СНИМКИ)"}
