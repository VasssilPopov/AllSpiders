{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%BF%D1%83%D1%81%D0%BD%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%B0%D0%BB%D0%B6%D0%B8%D1%80%D1%81%D0%BA%D0%B8%D1%8F%D1%82-%D1%82%D0%B5%D1%80%D0%BE%D1%80%D0%B8%D1%81%D1%82-%D0%B4%D0%B6%D0%B0%D0%BC%D0%B5%D0%BB-%D0%B1%D0%B5%D0%B3%D0%B0%D0%BB-news766076.html", "text": "Алжирският ислямист Джамел Бегал, смятан за наставник на двама от извършителите на атентатите в Париж от 2015 г., бе освободен днес от затвора във Везен льо Коке в Западна Франция, съобщи Франс прес, като се позова на източник от съдебната система. Бегал излежа втора десетгодишна присъда във връзка със заговор за освобождаването на алжиреца Смаин Аит Али Белкасем, осъден доживот за бомбен атентат в парижкото метро през 1995 г. Френските власти се стремяха този 52-годишен неудобен субект с отнето френско гражданство възможно най-бързо да се върне в Алжир и преговаряха в тази връзка с властите в родината му, която е напуснал на 21-годишна възраст, заминавайки за Франция. Тази сутрин той бе експулсиран, след като излезе от затвора, отпътува за Алжир от парижкото летище Роаси, съобщиха източници на АФП. \"Преди 10 години блокирахме експулсирането му в Алжир поради риска да бъде изтезаван. Сега обаче климатът там му се вижда по-мек\", обясни за АФП неговият адвокат Беранже Турне. Бегал е лежал във френски затвори общо 17 години. Авторитета му признават вече три поколения начинаещи джихадисти, отбелязва АФП. Осъден през 2005 г., той признава, преди да се отметне, защото уж го измъчвали разследващите в Обединените арабски емирства, че е бил натоварен от приближен на Бин Ладен да подготви атентат срещу американското посолство и културен център на САЩ. В затвора Фльори-Мерожи край Париж се запознава с бъдещите извършители на масови убийства в редакцията на \"Шарли ебдо\" – братята Куаши, и в гастроном за еврейски храни – Амеди Кулибали. Според следствието става техен \"наставник\", уважаван заради \"религиозните си познания\". Освободен през 2009 г., той е въдворен на местожителство в очакване евентуално да бъде експулсиран, но тогава ЕСПЧ се възпротивява. Сниман е по време на свиждане с Кулибали. Отново го арестуват през 2010 г. и го затварят в единична килия, добавя подробности АФП. Сподели:", "date": "2018.07.16", "title": "Франция пусна на свобода алжирският терорист Джамел Бегал"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%B3%D1%80%D0%B0%D1%85%D0%B8%D1%87-%D1%81%D0%BB%D0%B5%D0%B4-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81%D1%8A%D1%81-%D1%81%D0%BB%D0%B0%D0%B2%D0%B8-news766112.html", "text": "Кариерата на Цветелина Грахич рязко е поела в низходяща посока, откакто се раздели със Слави Трифонов, пише седмичник. В очакване на покани за работа, тя е свалила хонорара си на едва 700 лева, но пак нямало кой знае колко желаещи да я слушат. Дори дуетът с гаджето й не успял да предизвика особено голям интерес към работата й. За момента Грахич има средно 3 участия месечно, а интересът към нея спада с всеки ден, в който не е в национален ефир. Сериозна заслуга за това има фактът, че като част от „Ку-Ку Бенд” тя често вървеше в комплект с колегата си Борис Солтарийски, а сега вече няма право да пее с него. Твърди се, че вместо 2 бона, колкото взимала, докато била със Слави, вече искала по 700 лева, надявайки се, че по-ниската сума ще донесе повече оферти за работа. От тази промоция пак не губи, защото като неин шеф Дългия е прибирал половината й хонорар. Сметките обаче се отежнявали от друго - с тях тя трябвало да плаща на композитори, текстописци и студиа за звукозапис, да финансира клипове и не на последно място – да си купува сценично тоалети. В крайна сметка разходите на певицата били доста по-големи от преди и много месеци излизала на червено. За нейно разочарование, дори след излизане на последното и парче поканите за участия съвсем не са толкова много, колкото очаквала, тръгвайки си от „Ку-Ку Бенд”. Според хората в „Ку-Ку Бенд”, Грахич най-вероятно ще бъде последвана от съдбата на други техни колежки, напуснали групата и по този начин загробили кариерата си. Единствената бивша изпълнителка на Трифонов, чиято кариера върви, е Алекс Раева. Но дори и нейните успешни изяви не са като певица, а като водеща. Сподели:", "date": "2018.07.16", "title": "Ето какво се случва с Грахич след раздялата със Слави"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BF%D1%83%D1%82%D0%B8%D0%BD-%D1%82%D1%80%D1%8A%D0%BC%D0%BF-%D0%B4%D0%B2%D0%B0%D0%BC%D0%B0%D1%82%D0%B0-%D1%82%D1%80%D0%BE%D0%BF%D0%BD%D0%B0-news766126.html", "text": "След срещите на върха в Брюксел и Хелзинки днес двама световни лидери – Доналд Тръмп и Владимир Путин – тропнаха по масата и показаха, че те са господарите на света и смятат да решат проблемите по адекватен начин. Това коментира пред \"Фокус\" проф. Михаил Константинов. \"В света промените за щастие не стават рязко и бързо освен, когато става въпрос за катастрофа. Надявам се процесът да бъде равномерен с проява на добронамереност от двете страни. Трябва да е ясно, че алтернативата на мира е войната, която е абсолютно недопустима. Сблъсъкът, който наблюдаваме в момента е за ресурси, а не за идеи не е за други неща. Защото ресурсите трябва да бъдат изразходвани разумно, а не по този безумен начин, което се оказа много трудно. Обнадежден съм от това, което се случва\", каза той. Проф. Михаил Константинов изрази положително отношение и към другата световна суперсила Китай, която по думите му напоследък проявява изключително разумно поведение, като заяви убеждението си че и те ще се включат към уреждане на възникващите въпроси. Проф. Констанинов уточни, че единственото, което остава, за да се нареди новият световен ред е завръщането на страните от Европа на световната политическа и икономическа карта. Сподели:", "date": "2018.07.16", "title": "ИЗВЪНРЕДНО! Проф. Михаил Константинов с горещ коментар за срещата Путин-Тръмп: Двамата тропнаха по масата и показаха..."}
{"url": "http://pik.bg/%D1%81%D0%BB%D0%BE%D0%B1%D0%BE%D0%B4%D0%B8%D1%8F-18-%D0%B3%D0%BE%D0%B4%D0%B8%D1%88%D0%B5%D0%BD-%D0%BB%D0%B5%D1%82%D0%B8-%D0%BD%D0%B0-%D0%BC%D0%BE%D1%82%D0%BE%D1%80-%D1%81-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B2%D1%80%D1%8A%D1%81%D1%82%D0%BD%D0%B8%D0%BA-news766061.html", "text": "18-годишният Златомир Велчев, който беше осъден условно за катастрофа, причинила смъртта на връстника му Велислав, беше хванат да кара мотор надрусан. На 15-ти юли около 08.05 ч. на айтоската улица “Славянска”, служители от Районно управление – Айтос спрели за проверка мотопед-мотор “Испания Фурия”, с бургаска регистрация, управляван от 18-годишния Златомир. Te констатирали, че момчето шофира без съответно свидетелство за управление и в едногодишния срок от наказването му по административен ред. Освен това той карал мотора  след употреба на наркотични вещества - амфетамин и метамфетамин. При личен обиск в Златомир  е намерено и иззето пликче с бяло кристалообразно вещество с тегло около 0,3 грама / метамфетамин/. Той  е е задържан за срок до 24 часа. По случая е образувано бързо полицейско производство. Сподели:", "date": "2018.07.16", "title": "СЛОБОДИЯ! 18-годишен лети на мотор с присъда за смъртта на връстник"}
{"url": "http://pik.bg/%D0%B2%D0%B2%D1%81-%D1%81%D1%8A%D1%81-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B0-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B0-%D1%83-%D0%BD%D0%B0%D1%81-%D1%81%D1%8A%D1%81-%D1%81%D0%B0%D1%89-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D0%B3%D1%8A%D1%80%D1%86%D0%B8%D1%8F-news766080.html", "text": "От българска страна участват екипажи и самолети МиГ-29 от авиобаза Граф Игнатиево, Су-25 от базата за предно разполагане в Безмер и Л-39 от Учебна авиационна група „Георги Бенковски” - Долна Митрополия, както и формирования от Зенитно-ракетни войски. F-15C/D на американските сили ще оперират от летище Къмпия-Турзии „Генерал Еманоил Йонеску” в Румъния, а Еврофайтер „Тайфун“ на Кралските Военновъздушни сили са пребазирани също в северната ни съседка на летище Михай Когълничяну, откъдето ще се включат в тренировъчните действия. Гръцките ВВС взимат участие в изпълнението на полети от базовото си летище в Неа Анхиалос. Съгласно сценария на тренировъчните бойни действия, българските ВВС ще усъвършенстват подготовката си в отбранителни и настъпателни въздушни операции. Ще се отработват и задачи с участие в смесени групи, които ще симулират нанасяне на удари по обекти, защитавани от групировка за Противовъздушна отбрана. По плана на тренировката, сложността на изпълняваните задачи нараства с хода на тренировъчните действия и ще обхване изпълнението на специфични за родовете авиация и ПВО задачи. д„Тракийска звезда 2018“ е ежегодна международна летателна тренировка, която предоставя на участниците възможности да генерират богат опит при реално взаимодействие в международна среда. Военновъздушните сили (ВВС) ще вземат участие в съвместна летателна тренировка “Тракийска звезда 2018”, която започва от днес, 16 юли 2018 г. В рамките на две седмици до 27 юли 2018 г., сили и средства от Военновъздушните сили на Република България, 104-то въздушно крило на Националната въздушна гвардия на Масачузетс – САЩ, ВВС на Великобритания и Република Гърция ще изпълняват тренировъчни полети за усъвършенстване на подготовката на екипажите, за което са планирани широк спектър от тактически мисии и задачи. Сподели:", "date": "2018.07.16", "title": "ВВС със съвместна тренировка у нас със САЩ, Великобритания и Гърция"}
{"url": "http://pik.bg/%D0%B3%D0%BB%D0%B8%D0%B3%D0%B0%D0%BD-%D1%80%D0%B0%D0%BD%D0%B8-%D1%82%D1%83%D1%80%D0%B8%D1%81%D1%82%D0%BA%D0%B0-%D0%B2-%D0%B1%D0%B0%D0%BB%D0%BA%D0%B0%D0%BD%D0%B0-%D0%BD%D0%B0%D0%B4-%D1%81%D0%BB%D0%B8%D0%B2%D0%B5%D0%BD-news766068.html", "text": "Глиган е нападнал 79-годишна туристка от Сливен в местността Долапите в природен парк „Сините камъни“. Жената е ранена в бедрото. Тя е била изведена от планината от спасителен екип на противопожарната служба и настанена в ортопедията на Сливенската болница, жизненоважни кръвоносни съдове не са били засегнати. Дивото прасе се появило внезапно на туристическата пътека. Инцидентът е станал в неделя около обед. Специалистът по ловно стопанство от местното ловно-рибарско дружество Светослав Аврамов заяви, че това нападение е много рядък случай: „Обикновено това се случва, когато прасето е ранено по време на лов. Тогава е възможно то да нападне ловеца. Но в такава спокойна обстановка като този случай… за пръв път чувам прасе да нападне човек“. Аврамов предположи, че най-вероятно прасето, което е било на пътеката, не е имало къде да избяга и е било изненадано. Според него парк „Сините камъни“ е убежище за голяма част от дивите прасета в региона, защото там ловът е забранен. Сподели:", "date": "2018.07.16", "title": "Глиган рани туристка в балкана над Сливен"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BE%D1%82%D1%80%D1%8F%D0%B7%D0%B0%D1%85%D0%B0-%D0%BE%D1%82-%D0%BB%D0%B5%D1%87%D0%B5%D0%BD%D0%B8%D0%B5-2000-%D0%B1%D0%BE%D0%BB%D0%BD%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news766071.html", "text": "Водещи ревматолози от Пловдив подкрепиха своите пациенти в борбата им против централизирана комисия, която единствена ще има правото да отпуска лекарства за лечението на редица ревматични заболявания. Днес в града се проведе дискусия, организирана от Асоциацията на пациентите с ревматоиден артрит (АПРА). В нея участваха проф. д-р Анастас Баталов и д-р Иван Горанов – специалисти-ревматолози, които са членове на местната експертна лекарска комисия по ревматология. Това е комисията, която досега отпускаше на място медикаментите на повече от 2000 души от Пловдив и Южна България. Първите 6 месеца са най-важни за лечението на пациентите, подчертаха експертите. За съжаление в България тези първи 6 месеца не минават в лечение, а в редица ненужни административни процедури като експертни съвети, чрез които се налагат финансово-икономическите критерии на НЗОК. Налагането на пациента да минава през експертни комисии е забавяне с до 18 месеца, твърдят ревматолозите. Те не смятат, че централизираната комисия е комисия с по-добра експертиза, а точно обратното. Комисията връща пациенти за ненужно хоспитализиране, не гарантира добро лечение и ранен достъп до качествена услуга. Лекарите са на мнение, че достъпът на пациентите не само не трябва да се ограничава с една комисия в София, на която ще чакат на опашка болни хора от цялата страна, а напротив. Трябва да има комисии и в други градове на страната, за да не се налага те да пътуват. Николай Недялков от сдружение „АПРА“ сподели европейския и световния опит в Холандия, Гърция, Турция, САЩ, Япония, където не съществуват експертни комисии и/или съвети, които да назначават терапия и предписват медикаменти. Това право принадлежи само на първия ревматолог, който е диагностицирал и лекува пациента, съобщава \"Марица\". „За да минем на комисия в София, пристигаме един ден по-рано. За нас това са разходи от минимум 160 лв.- за гориво, хотел, паркинг“, разказаха пациенти по време на срещата. Една от тях сподели, че за да отидат до София, съпругът й, който е придружител, отсъства от работа 2 дни. Нейният личен доход е 300 лв., а пътуването до София й отнема около 5 часа. То й причинява неудобство и скованост, след което трябва да чака 4 часа в коридор. „Няма регламентирани правила за пациентите с трудна подвижност“, посочва тя. Над 2000 души от Пловдив и региона настояват да продължат да получават лечението си в града и да не бъдат тормозени с непосилни за тяхното състояние пътувания. Зад тях застават и техните лекари. Пациентите с ревматични заболявания се обръщат към цялата местна общественост и настояват да бъдат подкрепени, защото техните проблеми се отразяват косвено както на близките им, така и на местния бизнес. Сподели:", "date": "2018.07.16", "title": "СКАНДАЛНО! Отрязаха от лечение 2000 болни в Пловдив"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D1%82%D0%BF%D0%B0%D0%B4%D0%B0%D1%82-6-%D0%BE%D1%82-%D0%BD%D0%B0%D0%B9-%D0%BC%D0%B0%D1%81%D0%BE%D0%B2%D0%B8%D1%82%D0%B5-%D1%85%D0%B0%D1%80%D1%82%D0%B8%D0%B5%D0%BD%D0%B8-%D1%83%D0%B4%D0%BE%D1%81%D1%82%D0%BE%D0%B2%D0%B5%D1%80%D0%B5%D0%BD%D0%B8%D1%8F-news766088.html", "text": "Общо шест от най-масово издаваните хартиени удостоверения вече не се изискват от гражданите и бизнеса, а данните за тях се проверяват служебно. Справките се извършват само по електронен път чрез достъп на служителите до основните регистри, сред които Търговския, Имотния, БУЛСТАТ, Регистъра на задълженията към митническата администрация и др. - за наличие или липса на задължения за публични държавни вземания, издавано от Агенция „Митници“; - за вписванията, отбелязванията или заличаванията по партида на физическо/юридическо лице в Имотния регистър, издавано от Агенцията по вписванията; - за семейно положение, издавано от общинска администрация; - за семейно положение съпруг/съпруга и деца, издавано от общинска администрация; - за сключен граждански брак, издавано от общинска администрация – за лица, родени след 1 януари 1984 г.; - образец УП-8 за доход от пенсия/пенсии и добавка/добавки, издавано от Националния осигурителен институт. Влизат в сила новите правила за личните данни Мерките са част от дългосрочния приоритет на правителството за провеждане на административна реформа чрез облекчаване на процедурите и повишаване качеството на административно обслужване за гражданите и бизнеса. Тази цел се постига чрез премахване на изискването за представяне на някои от по-разпространените официални документи на хартиен носител, опростяване на режимите, регламентиран достъп до регистри, електронен документооборот и служебен обмен на информация между институциите. В отговор на постъпили оплаквания, че административни структури в страната продължават да изискват отпаднали като необходимост удостоверения и свидетелства, вицепремиерът Дончев инициира създаването на нарочен електронен адрес udostoverenia@government.bg, където граждани да сигнализират за неправомерно изисквани от тях документи. Сигнали се проверяват от Главния инспекторат на Министерския съвет. Сподели:", "date": "2018.07.16", "title": "ВАЖНО! Отпадат 6 от най-масовите хартиени удостоверения "}
{"url": "http://pik.bg/%D0%B1%D1%83%D0%BC-%D0%BC%D0%BE%D0%BD%D0%B4%D0%B8%D0%B0%D0%BB%D1%8A%D1%82-%D0%B2%D0%B4%D0%B8%D0%B3%D0%BD%D0%B0-%D0%BE%D0%B1%D0%BE%D1%80%D0%BE%D1%82%D0%B0-%D0%BD%D0%B0-%D0%BA%D1%80%D1%8A%D1%87%D0%BC%D0%B8%D1%82%D0%B5-%D1%83-%D0%BD%D0%B0%D1%81-%D1%81-25-news766122.html", "text": "Завършилото в неделя световно първенство по футбол в Русия е вдигнало оборота на кръчмите у нас с около една четвърт, пишже в. „Монитор“. Основният дял на немалкия ръст се пада на масовите заведения бирариите и малките квартални кръчми, които винаги имат по-голяма клиентела. Според дългогодишен управител на заведения по време на подобни спортни прояви в по-скъпите заведения, които са основно за хранене, оборотът не се увеличава. Там клиентите предпочитат спокойствието. По думите му, масовите кръчми, където се събират и повече млади хора, спечелиха от световното, в рамките на поне десетина процента, пресметна той. Друг негов колега от столична бирария сподели, че мондиалът в Русия е увеличил хората, които са посетили заведенията, с 20-30%. Собственик на друго подобно заведение в периферен квартал на София каза, че най-често клиентите, дошли заради мачовете в заведението, са си поръчвали бира, картофки, дробчета, сърчица. „Някои изкарваха по време на целия мач на една бира, други изпиваха по 6-7. Всичко си зависи от човека“, уточни той. В една от пицариите в столицата управителят каза, че по време на мач средно на човек се поръчвали по 2-3 бири. По думите му, по-голяма клиентела е имало по време на мачовете с най-известните отбори, смятани за основни претенденти за световната титла, и най вече за по-интересните двубои - четвъртфиналите и тези за определяне на финалистите, и, разбира се, за последния двубой в неделя, определил шампиона. Сподели:", "date": "2018.07.16", "title": "БУМ! Мондиалът вдигна оборота на кръчмите у нас с 25%"}
{"url": "http://pik.bg/%D0%B7%D0%B0%D0%B5%D0%B2-%D1%81%D1%8A%D0%B3%D0%BB%D0%B0%D1%81%D0%B5%D0%BD-%D0%BD%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%BD%D0%BE-%D0%BF%D1%80%D0%B8-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D0%BD-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-news766119.html", "text": "Премиерът на Македония Зоран , въпросите и характера, да бъдат готови , съобщава МИА. \"Очакваме да дефинираме тези въпроси с политическите лидери, представители на парламентарните партии до края на седмицата. Трябва да ги дефинираме, защото , считани за планирани дати. Очаквам датата на референдума, въпросите и неговият характер да бъдат определени тази седмица\", коментира Заев по време на официално откриване и изграждане на завод на американска компания. Премиерът вярва, че преди приемане в НАТО и ЕС заслужава внимание, . \"Кога, една година след това, заслужава внимание. Преди една година бях в опозиция и знам, че си заслужава да се седне и да се обсъжда, разбира се, ако се гарантира успешен референдум. и мотивираме гражданите да излязат и да изразят отношение по този историческият въпрос, \", допълва Заев. Според него, среща на лидерите може да се проведе, ако работните групи на парламентарните партии не постигнат споразумение до края на седмицата. \"Трябва да решим процедурите до края на седмицата, \", обяснява той. Относно твърдения, че , той обяснява, че идват от разговори между полиция и протестиращи. \" . По време на разпита и признанията им, те споменават руски бизнесмен, който дава пари и затова участват в протестите\", отбелязва Заев. Според него, , включително Русия. \"И още веднъж казваме, че за Македония няма алтернатива освен членство в НАТО и ЕС. Ние , декларации и резолюции, които Македония е подписала, защото . Ние в Македония\", коментира Зоран Заев. Заев очаква дата за референдума до края на седмицата не остава много време до 23 септември или 7 октомври искането на опозицията ВМРО-ДПМНЕ за предсрочни избори ако се гарантира успешен референдум Ако ние успеем да постигнем необходимата избирателна активност всички опции са възможни гражданите очакват отговори руски бизнесмен помага на протестите в Македония Знаете, тези млади момчета бяха привикани след нападение над полицаи Македония е малка страна, която иска да изгражда приятелски отношения с всички никога няма да позволим нарушения на международни договори това е въпрос на чест показваме уважение по целия свят и искаме да получим същото Сподели:", "date": "2018.07.16", "title": "Заев съгласен на предсрочни избори, но при гарантиран референдум "}
{"url": "http://pik.bg/%D1%81%D0%BB%D0%B5%D0%B4-%D0%B0%D0%B2%D0%B0%D0%BD%D1%82%D1%8E%D1%80%D0%B0-%D0%B2-%D1%85%D0%BE%D1%82%D0%B5%D0%BB%D1%81%D0%BA%D0%B0-%D1%81%D1%82%D0%B0%D1%8F-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D0%BC%D0%B5%D1%80%D0%B0%D0%BA%D0%BB%D0%B8%D1%8F-%D0%B8%D0%B7%D0%B3%D0%BE%D1%80%D1%8F-%D1%81-%D0%BD%D0%B0%D0%B4-10-000-%D0%B5%D0%B2%D1%80%D0%BE-news766092.html", "text": "За кражба на пари от хотелска стая в Хасково съобщават от пресцентъра на полицията. 49-годишен мъж от града заявил, че малко след полунощ на 14 юли установил липсата на 10 000 евро, 900 лева и лични документи, след като поканеното от него момиче в стаята му си тръгнало, съобщава БНР. Сподели:", "date": "2018.07.16", "title": "След авантюра в хотелска стая в Хасково: Мераклия изгоря с над 10 000 евро "}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-7-%D0%B8%D0%B7%D0%B2%D0%BE%D1%80%D0%B0-%D1%87%D0%B8%D1%81%D1%82%D1%8F%D1%82-%D0%B3%D1%80%D0%B5%D1%85%D0%BE%D0%B2%D0%B5-%D0%B8-%D0%BB%D0%B5%D0%BA%D1%83%D0%B2%D0%B0%D1%82-news765990.html", "text": "Общо 7 са чудотворните извори около Бургас, които носят спасение и лекуват от страшни болести. Най-известният е аязмото в манастира „Св. Георги Победоносец” в Поморие. Монасите там разказват, че водата му лекува кожни болести и дори слепота. „Водата е с по-наситен цвят, високоминерализирана - всичко лекува”, казва монах Сергий от манастира. Той разкрива и легендата за Селим бей - местен турски велможа от ХVІІ в., който приел християнството, след като изворът излекувал дъщеря му от тежка болест. Дълго време не можели да намерят лек за момичето, когато насън на бея се явил свети Георги и му посочил мястото, където трябва да се копае за лековитата вода. След като я открили, от нея пили самият Селим бей и дъщеря му, която веднага оздравяла. При разкопки близо до аязмото бил намерен и барелеф на свети Георги, който е поставен над извора. В манастира има още два олтара - на света София и дъщерите й – Вяра, Надежда и Любов, както и на свети Николай Чудотворец. Монасите от манастира твърдят, че ако застанете пред неговата икона и се помолите с вяра, Бог ще чуе молитвите ви и ще ви прати благословия. В близост до Бургас, в село Сливово, се намира и аязмото в пещерата на света Марина. Светилището е около 12 км на изток от селото. Аязмото там е уникално – водата тече по стените на пещерата и се събира в съдове на пода, оставени от болните хора. Наоколо дърветата са отрупани с конци, дрехи или парцалчета, за които се вярва, че приемат болестта на човека и тя остава там, а болният си отива здрав вкъщи. Дълбоко в сърцето на магичната Странджа се намира и едно от най-тайнствените и мистични места – Индипасха, с бликащ в основата му извор. Тракийските жреци си проправяли път сред непроходимата гора, за да извършват жертвоприношения и да гадаят бъдещето. Слизайки до свещената Индипасха, те славели бог Слънце и Земята майка. Името се свързва с поклонения и вричане на курбани на самото място пет дена след Великден – Пасха. Местността се посещава целогодишно от стотици поклонници, търсещи изцеление чрез практикуване на древни обреди, в които основна роля има пречистващата и лековита сила на водата. Манастирът „Св. Живоприемний източник” е единственият манастир в Странджа планина. Манастирската църква е построена през 1876 г., а в олтарната ѝ част се намира аязмото „Живоприемний източник”. Мнозина търсят силата на манастирския извор за заболяванията си. Водата лекува и очите. През 1992 г. в манастира пристигнал известният руски учен от московския център по народна медицина Михаил Гейлер. Според него след Хималаите именно манастирът край Голямо Буково е втори по така нареченото космическо засичане. Манастирът „Св. Богородица”, или Горноезеровският манастир, се намира само на няколко километра от Бургас. Легендите разказват, че на това място още от тракийско време е имало езическо светилище. А след покръстването българите построили православен храм. Смята се, че манастирът е основан през XII век. В Зидарово се намира аязмото – параклис с лековит извор. Носят се легенди, че слепите, които си измият очите, проглеждат. Говори се също, че желание, изречено там, се сбъдва. Аязмото е открито от баба Злата от село Зидарово. Тя имала трима синове и една дъщеря. Най-малкият се казвал Велико и бил сляп. Срещу Велики четвъртък баба Злата сънува сън, в който ѝ се явява света Богородица и ѝ посочва точно мястото на аязмото. Единственото условие, което имала, било да отиде там със съпруга си Стоян, който не е зачитал християнската религия. Заради сина си дядо Стоян склонил да отиде. С клечка боднали и вода потекла, изчакали да се избистри и измили очите на Велико. Той прогледнал, а родителите му направили малък параклис. Параклис „Св. Троица“ е един от най-интересните в Странджа. Строен е през 1870 г. върху входа на естествена пещера. От стените на пещерата капе вода, за която се вярва, че има лечебни свойства. Поверието гласи, че всяко влизане в пещерата води до изчистване на греховете. Сподели:", "date": "2018.07.16", "title": "МИСТЕРИЯ! 7 извора чистят грехове и лекуват  "}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B3%D0%BE%D1%86%D0%B5-%D0%B4%D0%B5%D0%BB%D1%87%D0%B5%D0%B2-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B8%D1%80%D0%B0%D1%85%D0%B0-%D1%80%D0%B0%D0%BD%D0%B5%D0%BD-%D0%BC%D1%8A%D0%B6-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news766127.html", "text": "Катастрофа пред пазара на входа на гоцеделчевското село Дъбница вдигна на крак спешните екипи. Водач на лек автомобил “Лада”, движещ се в посока Гоце Делчев, бил засечен от микробус. От преминаващият в насрещното платно микробус изхвърчала гума. За да избегне удар с микробуса, водачът на “Ладата” се забил в канавка, предаде струма.бг. Според свидетели на инцидента, предното стъкло на “Ладата” е било смачкано. Шофьорът на “Ладата”, на видима възраст около 50 години е транспортиран в гоцеделчевската болница. Той е пътувал сам в автомобила си. Служители на полицията изясняват причините за инцидента. Сподели:", "date": "2018.07.16", "title": "Зрелищна катастрофа край Гоце Делчев! Транспортираха ранен мъж в болница"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2%D0%B8%D0%B4%D0%B5%D0%BE-%D0%BC%D0%BB%D0%B0%D0%B4%D0%B5%D0%B6-%D0%B2-%D0%B8%D0%BD%D0%B2%D0%B0%D0%BB%D0%B8%D0%B4%D0%BD%D0%B0-%D0%BA%D0%BE%D0%BB%D0%B8%D1%87%D0%BA%D0%B0-%D0%B8%D0%B7%D0%BA%D0%B0%D1%87%D0%B8-%D0%BD%D0%B0-%D1%80%D1%8A%D1%86%D0%B5-%D1%81%D1%82%D1%8A%D0%BF%D0%B0%D0%BB%D0%B0%D1%82%D0%B0-%D0%BD%D0%B0-%D0%B2%D1%80%D1%8A%D1%85-%D1%88%D0%B8%D0%BF%D0%BA%D0%B0-news766053.html", "text": "24-годишният Пламен Любенов от Варна, който спечели \"България търси талант\" преди две години, успя да изкачи стъпалата на връх Шипка на ръце. Въпреки че е в инвалидна количка, младежът танцува прекрасно, играе баскетбол и всеки ден се стреми да доказва, че за силата на човешкия дух и воля няма невъзможни неща. \"Винаги съм искал да изкача тези стъпала на ръце - невероятна емоция\", написа Пламен на фейсбук профила си и сподели видео от постижението си. Младежът, който е израснал в социални институции, тъй като е бил изоставен от родителите си, . Сподели:", "date": "2018.07.16", "title": "УНИКАЛНО ВИДЕО! Младеж в инвалидна количка изкачи на ръце стъпалата на връх Шипка"}
{"url": "http://pik.bg/6-%D0%B3%D0%BE%D0%B4%D0%B8%D1%88%D0%B5%D0%BD-%D1%85%D0%BB%D0%B0%D0%BF%D0%B0%D0%BA-%D0%BD%D0%B0%D0%BF%D1%80%D0%B0%D0%B2%D0%B8-%D0%B1%D0%B8%D0%B7%D0%BD%D0%B5%D1%81-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BC%D1%83-%D0%B3%D0%BE-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D1%85%D0%B0-news766055.html", "text": "Шестгодишно момче дълго молеше родителите си за велосипед, но те многократно му отказвали. Бащата на момчето му предложи да организира гаражна разпродажба и да продаде всички ненужни вещи и играчки. Toва разказва BoredPanda. Малкият Емет се зарадва на идеята, като реши да продава горещ хот-дог и напитки в допълнение към пазара. Така детето спечели необходимата сума за колело - 70 долара. Вместо да си купи мечтания подарък обаче, Емет предпочете да инвестира пари в бизнеса си и помоли родителите му да добавят малко и да станат негови партньори в закупуването на машина за приготвяне на сладолед от лед и сироп. Родителите му се съгласиха да му помогнат, но при условие, че Емет не би пренебрегнал обучението си. И изглежда, че момчето притежава предприемачески способности още от раждането си. На първия ден от продажбите той спечели 12 долара. После - още и още. Неговият бизнес започна с три бутилки сироп, но с времето той успя да си позволи да разшири асортимента до 10 вида. Бизнесът се продължи да се изкачва нагоре. В продължение на два месеца той повиши доходите си до 25 долара на смяна. Но наред с други неща Емет като истински възрастен бизнесмен плаща и данъци - така са го учели родителите му. Момчето не бърза да харчи пари наляво-надясно, а сериозно се замисля да ги спести за прием в колеж. Междувременно той няма да се откаже от печелившия си бизнес. Сега Емет има 21 вида сиропи в своята колекция, което означава, че сега неговият бизнес ще бъде още по-успешен Сподели:", "date": "2018.07.16", "title": "6-годишен хлапак направи бизнес за милиони! Родителите му го подкрепиха"}
{"url": "http://pik.bg/%D1%85%D0%B8%D1%82-%D0%B7%D0%B0-%D0%BB%D1%8F%D1%82%D0%BE%D1%82%D0%BE-%D1%82%D1%80%D0%B8%D0%BA%D0%BE%D0%B2%D0%B5-%D0%B7%D0%B0-%D1%82%D0%B5%D0%BD-%D0%B1%D0%B5%D0%B7-%D1%81%D0%BB%D1%8A%D0%BD%D1%86%D0%B5-news765988.html", "text": "Меланинът е основното, от което зависи колко добре и за колко време ще почернеете. Пигментът на кожата се синтезира чрез две аминокиселини - тирозин и триптофан. Ако ядете храни, които ги съдържат, ще увеличите и меланина и ще почернеете повече. Затова хапвайте диня, пъпеш, моркови, тиква. Но с тях не прекалявайте, за да не добие кожата ви оранжев оттенък от пренасищане с бета-каротин. В месеца преди почивката наблегнете и на черния дроб и месото. Шотландски учени са изчислили, че ако приемате по 3 порции плодове и зеленчуци на ден в продължение на 6 седмици, кожата ви ще добие приятен загар и без слънчеви бани. Така руският модел Карина Гурина постига мургавия оттенък, след като лекари ѝ забранили да се излага на слънце. Всеки ден тя пие сок от моркови и яде много салати. Ако искате лицето ви да има красив матов тен дори и през зимата, мийте го със силен зелен чай. Може да си приготвите заготовки, като го замразите във формички за лед и сутрин обтривате кожата си с тях. Хем ще свиете порите, хем ще придадете приятен равен цвят. Сподели:", "date": "2018.07.16", "title": "ХИТ ЗА ЛЯТОТО! Трикове за тен без слънце"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B4%D0%B0%D0%B4%D0%B5-%D1%81%D1%80%D0%BE%D0%BA-%D0%BD%D0%B0-airbnb-%D0%B4%D0%B0-%D1%80%D0%B5%D1%88%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D1%81-%D1%80%D0%B5%D0%B7%D0%B5%D1%80%D0%B2%D0%B0%D1%86%D0%B8%D0%B8-%D0%B8-%D1%86%D0%B5%D0%BD%D0%B8-news766116.html", "text": "Европейската комисия (ЕК) и органите за защита на потребителите от ЕС настояват платформата Airbnb за резервации на жилища онлайн да реши проблемите с цените и резервациите до края на август. За целта компанията трябва да приведе общите си условия в съответствие с правилата на ЕС за защита на потребителите и да осигури прозрачност при представянето на цените, съобщиха от Европейската комисия, цитирани от Mediapool. Все повече потребители резервират ваканционно настаняване онлайн, като този сектор създаде много нови възможности за туристите. Популярността обаче не може да е оправдание за неспазването на правилата на ЕС за защита на потребителите, коментира Вера Йоурова, еврокомисар по въпросите на правосъдието, потребителите и равнопоставеността между половете. Тя допълва, че потребителите трябва да могат да разбират лесно за какво плащат и колко се очаква да заплатят за услугите, както и да се ползват от справедливи правила, например във връзка с анулирането на настаняване от страна на собственика. В момента представянето на цените на Airbnb, както и редица клаузи от общите условия не са в съответствие с Директивата за нелоялните търговски практики, Директивата относно неравноправните клаузи в потребителските договори и Регламента относно компетентността по граждански и търговски дела, пишат от ЕК. От Airbnb трябва да представят предложенията си за промени до края на август. После ЕК и органите за защита на потребителите от ЕС ще ги анализират. Ако те не бъдат приети за задоволителни, спрямо Airbnb може да бъдат предприети действия за налагане на спазването на законодателството, се казва в съобщението на комисията. Сред изискванията към Airbnb са да промени начина, по който представя информацията за цените, като се започне от началното търсене на сайта, за да се гарантира, че винаги, когато се предлагат места за настаняване, на потребителя се представя крайната цена, в която са включени всички задължителни такси. Airbnb трябва ясно да посочи дали офертата е от домакин, който е частно лице, или от професионалист, защото правилата за защита на потребителите са различни в двата случая. Airbnb не може да лишава потребителите от техните основни права за предявяване на иск срещу домакина, в случай че пострадат или претърпят други вреди. Airbnb не може да променя едностранно общите условия, без предварително и ясно да информира потребителите за това и без да им даде възможност да анулират договора, настоява още ЕК. Сподели:", "date": "2018.07.16", "title": "Европейската комисия даде срок на Airbnb да реши проблема с резервации и цени"}
{"url": "http://pik.bg/%D0%BA%D1%80%D0%B0%D0%B4%D1%86%D0%B8%D1%82%D0%B5-%D0%B2%D1%81%D0%B5-%D0%BF%D0%BE-%D0%BD%D0%B0%D1%85%D0%BE%D0%B4%D1%87%D0%B8%D0%B2%D0%B8-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D1%81%D1%8A%D1%81-%D1%81%D0%B2%D0%B5%D1%82%D0%BD%D0%B0%D1%82%D0%B0-%D0%BB%D0%B0%D0%BC%D0%BF%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B3%D0%B8-%D1%83%D0%BF%D0%BB%D0%B0%D1%88%D0%B8%D0%BC-news766052.html", "text": "Христов добави, че се случва проверките на апашите да се осъществяват чрез позвъняване на звънеца дори и през деня. Станали са находчиви и арогантни, наивно е да си мислим че може със запалена лампа да противодействаме на опитите на крадците, каза по \"България он еър\" представителят на охранителна фирма Ивайло Христов. Вече не им е достатъчно да отсъстваме от дома си, защото посегателствата стават по предварителна подготовка и набиране на информация за жилището, колата и живота ни, като престъпниците търсят слабите страни в защитата ни. Охранителят напомни, че потребителите трябва да направят информиран избор по отношение на фирмата, която ще ги защитава от набези на крадци, както и, че алармената система вече не е лукс, а необходимост. \"Това, което в момента е на прицел са пари и ценности. По-малко се набляга на техниката в момента\", предупреди Христов. Сподели:", "date": "2018.07.16", "title": "Крадците все по-находчиви! Охранител: Със светната лампа няма да ги уплашим"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D0%B5%D1%82%D1%80%D0%BE%D0%BB%D0%B5%D0%BD-%D0%B1%D0%BE%D1%81-%D0%B1%D1%83%D1%82%D0%B0-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B0-%D0%BA%D1%8A%D0%BC-%D0%BA%D0%BE%D1%80%D0%BE%D0%BD%D0%B0%D1%82%D0%B0-%D0%BD%D0%B0-%D0%BD%D0%BE%D1%80%D0%B0-%D0%BD%D0%B5%D0%B4%D0%BA%D0%BE%D0%B2%D0%B0-%D0%B5%D1%82%D0%BE-%D0%BA%D0%BE%D1%8F-%D0%B5-%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BC%D0%B8-news766091.html", "text": "Първата подгласничка на \"Мис Силикон 2017\" влиза в надпреварата за ново зайче на \"Плейбой\" и има реални шансове за победа. Това е сексапилната брюнетка Вероника Никифорова, която е сред топ фаворитките да наследи мястото на злополучната Нора Недкова. Рони, както я наричат приятелите й, носи 800 кубика силикон във всяка гърда и е решена да срази конкуренцията с пищните си форми. За участието й стана ясно след видео в социалните мрежи по повод предстоящия конкурс \"Мис Плеймейт\". В момента Вероника Никифорова ходи с петролен бос и е твърдо решена да грабне короната. Междувременно проучване в интернет разкрива друга новина по адрес на едрогърдата фурия, а именно нейната връзка с ловеца на бежанци Динко. Двамата обаче вече не са заедно, а Вероника не спира да провокира с горещи снимки, въпреки сериозния си приятел, който на всичкото отгоре бил и доста ревнив, пише \"Хотнюз\". Сподели:", "date": "2018.07.16", "title": "ГОРЕЩО! Петролен бос бута силиконка към короната на Нора Недкова! Ето коя е потенциалната \"Мис Плеймейт 2018\" (СНИМКИ)"}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B0%D0%BA%D1%86%D0%B8%D0%BE%D0%BD%D0%B5%D1%80-%D0%B2-%D0%B1%D1%83%D0%BB%D0%B3%D0%B0%D1%80%D1%82%D0%B0%D0%B1%D0%B0%D0%BA-%D0%BF%D1%80%D0%BE%D0%B4%D0%B0%D0%B4%D0%B5-%D1%81%D0%B2%D0%BE%D1%8F-%D0%B4%D1%8F%D0%BB-news766093.html", "text": "Aвcтpийcĸaтa ВТ Іnvеѕt GmbН e пpoдaлa вcичĸитe cи aĸции в \"Бyлгapтaбaĸ Xoлдинг\" AД, cтaвa яcнo oт cъoбщeниe дo Бългapcĸaтa фoндoвa бopca. Koмпaниятa бe нaй-гoлeмият aĸциoнep в бългapcĸoтo дpyжecтвo, ĸaтo в ĸpaя нa мapт 2014 г. тo дъpжeшe 79,83 пpoцeнтa дял. Πo дaнни oт Tъpгoвcĸия peгиcтъp, цитиpaни oт ЅееNеwѕ, ĸъм 28 юни т.г. тo e имaлo 3,5 милиoнa aĸции и 47,75% дял, a двa мeceцa пo-paнo - 65,85% дял. Πpeз 2011 г. ВТ Іnvеѕt пpидoби ĸoмпaниятa \"Бyлгapтaбaĸ Xoлдинг\" oт дъpжaвaтa зa 100,1 милиoнa eвpo. Coбcтвeнocт нa aвcтpийcĸoтo дpyжecтвo бe pycĸaтa бaнĸa VТВ Саріtаl, a пpeз 2014 г. тo бeше пpoдaдeнo нa лиxтeнщaйнcĸaтa Lіvеrо Еѕtаblіѕhmеntѕ. Oт cвoя cтpaнa тя e coбcтвeнocт нa ТGІ Міddlе Еаѕt FZЕ, peгиcтpиpaнa в Дyбaй. Hoвият coбcтвeниĸ нa мapĸитe нa “Бyлгapтaбaĸ” мecти чacт oт пpoизвoдcтвoтo им в Pyмъния ВАТ paзшиpявa зaвoдa cи в Πлoeщ c 60 милиoнa eвpo Oт cъoбщeния дo бopcaтa cнoщи cтaвa яcнo oщe, чe лиxтeнщaйнcĸитe дpyжecтвa Удфopд Ecтaблишмeнт (Wооdfоrd Еѕtаblіѕhmеnt) и Щигa Aнщaлт (Ѕtіgа Аnѕtаlt) пpитeжaвaт cъoтвeтнo 33% и 14,7% oт aĸциитe нa \"Бyлгapтaбaĸ Xoлдинг\". Бългapcĸoтo дpyжecтвo paзпpocтpaни пpeди дни oтчeтa cи зa пъpвoтo тpимeceчиe нa гoдинaтa, oт ĸoйтo cтaвa яcнo, чe тo зaпиcвa 3,1 милиoнa лeвa ĸoнcoлидиpaнa зaгyбa. Сподели:", "date": "2018.07.16", "title": "Най-големият акционер в \"Булгартабак\" продаде своя дял"}
{"url": "http://pik.bg/%D1%80%D0%B0%D0%B7%D0%B3%D0%BD%D0%B5%D0%B2%D0%B5%D0%BD-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%B3%D0%BE%D0%BD%D0%B8-%D0%B4%D0%BE-%D0%B4%D1%83%D0%BF%D0%BA%D0%B0-%D1%81%D1%83%D0%BF%D0%B5%D1%80%D0%BC%D0%B0%D1%80%D0%BA%D0%B5%D1%82-%D0%B7%D0%B0-%D1%81%D1%82%D0%BE%D1%82%D0%B8%D0%BD%D0%BA%D0%B8-news766060.html", "text": "Разгневен пловдивски пенсионер се оплака от две неточности в местен супермаркет. Никола Аргилашки си купил нектарини и ябълки от „БГ Супермаркет”, но това му създало главоболия. „Диктувах на касиерката кой плод какъв е и въпреки това тя ми маркира праскови вместо нектарини на промоция от 99 стотинки килограмът. Тези плодове бяха на по-висока цена - по 1,39 лева. Ябълките си ги взех за 1,69 лева от щайга, в която имаше зелени и червени, а се оказа, че са ми ги хванали като по-скъпи - по 1,99 лева”, разказва Аргилашки пред в. \"Марица\". Той се върнал няколко часа по-късно, когато видял неточностите на бележката. Касиерката повикала управител, който от своя страна изслушал проблема. Двамата мъже имали спор за ябълките на висок тон. На Аргилашки било обяснено, че имало правилни указания за това кои ябълки колко струват. Неговите били зелени и са сметнати именно на цената на този сорт. Грешката с нектарините обаче била поправена и разликата от стотинки била върната на пенсионера. Той обаче е възмутен и обяснява, че такива нередности не са еднократни. „Не става дума за парите - те са стотинки. Въпросът е принципен”, категоричен е 84-годишният мъж. Собственикът на „БГ Супермаркет ” Георги Чонев обясни, че е разговаряно с клиента и разликата в парите му е върната. „Всички сме хора и можем да сбъркаме. Възможно е касиерката да се е объркала. Винаги в такива случаи решаваме в полза на клиента. Дава се разликата в цената и се извиняваме. Така беше и сега. За ябълките ситуацията е ясна. Стараем се да бъдем максимално коректни - при нас клиентът е най-важен. Отношението винаги е на ниво, а това е само една малка грешка, която явно е раздразнила господина”, категоричен бе Чонев. Сподели:", "date": "2018.07.16", "title": "Разгневен пенсионер гони до дупка супермаркет за стотинки"}
{"url": "http://pik.bg/%D0%BF%D0%B0%D0%BB%D0%B0%D0%B2%D0%BD%D0%B8%D1%86%D0%B0-%D0%BF%D0%BE%D0%BB%D0%B8-%D0%B3%D0%B5%D0%BD%D0%BE%D0%B2%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%BD%D0%B0-%D0%BF%D1%80%D0%BE%D1%84%D0%B5%D1%81%D0%BE%D1%80-%D0%BF%D0%BE%D0%BF-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BB%D1%83%D0%B4%D0%BD%D0%B0%D0%BB%D0%B0-%D0%BF%D0%BE-%D0%B4%D0%B0%D1%81%D0%BA%D0%B0%D0%BB-%D0%BE%D1%82-%D0%BD%D0%B0%D1%82%D1%84%D0%B8%D0%B7-news766017.html", "text": "Поп любимката на България Поли Генова упорито крие личния си живот. Едва наскоро ексцентричната блондинка призна, че първата й голяма любов бил нейн преподавател в НАТФИЗ, чието име, естествено, не пожела да разкрие. За мъжа, спечелил сърцето й, не се знае почти нищо, той като самата Поли не говори за тази своя връзка. И причините не се изчерпват с това, че първата й любов отдавна е в миналото. Певицата не иска да се връща назад, тъй като споменът за раздялата с въпросния по-възрастен мъж е доста болезнен за нея. \"Първата ми сериозна връзка се случи, когато бях на 20 години. Продължи няколко месеца, но...\", намеква Поли за следата, която тази любов е оставила в сърцето й, пише седмичник. За този период певицата е разказвала още, че е била много срамежлива, но се е опитвала да го крие, като демонстрирала абсолютно незаинтересованост: \"Показвах, че съм много над нещата, силна. Непознатите мислеха, че съм много надута. Аз  се правех, че не ми пука, а всъщност беше обратното - голяма буря\". Сподели:", "date": "2018.07.16", "title": "ПАЛАВНИЦА! Поли Генова любовница на професор! Поп звездата луднала по даскал от НАТФИЗ"}
{"url": "http://pik.bg/%D0%BF%D0%BE%D1%81%D0%BE%D0%BA%D0%B8-%D0%BE%D1%82%D0%BA%D1%80%D0%B8%D0%B2%D0%B0-%D0%BF%D1%8A%D1%82%D1%83%D0%B2%D0%B0%D1%89%D0%BE%D1%82%D0%BE-%D0%BB%D1%8F%D1%82%D0%BD%D0%BE-%D0%BA%D0%B8%D0%BD%D0%BE-%D0%BD%D0%B0-%D0%B1%D0%BD%D1%82-news766069.html", "text": "Лятната естрада в Борисовата градина по традиция стартират прожекциите от новия сезон на „Пътуващо лятно кино с БНТ1ׅ“. Тазгодишното издание на националната кампания за възстановяване на летните кина в България ще бъде открито с филма „Посоки“ на режисьора Стефан Командарев. Кинолюбителите ще имат възможността да се срещнат с екипа, работил по продукцията. След почти 30-годишно отсъствие на българското кино от официалната селекция в Кан, миналата година филмът „Посоки“ беше избран в програмата на 70-тото издание на Международния филмов фестивал, където се състоя и неговата премиера. Лентата е отличена с десетки престижни награди, като преди дни спечели и наградата на публиката от Международния фестивал в Брюксел. Сподели:", "date": "2018.07.16", "title": "\"Посоки\" открива пътуващото лятно кино на БНТ"}
{"url": "http://pik.bg/%D0%BC%D0%B1%D0%B0%D0%BF%D0%B5-%D0%B4%D0%B0%D1%80%D1%8F%D0%B2%D0%B0-%D1%85%D0%BE%D0%BD%D0%BE%D1%80%D0%B0%D1%80%D0%B0-%D1%81%D0%B8-%D0%BE%D1%82-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news766120.html", "text": "Месеци преди началото на Световното първенство по футбол в Русия, френският национал и играч на Пари Сен Жермен Килиан Мбапе заяви, че ще дари хонорарите си от това участие за благотворителност. Току-що станалият световен шампион с отбора си каза също, че според него на футболистите не би трябвало да се плаща, когато представляват страната си на международни спортни форуми. Според френския вестник \"Екип\" Мбапе ще дари всичко, което е спечелил с играта си на Световното в Русия, на асоциацията Preiers de Cordees, която организира спортни събития за деца с недъзи. 19-годишният нападател е заработил по 20 хил. евро на мач, а в случай че Франция е шампион, какъвто стана снощи, всеки от националите на страната ще получат допълнителен бонус от 300 хил. евро. Мбапе, който беше един от най-любопитните и обещаващи участници на Световното първенство, е и вторият най-млад футболист в историята на играта, печелил световна титла. Първият е Пеле, станал шампион на 17 години през 1958 г. Сподели:", "date": "2018.07.16", "title": "Мбапе дарява хонорара си от Мондиала"}
{"url": "http://pik.bg/%D0%B0%D0%B4%D1%81%D0%BA%D0%B8-%D0%BC%D0%BE%D1%80-%D0%B3%D0%BE%D1%80%D0%B5%D1%89%D0%BD%D0%B8%D1%86%D0%B8%D1%82%D0%B5-%D0%B8%D0%B7%D0%BF%D1%8A%D1%80%D0%B6%D0%B8%D1%85%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D1%83%D0%B4%D0%B0%D1%80%D0%B8-34-%D0%B3%D1%80%D0%B0%D0%B4%D1%83%D1%81%D0%B0-%D1%84%D0%BE%D0%BD%D1%82%D0%B0%D0%BD%D0%B8%D1%82%D0%B5-%D1%81%D1%82%D0%B0%D0%BD%D0%B0%D1%85%D0%B0-%D0%BF%D0%BB-news766063.html", "text": "Истински напечено стана по улиците на Пловдив във втория ден от горещниците, които според народните вярвания траят 3 дни – от 15 до 17 юли. Температурите стигнаха до 34 градуса. Зажаднели за живителна глътка хора се разлаждаха на градските чешми. Малчуганите пък използваха „намалението”, за да се цамбурнат на фонтаните в Цар-Симеоновата градина, които превърнаха в импровизиран плаж, предава \"Марица\". Дори пържейки се в жегата обаче, някои пловдивчани имаха едно наум, че иде студен сезон и се запасиха с топло за зимата. Сподели:", "date": "2018.07.16", "title": "АДСКИ МОР! Горещниците изпържиха Пловдив! Термометърът удари 34 градуса, фонтаните станаха плаж"}
{"url": "http://pik.bg/%D1%80%D1%83%D1%81%D0%BA%D0%B8%D0%BD%D1%8F-%D0%B6%D0%B8%D0%B2%D0%B5%D0%B5%D1%89%D0%B0-%D0%B2-%D1%81%D0%B0%D1%89-%D0%B1%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B0-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%BF%D0%BE-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%B2-%D0%B7%D0%B0%D0%B3%D0%BE%D0%B2%D0%BE%D1%80-news766130.html", "text": "Руската гражданка Мария Бутина е арестувана във Вашингтон и обвинена в опит да повлияе на американски граждани и политически в полза на Русия, предаде БТА, цитирани от Нова телевизия. 29-годишната Мария Бутина работела по инструкции от високопоставен служител в руското правителство, на когото са наложени санкции от американското министерство на финансите, съобщи министерството на правосъдието на САЩ. Бутина е арестувана в неделя и ще остане в ареста до сряда, когато трябва да се яви пред съда. Руската гражданка е  влязла в САЩ със студентска виза. Обвинена е, че е развивала отношения с американци и е действала по нареждания на чуждо правителство да се внедрява в организации с влияние в американската политика, за да работи в изгода на интересите на Руската федерация. Според обвинителния акт, една от тези организации е Националната асоциация на притежателите на огнестрелни оръжия, която отстоява правото на носене на оръжие. Сподели:", "date": "2018.07.16", "title": "Рускиня, живееща в САЩ, бе задържана от американските служби по обвинение в заговор"}
{"url": "http://pik.bg/%D0%B3%D1%80%D0%B0%D1%84%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D0%BD%D0%B0-%D0%BF%D0%BB%D0%BE%D1%89%D0%B0%D0%B4%D0%B0-%D0%B2-%D0%B1%D0%B0%D0%BD%D1%81%D0%BA%D0%BE-news766100.html", "text": "Една от големите звезди на фестивала \"One Love Tour\", който тази събота ще гостува в Банско, е Графа. Вечерта ще бъде специална за Влади Ампов, тъй като той е рожденик същия ден. Звездата вече отправи призив в социалните мрежи, всички негови фенове да се чувстват поканени на специалния му празник. Графа ще бъде в Банско заедно с цялото си семейство, за да може да отбележи рождения си ден и в тяхно присъствие. Миналата година \"One Love Tour\" стартира именно от Банско, а над 5000 хиляди души се забавляваха с безплатния концерт. Тази година фестивалът е още по-мащабен и започва още в 10 сутринта. Арената за дуели на култовото шоу \"Фермата\" отново ще бъде една от големите атракции на събитието. Освен Графа на вечерните концерти ще бъдат още Криско, Слаткаристика и \"Next time\". Сподели:", "date": "2018.07.16", "title": "Графа празнува рожден ден на площада в Банско"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%B8%D0%B4%D0%B8%D0%BE%D1%82%D0%B8%D1%8F-%D0%B3%D0%BB%D0%BE%D0%B1%D0%B0-%D0%B0%D0%BA%D0%BE-%D1%85%D0%BE%D0%B4%D0%B8%D1%88-%D1%81-%D0%BA%D0%BE%D0%BB%D0%B5%D0%BB%D0%BE-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B2-%D0%BA%D0%B0%D0%BF%D0%B0%D0%BD%D0%B0-news765980.html", "text": "Много от работещите в \"Капана\" вече избират да се движат с велосипеди, след като улиците са затворени за автомобили, а висенето по спирките на градския транспорт в жегите е досадна работа. За любителите на най-здравословното и екологично предвижване обаче изникнаха нови проблем. От една страна, в арт квартала няма места за заключване на велосипедите, а освен това по Главната трябва да ги бутат, защото общинските гардове глобяват, съобщава \"Марица\". \"Няма регламентирани места, на които да си доверим колелетата”, коментират велосипедистите. Чашата преляла, когато жена от магазин в Капана подала сигнал в полицията за момиче, работещо в съседство до нея, което идвало с колело. Така в петък по обяд органите на реда пристигат на ул. \"Куртевич\" с предписание за предупреждение за акт. А когато тя ги е попитала къде да си паркира велосипеда, униформените отговорили: \"Емии...не сме в Дания\". Някои от работещите в Капана предлагат да се направят велостойки за паркиране, задължително в унисон с атмосферата на квартала. Да не са натрапчиви и да не пречат. Най-близките паркинги за колелета са до Джумая Джамия и до Централни хали, казват работещите в павираното градче. Сподели:", "date": "2018.07.16", "title": "ПЪЛНА ИДИОТИЯ! Глоба, ако ходиш с колело на работа в Капана"}
{"url": "http://pik.bg/in-memoriam-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%BD%D0%B0-%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D0%BF%D0%BE%D1%81%D0%B2%D0%B5%D1%82%D0%B8-%D1%84%D0%B8%D0%BB%D0%BC-%D0%BD%D0%B0-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-news766102.html", "text": "\"Апостол на българщината\" е най-новият филм от поредицата \"Митове и легенди\", посветен на личността и делото на проф. Божидар Димитров. Той е човекът, за когото Отечество, национална гордост и участие във всички въпроси на съвремието и бъдещето на България, бяха изпълнени с реална дейност. С телевизия \"Планета\" го свързваше дългогодишно приятелство и сътрудничество, точно затова медията на Митко Пайнера събра някои от най-хубавите му интервюта. \"Проф. Божидар Димитров бе историк, доктор на историческите науки, дългогодишен директор на Националния исторически музей. С изумителната си работоспособност, с професионалните си умения и упоритост той участва активно в създаването, укрепването и утвърждаването на НИМ като най-представителната и най-авторитетната музейна институция в България, с престижно име у нас и в чужбина\", пишат хората на продуцента. През 2009 г. той бе избран за народен представител, а в първото правителство на ГЕРБ бе министър без портфейл, отговарящ за Агенцията за българите в чужбина, Държавна агенция \"Архиви\" и Дирекцията по вероизповеданията към Министерския съвет. В навечерието на Деня на народните будители през 2014 година на тържествена церемония в Националния исторически музей проф. Божидар Димитров получи отличието \"Апостол на българщината\". Проф. Божидар Димитров си отиде на 72-годишна възраст на 1 юли 2018 г., но след него остава много - написани книги, построени и възстановени църкви и паметници, приповдигнатото самочувствие на българина, че сме народ, както с история, така и с бъдеще. Сподели:", "date": "2018.07.16", "title": "IN MEMORIAM! Телевизията на Митко Пайнера посвети филм на проф. Божидар Димитров"}
{"url": "http://pik.bg/%D1%80%D1%83%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B3%D0%BE%D1%82%D0%B2%D1%8F%D1%82-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news765941.html", "text": "Делегация от руски депутати планира да направи посещение в Германия през октомври месец, по време не което ще очаква да посети североизточния град Грифсвалд, където газовите тръбопроводи \"Северен поток\" и \"Северен поток 2\" навлизат в германска територия, заяви председателят на парламентарната комисия по енергетика на долната камара на руския парламент пред \"Спутник\". \"Планираме среща в работната рамка на „групата за приятелство“. Делегацията ще посети Германия, вероятно между 15 и 19 октомври. Дневният ред на срещата в момента се изготвя. Според предварителния план, ще посетим Турингия, Померания и Грифсвалд, който е мястото където тръбопроводите Северен поток и Северен поток 2 навлизат в германска територия“, заяви Павел Завални, който наблюдава отношенията с Бундестага. Руските депутати планират да проведат разговори и с членовете на германо-руската група в Бундестага, допълни Завални, цитиран от \"Фокус\". Съставът на руската делегация не е сформиран още, поясни депутатът. Сподели:", "date": "2018.07.16", "title": "Руски депутати готвят посещение в Германия"}
{"url": "http://pik.bg/%D0%B4%D1%80%D0%B0%D0%BC%D0%B0-%D1%81%D0%B8%D0%BB%D0%B2%D0%B8%D1%8F-%D0%BA%D0%B0%D1%86%D0%B0%D1%80%D0%BE%D0%B2%D0%B0-%D0%B7%D0%B0%D0%B3%D1%83%D0%B1%D0%B8-%D0%B2%D0%B0%D0%B6%D0%B5%D0%BD-%D0%BC%D1%8A%D0%B6-%D0%B2-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news766074.html", "text": "Силвия Кацарова опроверга клюката, че е е разделена със съпруга си. Самата певица остана изумена от информацията и не може да си обясни кой съчинява подобни слухове. \"Не съм разделена със съпруга ми! Няма нищо вярно в това!\", категорично заяви Силвия пред \"Лов Стайл\". Кацарова обаче призна за трагедия, която е почернила семейното щастие наскоро. \"Нашият китарист почина внезапно и за пореден път си дадох сметка колко е кратък животът и как забравяме, че сме гости на тази земя. Иска ми се годините, които са ми отредени да съм на този свят, да ги изживея пълноценно. И тези глупави интриги и клюки дори не ме вълнуват\", каза още певицата. Силвия призна, че се чувства отлично след операцията на тазобедрена става, която й направиха преди две години. \"Много съм добре. Вече не е нужно да нося различни обувки, за да компенсирам разликата от три сантиметра в двата ми крака. Сега с удоволствие ходя на токчета. След операцията лекарите бяха на мнение, че трябва да се направи интервенция и на другия крак, защото и той е застрашен, но още не съм готова за това\", сподели още Кацарова. \"Дори не знам кой измисля тези лъжи. Явно си имам зложелатели. Не мога да разбера какъв е проблемът аз да съм щастлива?! С Любомир много се разбираме. Спокойни сме. Винаги е до мен и много ми помага. Пътуваме постоянно. Той идва с мен и на някои участия. С моя съпруг сме решили да се радваме на всеки миг\",  допълва тя. Сподели:", "date": "2018.07.16", "title": "ДРАМА! Силвия Кацарова загуби важен мъж в живота си"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-%D1%81-%D0%B2%D0%B0%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D1%81%D0%B8%D1%80%D0%B8%D1%8F-%D0%B3%D0%B0%D0%B7%D0%BE%D0%B2%D0%B8%D1%82%D0%B5-%D0%BF%D0%B0%D0%B7%D0%B0%D1%80%D0%B8-%D0%B8-%D0%BA%D0%B8%D0%B1%D0%B5%D1%80-%D0%B2%D0%BE%D0%B9%D0%BD%D0%B0%D1%82%D0%B0-%D0%B2%D0%B8%D0%B4-news766103.html", "text": "Доналд Тръмп и Владимир Путин дават изключително важен за бъдещето на целия свят брифинг в Хелзинки. Президентите на САЩ и Русия дават изявления след близо 2-часовата среща на четири очи, прераснала в работан следобедна закуска. Минути преди да започне брифинга, за който от поне час журналистите и службите са наредени и готови в очакване в залата, изведнъж от охраната скочиха и хванаха възрастен мъж, който седеше сред медиите. Няколко яки мъже от службите оградиха мъжа и за секунди го изведоха от залата. Все още не е ясна причината, тъй като преди това нямаше скандал или повишаване на тона. Вероятно той е нарушил правилата за сигурност по някакъв начин и затова е бил отстранен. По отношение на Сирия можем да вземем заедно лидерство по кризата в Сирия и да помогнем на бежанците да се върнат в родината си, посочи Путин. Той обяви, че е предложил на американския си колега създаването на съвместна антитерористична работна група, предава РИА Новости. „Ще бъде полезно контактите по линиите на спецслужбите да бъда на системна основа. Напомних на президента на САЩ за предложението за създаването на антитерористична работна група“, заяви Путин след преговорите с лидера на Белия дом. Тръмп повдигна въпроса за вмешателството на Русия в американския изборен процес и се наложи на пореден път да поясня, че Русия никога не се е намесвала, отсече Путин. Време е да се размразят руско-американските отношения в културната сфера. Предложихме на президента да помисли и за философията на размразяването и по нататъшните отношения между двете страни. Как да двустранното сътрудничество да продължи позитивно, посочи Путин. Надявам се, че с Тръмп започнахме да се разбираме по-добре, подчерта руският президент. Той благодари на Финландия за това, което е направено за реализирането на срещата и се извини на жителите на страната за неудобствата покрай срещата. Обсъдихме различни политически въпроси, имахме открит и продуктивен диалог, изтъкна Тръмп. Тръмп похвали Русия за домакинството и играта на руския футболен отбор по време на Мондиала. Дипломацията дава преимущество, диалогът е важен не само за САЩ, но и за целия свят. Ако искаме да решим проблемите в света, ние сме длъжни да намерим допирни точки и общ език, подчерта американският президент. Тръмп припомни, че дори по време на студената война, светът е изглеждал по различен начин. но нашите отношения никога не са били по-лоши. Това се промени преди 4 часа, вярвам в това, отсече Тръмп. Мисля, че е добре за Америка и американския народ срещата. Говорих въпросна за вмешателството на Русия в американския изборен процес. Путин много отчетливо поясни този въпрос, посочи още Тръмп. Сигурен съм, че Путин и Русия са готови да работят с нас и по въпроса за денуклеаризацията на Северна Корея, посочи още той. Подчертах важността за оказване на натиска върху Иран, за да престанат те да упражняват насилие в района на Близкия Изток, отсече президентът на САЩ. Ние почти изцяло изкоренихме ИДИЛ от региона. Днешната среща е начало на продължителен процес, но ние направихме първи стъпки за диалога, желаем приятелство, стърудничество и мир, посочи Тръмп. Той благодари на Путин, че е продължил открития диалог между двете страни за всеобщо благо. Днес имаше няколко много конструктивни часове и ние е важно да продължим тези разговори и да се срещаме по-често в бъдеще, както и да решим всички проблеми, които сме обсъдили днес, заяви Тръмп. Руски журналист попита Тръмп дали, след като е нарекъл Путин съперник е успял да се сприятели с него.  Президентът на САЩ обясни, че това е казано в добър контекст. По отношение на газовия пазар, в който двете страни са големи износители, можем да работим съвместно по урегулиране на международния пазар, заяви Путин. На въпрос на Ройтерс кой носи отговорност за нарушения диалог Тръмп посочи, че и двете страни имат вина. Смятам, че ние и те сме допуснали грешки, допълни той. Ние спечелихме надпреварата, аз победих Хилари Клинтън, няма намеса на Русия, но това се отрази върху отношенията на двете страни, заяви той. Тръмп защитава интересите на САЩ, аз - на Русия. Ние имаме общи допирни точки и търсим как да работим конструктивно. Ние не се занимаваме с вътрешни въпроси. Несъстоятелно е Русия да се е намесила в изборния процес на Америка. Да, ние сме изразили симпатия към кандидат, но това не е ли естествено да имаме симпатия. Сподели:", "date": "2018.07.16", "title": "ИЗВЪНРЕДНО В ПИК! Путин и Тръмп с важни новини за Сирия, газовите пазари и кибер войната (ВИДЕО/СНИМКИ/ОБНОВЕНА) "}
{"url": "http://pik.bg/%D1%81%D1%80%D0%B5%D1%89%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%BD%D0%BE%D0%BC%D0%B5%D1%80%D0%B0%D1%82%D0%B0-%D0%BD%D0%B0-%D0%BB%D0%B8%D1%81%D0%B8%D1%86%D0%B0%D1%82%D0%B0-%D0%BE%D1%82-%D0%BA%D1%80%D0%B5%D0%BC%D1%8A%D0%BB-%D1%82%D1%80%D1%8A%D0%BC%D0%BF-%D0%BF%D0%B0%D0%B4%D0%BD%D0%B0-%D0%B2-%D0%BA%D0%B0%D0%BF%D0%B0%D0%BD%D0%B0-%D0%BD%D0%B0-%D0%BF%D1%83%D1%82%D0%B8%D0%BD-%D0%BA%D0%B0%D0%BA%D1%82%D0%BE-%D1%82%D0%BE%D0%B2%D0%B0-%D0%BD%D0%B0%D0%BF-news766084.html", "text": "днес - този път \" Доналд Тръмп, съобщава агенция Асошиейтед прес. Путин отдавна се стреми да се срещне се с Тръмп, но руският държавен глава за тяхната изкъсо следена среща във финландската столица Хелзинки. Забавянето продължи дългогодишна традиция, чието начало датира от първото избиране на Путин за президент през 2000 г. Сред известните жертви на липсата на точност на Путин са . През 2014 г. Ангела Меркел, след като предишната му спирка в Сърбия продължава по-дълго от обикновено, включваща проточил се военен парад. , с която се опитва да вади от равновесие събеседниците си, но други посочват, че това изглежда . Путин също така хронично закъснява за официални събития в Москва, често защото позволява предишни срещи да продължават по-дълго от очакваното. Той често провежда срещи късно вечерта и започва работните си дни сравнително късно. Известен със закъснението си за официални разговори, руският президент Владимир Путин го направи отново жертва\" беше американският президент закъсня с 35 минути британската кралица Елизабет II и папа Франциск Путин закъснява с часове за среща с германския канцлер Някои наблюдатели на Кремъл разглеждат липсата на точност на Путин като умишлена тактика по-скоро лична черта от характера, а не добре изчислена стратегия Сподели:", "date": "2018.07.16", "title": "СРЕЩА НА ВЪРХА! Номерата на \"лисицата\" от Кремъл! Тръмп падна в капана на Путин, както това направиха кралицата и папата"}
{"url": "http://pik.bg/%D0%BB%D1%83%D0%B4%D0%BE%D1%81%D1%82-%D0%BF%D1%80%D0%B5%D0%BA%D1%80%D1%8A%D1%81%D1%82%D0%B8%D1%85%D0%B0-%D1%88%D0%B0%D0%BD%D0%B7-%D0%B5%D0%BB%D0%B8%D0%B7%D0%B5-%D0%BD%D0%B0-%D0%B4%D0%B5%D1%88%D0%B0%D0%BD%D0%B7-%D0%B5%D0%BB%D0%B8%D0%B7%D0%B5-%D0%B2-%D1%87%D0%B5%D1%81%D1%82-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D1%82%D0%B8%D1%82%D0%BB%D0%B0-%D0%BF%D0%BE-%D1%84%D1%83%D1%82%D0%B1%D0%BE%D0%BB-%D1%81%D0%BD%D0%B8%D0%BC%D0%BA%D0%B8-news766033.html", "text": "Парижкото метро отбеляза по оригинален начин спечелването на световната титла по футбол от селекцията на Дидие Дешан в Русия. \"Петлите\" победиха с 4:2 Хърватия във финала пред 80 000 зрители на стадион \"Лужники\" и триумфираха за втори път в историята си с ценния трофей след 1998 година. В чест на триумфа бяха прекръстени няколко от знаковите спирки на подземната железница. \"Шанз-Елизе-Клеменсо\" стана \"Дешанз-Елизе-Клеменсо\", а \"Нотр Дам\" - \"Нотр Дидие Дешан\" в игра на думи с името на националния селекционер. Спирка \"Виктор Юго\" пък бе прекръстена на \"Виктор Юго Лорис\". Общо шест са преименуваните станции, а парижани приеха с усмивка идеята на управата на метрополитена. Местната преса също отбелязва големи заглавия триумфа в Русия. \"Вечно щастие\", написа спортният \"Екип\". \"Мерси!\" е заглавието на \"Ла воа ду Норд\". В Италия пък успяват да се пришият към успеха на \"петлите\", като \"Гадзета дело Спорт\" изтъква, че победата на Мондиал 2018 е дошла \"По-италиански\" т.е. с пестелива и умна игра. Испанските медии прокарват и малко критична линия по отношение на съдийството, като \"Ас\" отбелязва на първа страница, че \"Франция е спечелила световното на видеоповторенията\". Системата ВАР дебютира на Мондиал 2018, а оценките са нееднозначни. Дори самият финал беше помрачен от употребата й в полза на победителите. В 24-ата минута тя не беше използвана при нарушение на Пол Погба срещу Марио Манджукич, докато в 35-ата с нейна помощ беше отсъдена дискусионна дузпа за игра с ръка на Иван Перишич. Английските медии залагат също на играта на думи. \"Дежа блю\", написа \"Мирър\", а Дейли Стар\" пише \"Френска целувка\", публикувайки снимка на Килиан Мбапе със световната купа. Аржентинският \"Оле\" пък се присмива на ситуцията при награжаването, когато на подиума се намери чадър само за руския президент Владимир Путин. Сподели:", "date": "2018.07.16", "title": "ЛУДОСТ! Прекръстиха Шанз-Елизе на ...Дешанз-Елизе в чест на световната титла по футбол (СНИМКИ)"}
{"url": "http://pik.bg/%D0%BF%D1%80%D0%B0%D0%B2%D1%8F%D1%82-%D0%BD%D0%BE%D0%B2-%D0%BF%D0%B0%D1%80%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81-360-%D0%B1%D0%BE%D0%BD%D0%B0-news766023.html", "text": "Кметът на Пловдив Иван Тотев и кметът на район Тракия Костадин Димитров направиха първа копка на нов парк, който ще бъде разположен на цели 10 декара. Новото пространство за отдих ще разполага с централна алея с уширение по средата, детска площадка, перголи за сядане, малка сцена, пейки, ново осветление, чешма. Специални преградни стени от камъни в мрежа, така наречените габийони, ще отделят парка от булевард „Освобождение“. Отстрани ще бъдат обособени тротоари, допълнителни Допълнително наесен ще бъде направено озеленяване, ще бъде изградена и поливна система. Улица „Григор Божков“ ще бъде преасфалтирана, ще бъдат построени нови тротоари, както и паркоместа на мястото на премахнатите гаражи. „Общата стойност на парка е 360 000 лева. По план след четири месеца той трябва да бъде готов“, посочи районният кмет Костадин Димитров. „Този парк е малко по-специален, тъй като имаше инвестиционни намерения за строене на жилищни сгради, но взехме решение да го превърнем в зелена площ и да изградим парк. Въпросният терен от комплексно жилищно настаняване го направихме в зелена площ. Така живущите наблизо ще има къде да почиват, а децата да играят“, заключи кметът Иван Тотев. Той уточни, че в бъдеще Община Пловдив няма да реализира сделки по продажба на общински имоти в Тракия с цел застрояване със жилищни сгради. По този начин терените, които са общинска собственост, ще са с обществено предназначение и ще се запазят като зелени площи. пътечки и алеи. Сподели:", "date": "2018.07.16", "title": "Правят нов парк в Пловдив с 360 бона"}
{"url": "http://pik.bg/%D0%B8%D0%B4%D0%B0%D1%82-%D0%B2%D1%8A%D0%BB%D1%86%D0%B8-%D0%BE%D1%82-%D1%87%D0%B5%D1%80%D0%BD%D0%BE%D0%B1%D0%B8%D0%BB-news766004.html", "text": "Миграцията на вълци от района на чернобилската авария може да разпространи мутирали радиоактивни гени из Европа. Учени от университета в Мисури регистрираха първия случай на вълк, напуснал пределите на забранената зона от 4300 квадратни километра в Чернобил. След аварията в електроцентралата през 1986 г. изоставеният от хората район се превърна в дом на много диви животни, сред които рисове, мишки, глигани и коне. Популацията на сивите вълци в зоната е над седем пъти по-висока от тази в съседните райони. Учените са проследили движението на 14 от тях, като са им поставили каишки с джипиес. Те установили, че един вълк е преминал 300 километра отвъд забранената зона. Не се знае дали животните са заразени с радиация. Сподели:", "date": "2018.07.16", "title": "Идат вълци от Чернобил"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D1%85%D1%80%D0%B0%D0%BD%D0%B8%D1%82%D0%B5-%D0%B7%D0%B0%D0%BF%D0%BE%D1%87%D0%BD%D0%B0-%D0%B8%D0%B7%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D1%8F-%D0%B7%D0%B0-%D0%B5%D0%B2%D1%82%D0%B0%D0%BD%D0%B0%D0%B7%D0%B8%D1%80%D0%B0-news766090.html", "text": "От днес (16 юли) Българската агенция по безопасност на храните (БАБХ) започна изплащането на обезщетенията на фермерите, чиито овце и кози бяха евтаназирани заради огнищата на чума по дребните преживни животни в селата Воден и Кости. Това съобщиха от пресцентъра на БАБХ. Още днес са наредени 304 817 лева. В съответствие с нормативната уредба, обезщетението е изчислено на килограм тегло, като стойността му е не по-малко от 190 лева за един брой коза или овца. За животните под селекционен контрол стойността е не по-малко от 250 лева за един брой коза или овца. За село Кости са наредени обезщетения за 474 животни в 6 ферми, а във Воден 1056 животни за 20 ферми. Парите на регистрираните земеделски производители ще бъдат налични по банковите им сметки най-късно утре - на 17 юли. На същата дата останалите стопани ще могат да получат компенсациите си в брой в кметствата на населените места. Предстои разплащането по протоколите за евтаназираните животни от останалите засегнати населени места от община Болярово. Сподели:", "date": "2018.07.16", "title": "ОТ ПОСЛЕДНИТЕ МИНУТИ! Агенцията по храните започна изплащането на обезщетения за евтаназираните животни"}
{"url": "http://pik.bg/%D1%82%D1%80%D0%B8%D0%BA-%D0%BA%D0%B0%D0%BA-%D0%B4%D0%B0-%D0%B7%D0%B0%D1%81%D0%BF%D0%B8%D0%B2%D0%B0%D1%82%D0%B5-%D0%B7%D0%B0-%D0%B5%D0%B4%D0%BD%D0%B0-%D0%BC%D0%B8%D0%BD%D1%83%D1%82%D0%B0-news765960.html", "text": "Нервността често е причина за нарушения на съня, но със сигурност всеки от нас може да посочи още поне няколко причини: страх, вълнение, депресия... Има едно дихателно упражнение, което работи безотказно при всеки, който го е научил. Ако го научите и вие, със сигурност можете да промените живота си! Вдишвате през носа в продължение на 4 секунди, след което задържате дъха си за 7 секунди и накрая издишате през устата в продължение на 8 секунди. Това дихателно упражнение забавя сърдечния ритъм и успокоява нервите. Шест повторения са нужни, за да усетите ефекта. И сме убедени, че ще си кажете: \"Този безумен трик работи!“. Когато сте под стрес или изпитвате безпокойство, обменът на адреналин в кръвта ви се случва два пъти по-бързо, сърцето ви бие по-учестено, а дишането става бързо и плитко. Да дишате винаги оказва благоприятно влияние върху тези симптоми и действа като успокоително! Тъй като в този момент вие изкуствено забавяте дишането, тялото ви е принудено да следва този ритъм и съкращава работата на сърцето. Задържането на дъха и умишлено бавното издишане неизбежно забавя сърдечната ритъм. Просто физиология! Докторът от Харвардския университет Андрю Уейл казва, че дихателното упражнение „4-7-8“ е известно от хилядолетия на индийските йоги и се използва за потискане на стреса и за релаксация. Дихателното упражнение \"4-7-8“ ще ви помогне да заспивате бързо където и да се намирате и по всяко време. Сподели:", "date": "2018.07.16", "title": "ТРИК! Как да заспивате за една минута?"}
{"url": "http://pik.bg/%D0%B4%D0%BE%D0%B1%D1%8A%D1%80-%D0%B7%D0%BD%D0%B0%D0%BA-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%B8-%D0%BF%D1%83%D1%82%D0%B8%D0%BD-%D1%81%D0%B5-%D0%BF%D1%80%D0%BE%D1%82%D0%BE%D1%87%D0%B8-%D1%81-%D0%BF%D0%BE%D0%BB%D0%BE%D0%B2%D0%B8%D0%BD-%D1%87%D0%B0%D1%81-%D0%BD%D0%B0-%D0%B6%D0%B8%D0%B2%D0%BE-%D0%BE%D1%82-%D1%85%D0%B5%D0%BB%D0%B7%D0%B8%D0%BD%D0%BA%D0%B8-news766087.html", "text": "AFP Президентите на САЩ и Русия Доналд Тръмп и Владимир Путин продължиха преговорите помежду си в разширен състав. Към лидерите на двете страни се присъединиха делегациите. Срещата се провежда във формат на работна следобедна закуска, на която пресата също няма да присъства, както на разговора на четири очи между президентите, предава ТАСС. От руска страна в преговорите взимат участие министърът на външните работи Сергей Лавров, прессекретарят на президента Дмитрий Песков и помощникът на държавния глава Юрий Ушаков. Домакините на преговорите предоставиха за тази част на срещата на върха зала, носеща името „Малка държавна“ или „Огледална“. Обичайно там се провеждат тържествени приеми, както и церемонии по смяна на правителството. Първоначално това е била тронна зала на руския император, където са се организирали балове, предава Фокус. Преговорите между президентите на Русия и САЩ очи в очи продължиха повече от два часа, Независимо, че по-голямата част от беседата премина в закрит за пресата режим, преди началото на срещата лидерите на двете страни обозначиха кръга от теми, за които имат намерение да говорят. Путин заяви, че е готов да обсъди широк кръг от световни проблеми, отделяйки специално внимание на отношенията между Вашингтон и Москва, които, според оценката на руската страна, се намират на безпрецедентно ниско ниво. На свой ред, американският лидер анонсира, че ще бъдат засегнати цяла редица актуални теми – започвайки от въпроси около търговията и военното сътрудничество и завършвайки с отношенията с Китай. Той съобщи също, че е готов да обсъди с Путин натрупалите се проблеми между Русия и САЩ. От членовете на делегациите преди началото на срещата в залата се намираше само съветникът по национална сигурност на американския президент Джон Болтън. Той не даде никакви допълнителни коментари за дневния ред на беседата между Путин и Тръмп на журналистите. Опитите на представителите на медиите да зададат на държавните глави въпроси директно преди началото на срещата в широк състав се увенчаха с неуспех. Държавният глава на САЩ Доналд Тръмп обяви „много добро начало“ на срещата на върха с руския президент Владимир Путин, предава . Разговорът помежду им в Хелзинки продължи около два часа, макар по-рано от Белия дом да поясниха, че за срещата е предвиден час и половина. Докато бе в ход срещата между Тръмп и Путин, държавният секретар на САЩ Майк Помпео и първият дипломат на Москва Сергей Лавров проведоха паралелни преговори. Сподели:", "date": "2018.07.16", "title": "ДОБЪР ЗНАК! Срещата на Тръмп и Путин се проточи с половин час (НА ЖИВО ОТ ХЕЛЗИНКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D1%81%D0%BF%D0%BE%D1%80%D1%82%D0%B5%D0%BD-%D0%BF%D0%B8%D0%BA-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B8-%D0%BD%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B3%D0%BB%D0%B5%D0%B4%D0%B8-%D0%BD%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D0%B2-%D1%8E%D0%B2%D0%B5%D0%BD%D1%82%D1%83%D1%81-news766124.html", "text": "Най-интересното от финала на световното първенство в Русия ще видите днес в предаването \"Спортен ПИК\".  Какво направи Благой Иванов - Багата в първия си двубой в UFC. Александра Начева с нов медал и рекорд. Интересни кадри от медицинските прегледи на Кристиано Роналдо в Ювентус. Тези и още любопитни теми можете да гледате по ПИК TV. Сподели:", "date": "2018.07.16", "title": "ЕКСКЛУЗИВНО В \"СПОРТЕН ПИК\"! Какво се случи на медицинските прегледи на Роналдо в Ювентус?"}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%D0%BE%D1%82%D1%80%D1%8F%D0%B7%D0%B0%D1%85%D0%B0-%D0%BD%D0%BE%D0%B2%D0%B8%D1%82%D0%B5-%D0%B4%D1%8A%D1%80%D0%B2%D0%B5%D1%82%D0%B0-%D0%BD%D0%B0-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news766025.html", "text": "29 от новозасадените дървета покрай Околовръстния път в София станаха обект на вандализъм, съобщиха от общината. Експертите от дирекция “Зелена система” намерили дръвчетата прерязнаи ниско в основата. “В момента се прави разследване по случая. Надяваме се, че камерите на близскостоящите търговски обекти ще помогнат за бързото идентифициране на извършителя на това грозно деяние, така че той да понесе последствията, регламентирани от Закона”, заявиха от “Московска” 33. Междувременно предстои премахване на дърветата и замяната им с нови. Сподели:", "date": "2018.07.16", "title": "Вандали отрязаха новите дървета на Околовръстното в София (СНИМКИ)"}
{"url": "http://pik.bg/%D0%B4%D0%B5%D0%B9%D0%B2%D0%B8%D0%B4-%D1%85%D0%B0%D1%81%D0%B5%D0%BB%D1%85%D0%BE%D1%84-%D1%81-%D1%82%D1%80%D0%B5%D1%82%D0%B0-%D1%81%D0%B2%D0%B0%D1%82%D0%B1%D0%B0-%D0%B8-%D0%BC%D0%B5%D0%B4%D0%B5%D0%BD-%D0%BC%D0%B5%D1%81%D0%B5%D1%86-%D0%BD%D0%B0-%D0%BC%D0%B0%D0%BB%D0%B4%D0%B8%D0%B2%D0%B8%D1%82%D0%B5-news766089.html", "text": "Актьорът Дейвид Хаселхоф ще се разходи до олтара за трети път. След две седмици той ще каже заветното \"Да\" на годеницата си Хейли Робъртс. Сватбената церемония ще се проведе на 31 юли в Пулия, Италия в тесен семеен кръг. Веднага след това влюбените ще заминат на меден месец на Малдивите. Искрата между звездата от \"Спасители на плажа\" и 37-годишната бивша продавачка пламва през 2011 г, когато Хаселхоф е съдия в телевизионното предаване \"Великобритания търси талант\". Двамата са сгодени от дълго време. 65-годишният актьор неведнъж е казвал, че тя е единствената жена, на която е направил предложение за женитба \"от сърце\", защото я обича. При предишните си бракове се е чувствал по-скоро задължен. Хаселхоф възпитава две дъщери на възраст 28 и 25 години, плод от любовта му с втората му съпруга Памела Бак, напомня \"Монитор\". Сподели:", "date": "2018.07.16", "title": "Дейвид Хаселхоф с трета сватба и меден месец на Малдивите"}
{"url": "http://pik.bg/%D1%88%D0%BE%D0%BA-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D0%B2%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D1%85%D0%BB%D0%B0%D0%B4%D0%B8%D0%BB%D0%B5%D0%BD-%D0%BA%D0%BE%D0%BD%D1%82%D0%B5%D0%B9%D0%BD%D0%B5%D1%80-news766101.html", "text": "Други 90 мигранти, открити в камиона, са в критично състояние и са превозени до местна болница, съобщиха силите за сигурност в град Зууара. Зууара е един от транзитните пунктове по западното либийско крайбрежие, където трафикантите държат мигрантите, преди да ги качат на лодки, с които да се опитат да прекосят Средиземно море, за да стигнат до Европа. Мигрантите са били от различни държави южно от Сахара и от арабски страни, както и от Пакистан и Бангладеш, се казва в изявлението. Те били затворени в хладилен камион за транспортиране на месо или риба, открит непосредствено до Зууара, близо до нефтено-газовия комплекс Мелита. В камиона е имало поне 9 бидона с бензин и много спасителни жилетки за пътуване по море. Зууара е на около 110 км. от либийската столица Триполи. Средните дневни температури в Северозападна Либия през последните дни са около и над 30 градуса. Трафикантите се възползват от беззаконието в Либия и през последните 4 години изпращат стотици хиляди мигранти към Италия, макар че потокът от хора намаля, откакто миналото лято мрежите на трафикантите бяха разбити с италианска подкрепа. Осем мигранти - жена, младеж и шест деца, бяха открити днес мъртви на западния либийски бряг, след като се задушили от бензинови изпарения, докато ги превозвали в ТИР, съобщават властите, цитирани от Ройтерс. Сподели:", "date": "2018.07.16", "title": "ШОК! Откриха мъртви мигранти в хладилен контейнер"}
{"url": "http://pik.bg/%D1%82%D1%80%D1%83%D1%81-%D0%BB%D1%8E%D1%88%D0%BD%D0%B0-%D0%B2%D1%80%D0%B0%D0%BD%D1%87%D0%B0-news766113.html", "text": "Земетресение с магнитуд 3 по скалата на Рихтер бе регистрирано днес в 15,42 ч. в румънския сеизмичен район Вранча, предаде агенция Медиафакс, цитирана от БТА. Трусът е бил на дълбочина 131 км и е усетен в близките населени места в окръг Бузъу. Най-силното земетресение във Вранча през последните месеци стана на 25 април и бе с магнитуд 4,6 по скалата на Рихтер, припомня агенцията. Сподели:", "date": "2018.07.16", "title": "Трус люшна Вранча"}
{"url": "http://pik.bg/%D0%B2%D0%BE%D0%B4%D0%B0%D1%87-%D0%B8%D1%81%D0%BA%D0%B0-10-%D0%B1%D0%BE%D0%BD%D0%B0-%D0%BE%D1%82-%D0%BC%D0%B2%D1%80-%D0%B8%D0%B7%D0%BA%D0%B0%D1%80%D0%B0%D0%BB%D0%B8-%D0%B3%D0%BE-%D0%BD%D0%B0%D1%80%D0%BA%D0%BE%D0%BC%D0%B0%D0%BD-news765975.html", "text": "Набеден за дрогиран водач иска от Областната дирекция на МВР да му плати компенсация от 10 000 лева. На толкова мъжът, който е от Белово, оценява неимуществените вреди, нанесени му от две принудителни административни мерки, издадени след проверка на пътя. Историята започва на 25 февруари м. г., когато мъжът е спрян в Септември. Уредът показва, че е употребил амфетамини. Отнемат му книжката, разказва за неволите му \"Марица\". Човекът силно се стресирал. Дотогава бил весел и жизнерадостен, но се затворил в себе си, спрял да общува с колегите си. Ситуацията се отразила на отношенията в семейството му, защото градът е малък и всичко се коментира. И до момента човекът не се чувства пълноценен в социалния живот и работата си, има отлив на приятели и „чува“ за себе си, че е наркоман. Първоначално беловецът обжалва двете наказателни постановления и печели делото пред Административния съд. До това решение се стига, след като служителят, направил проверката, не е достатъчно категоричен, че техническото средство отразява обективно дали водачът е употребил наркотици. Но най-вече - младият човек дал кръв за изследване, като съдебномедицинската експертиза не открива наркотични вещества. При второто дело младежът отново печели - осъжда Областната дирекция на МВР да му плати 500 лева за понесените вреди, лихва от 35 лева, както и да поеме разноските по делото - 340 лева. Искът му за остатъка до 10 000 лева е отхвърлен като неоснователен. Решението не е окончателно и може да бъде обжалвано пред Върховния административен съд. Сподели:", "date": "2018.07.16", "title": "Водач иска 10 бона от МВР, изкарали го наркоман"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%87%D1%83%D0%BC%D0%B0%D1%82%D0%B0-%D0%B8%D0%BC%D0%B0%D0%BB%D0%BE-%D0%BB%D0%B8-%D0%B5-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D0%BA%D0%B0%D1%82%D0%BE-%D0%BB%D0%B5%D0%BA%D0%B0%D1%80%D0%B8-news766097.html", "text": "Не е вярно, че полицията е влачила хора и полицаи са се преобличали като лекари, коментира Радев на въпрос дали е имало малтретиране по време на евтаназирането на животните при сблъсъците с местните хора. Предупредихме по места да се помага на всеки да му се дадат парите за обезщетения, да се попълват документи и пр., коментира още вътрешният министър. По митниците ще има строга проверка, ако има заразено нещо, ще се изхвърля, категоричен бе той. Радев се възмути, че на местата, където има чума, непрекъснато ходят хора и разнасят заразата. За хората не е опасно, но за животните е, посочи той. Казваме на областните управители и кметовете да не се правят събори, да се ограничава достъпът на хора до местата, посочи министърът. Той разказа и за среща с протестиращия и гладуващ Николай Колев-Босия. Срещата продължи доста време, говорихме си. Много неща, които чухме от него, разбрахме, че не са така, както се пишат. Това заяви вътрешният министър Валентин Радев пред Би Ти Ви, който току-що бе приключил среща с гладуващия Николай Колев-Босия в дома му. По-рано днес протестиращият бе поканен в парламента, където го очакваха, но не дойде. Разбрахме се да се образува временна анкетна комисия с двама души и от негова страна, които да изследват всички неща, за които Босия пуска сигнали. Трябва ни един месец тази комисия да работи, за да даде информация какво може да се случи. Дано нещата се случат, молихме го да прекрати стачката, посочи Радев. Сподели:", "date": "2018.07.16", "title": "ИЗВЪНРЕДНО! Вътрешният министър с горещ коментар за чумата! Имало ли е маскирани като лекари полицаи и влачени хора?"}
{"url": "http://pik.bg/%D0%B8%D0%BD%D1%82%D1%80%D0%B8%D0%B3%D0%B0-%D0%B2-%D1%85%D0%B5%D0%BB%D0%B7%D0%B8%D0%BD%D0%BA%D0%B8-%D0%BD%D0%B0%D0%BC%D0%B8%D0%B3%D0%BD%D0%B0-%D0%BB%D0%B8-%D1%82%D1%80%D1%8A%D0%BC%D0%BF-%D0%BD%D0%B0-%D0%BF%D1%83%D1%82%D0%B8%D0%BD-news766104.html", "text": "ТАСС. мимики и жестове – също с голям интерес обсъждаха как може да се опише изражението на лицето на Тръмп, когато е влизал в президентския дворец. Някои го определиха като съсредоточен, което е естествено преди важна среща. Други пресметнаха, че Тръмп, със своето изражение, е демонстрирал неудоволствието си от това, че руският лидер ие пристигнал по-късно за срещата и е прекарал в хотела си излишни 40 минути. При това сред версиите за по-нататъшното развитие на ситуацията е и такава, че в отговор Тръмп е пристигнал на мястото на срещата на високо равнище с 20 минути закъснение. Повечето журналисти от западни медии, командировани в Хелзинки да отразяват срещата между президентите на Русия и САЩ Владимир Путин и Доналд Тръмп са уверени, че американският държавен глава е намигнал на своя руски колега по време на протоколната част на срещата. Дискусията по този повод се е завързала в прессцентъра във финландската столица, в който са се събрали стотици журналисти от целия свят, предава Моментът, който предизвика споровете, се случи в понеделник, когато Тръмп и Путин направиха встъпителни заявления пред пресата преди срещата помежду си на четири очи в президентския дворец в Хелзинки. На кадрите се вижда, как американският президент, сядайки на креслото от дясно на Путин, гледа към руския президент и изглежда, че му намигва. Малка анкета, проведена от кореспондента на ТАСС сред колегите-журналисти, показа, че повечето не се съмняват, че това е било именно така. В същото време някои представители на медиите се отнасят скептично към твърдението, че това е било намигване. Журналистите, традиционно отделящи голямо внимание на езика на тялото на политиците – техните Но намигването на американския президент, ако действително е имало такова, до някъде противоречи на последната версия. След приветствените слова Путин и Тръмп започнаха беседата на четири очи. Срещата в този формат продължи повече от два часа. Сега лидерите провеждат среща в разширен състав в присъствието на външните министри Сергей Лавров и Майк Помпео. Сподели:", "date": "2018.07.16", "title": "Интрига в Хелзинки! Намигна ли Тръмп на Путин"}
{"url": "http://pik.bg/%D0%BF%D0%BE%D0%B7%D0%BE%D1%80-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%81%D1%8A%D0%B4%D0%B5%D0%B9%D1%81%D1%82%D0%B2%D0%B0%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BF%D0%BE-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%B3%D0%B5%D1%80%D0%BE%D0%B8%D1%82%D0%B5-%D0%B7%D0%B0%D1%89%D0%B8%D1%82%D0%B8%D0%BB%D0%B8-%D0%B3%D1%80%D0%B0%D0%BD%D0%B8%D1%86-news766020.html", "text": "Министерство на външните работи е придвижило молбата на Турския наказателен съд в Къркларели за вземане на защитни показания на Михаил Цонков, Николай Костов, Живко Петков и Николай Петков, въпреки че по случая вече има решение на български съд, както и на Европейския съд за правата на човека. Скандалните подробности станаха ясни по време на днешното заседание на Районния съд в Бургас, където ексграничарите бяха извикани, за да си получат Обвинителния акт и да се запознаят с материалите по случая от преди 10 години, когато след сблъсък с бракониери, нарушили морската ни граница, загина Ерджан Ялчън, информира \"Флагман\". Впечатление по време на съдебното заседание направи още питането на Първия тежък наказателен съд в Къркларели дали българските герои искат отлагане на съобщаването на присъдата, каквато явно вече е издадена от магистратите в южната ни съседка.Цонков, Костов, Живко Петков и Николай Петков трябва да дават обяснения по случай, за който още веднъж подчертаваме, вече категорично са оправдани у нас и в Европа. Това изглежда не е от знaчение за ръководената от диктатора Реджеп Ердоган държава. Така, въпреки уверенията на институциите преди повече от година, включително и на главния прокурор Сотир Цацаров, процес срещу нашите герои в Турция явно ще има. Според юристи българската държава е трябвало директно да върне документацията на турската страна, базирайки се на решенията от ноември 2009 г. на Военно-апелативния съд и от 2014 г. на Европейския съд за правата на човека. Вместо това обаче родните власти явно съдействат на Тежкия наказателен съд за започване на дело срещу тях. \"Касае се за един сериозен обем съдебни книжа, с чието съдържание тепърва ще се запознаване. След това ще започнем да организираме защитата. На този етап мога да кажа, че няма промяна в обвиненията. Не зная дали има нови доказателства, тъй като до този момент ние нямахме достъп до делото. Много ми е трудно да отговоря защо делото се връща в съда”, каза адвокат Росен Кожухаров, които заедно със своя колега Станко Кралев поиска отлагане, за да може да се запознае по-обстойно с материалите по случая. Припомняме, че в началото на миналата година четиримата бургазлии отново бяха привикани в Районния съд, където им бяха повдигнати скандални обвинения, включително за умишлено убийство, но без никакви доказателства от турска страна. \"Флагман\" твърди, че такива вече са налице и дори има нови факти около обвиненията, като сега турците опитват да изкарат, че всичко се е разиграло в техни териториални води. \"Когато това се е случило, ние сме си гледали работата. Сега процесът продължава. Нямаме информация как изглеждат нещата към днешна дата, защото все още не сме видели документите”, каза Николай Костов. Самият Михаил Цонков добави, че не вижда какви доказателства може да приложи турската страна по случая. \"Нямам представа какви нови доказателства имат. Не виждам какво могат да направят, освен да си измислят нещо в наша вреда. Всички сме разтревожени, включително нашите семейства и приятели. Ще разберем повече, след като се запознаем с материалите”, каза почетният гражданин на Бургас Михаил Цонков. Делото беше отложено за 16 октомври. Сподели:", "date": "2018.07.16", "title": "ПОЗОР! Българските власти съдействат на Турция по обвиненията срещу героите, защитили границата ни"}
{"url": "http://pik.bg/%D1%88%D0%BE%D0%BA-%D1%80%D1%83%D1%81%D0%B8%D1%8F-%D0%BE%D1%82%D1%80%D0%B0%D0%B7%D0%B8%D0%BB%D0%B0-25-%D0%BC%D0%B8%D0%BB%D0%B8%D0%BE%D0%BD%D0%B0-%D0%BA%D0%B8%D0%B1%D0%B5%D1%80%D0%B0%D1%82%D0%B0%D0%BA%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news766037.html", "text": "Русия е била обект на почти 25 милиона кибератаки по време на Световното първенство по футбол, което продължи един месец, съобщи президентът Владимир Путин, без да посочва кой може да е стоял зад атаките, предаде АФП. „За времето на световния шампионат са отразени почти 25 милиона кибератаки и други престъпни действия срещу информационната структура на Русия, свързани по един или друг начин с провеждането на световното първенство по футбол“, каза Путин на среща в неделя с представители на службите за сигурност, съобщи днес Кремъл. Руският президент благодари на руските спецслужби и правоохранителните органи, както и на техни колеги от над 30 страни, помагали за сигурността на шампионата. „Знам, че в тази съвместна дейност участваха 126 представители на 55 спецслужби и правоохранителни органи от 34 държави“, казал Путин. По-рано руският президент изтъкна, че страната му е успяла да организира световното първенство по футбол във всичките му аспекти и руснаците могат да се гордеят с този турнир. Заместник външният министър Александър Глушко пък коментира, че политиците, които са се опитали да използват турнира за свои цели и са го бойкотирали, са се поставили „в глупаво положение“. По думите на Глушко такива политици са влезли в дискусия със собственото си общество и са се лишили от щастието да бъдат заедно със своя народ. Сподели:", "date": "2018.07.16", "title": "ШОК! Русия отразила 25 милиона кибератаки по време на Мондиала"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE-%D1%81-%D0%B4%D0%B2%D0%B0-%D0%BF%D1%8A%D1%82%D0%B8-%D0%BF%D0%BE-%D0%BD%D0%B8%D1%81%D0%BA%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%BE%D1%82-%D0%BF%D1%80%D0%B5%D0%B4%D1%88%D0%B5%D1%81%D1%82%D0%B2%D0%B5%D0%BD%D0%B8%D0%BA%D0%B0-%D1%81%D0%B8-news766032.html", "text": "Новоизбраният президент на Мексико Андрес Мануел Лопез Обрадор заяви, че планира да получава по-малко от половината от заплатата на предшественика си. \"Това, което искаме, е бюджетът да достигне до всички\", каза Обрадор, цитиран от \"Вашингтон пост\", предава Нова телевизия. Целта е да се намалят правителствените разходи. Той ще получава 108 000 песос на месец, което е 5 707 долара. Освен това никой държавен служител няма да може да заработва повече от президента по време на шестгодишния му мандат. Помощниците на Обрадор изчислиха, че досегашният държавен глава на Мексико Енрике Пеня Нието е получавал 270 000 песос на месец. Мексиканският президент заяви, че би желал да намали заплатата си още повече, но не иска да демотивира бъдещите си министри, които понякога напускат постовете си заради по-добрите възнаграждения в частния сектор. Президентът обещава да се бори с корупцията, която е сериозен проблем в Мексико. Публичните служители ще трябва да декларират своите активи, а корупцията ще се счита за сериозно престъпление. Обрадор предвижда също да лиши бившите президенти от пенсии. Същевременно заплатите на по-нископлатените държавни служители ще бъдат увеличени. Президентът на Мексико иска да намали възнагражденията, финансирани от данъкоплатците, за висши държавни служители като шофьори, бодигардове и частни медицински застраховки. Сподели:", "date": "2018.07.16", "title": "Президентът на Мексико с два пъти по-ниска заплата от предшественика си"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%BE%D1%82%D1%81%D0%B5%D1%87%D0%B5-%D1%87%D1%83%D0%BC%D0%B0-%D0%B8%D0%BC%D0%B0-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-%D1%89%D0%B5-%D0%B1%D1%8A%D0%B4%D0%B0%D1%82-%D0%B5%D0%B2%D1%82%D0%B0%D0%BD%D0%B8%D0%B7%D0%B8%D1%80%D0%B0%D0%BD%D0%B8-news766118.html", "text": "Това каза в предаването \"Още от деня\" по БНТ земеделският министър Румен Порожанов, който отговори на обвиненията на лидера на БСП Корнелия Нинова, че към момента няма доказани случаи на чума по животните. \"Днес се проведе първо заседание на оперативния щаб. Взехме решение утре да се срещнем с всички председатели на парламентарните групи в НС, за да обясним ясно и точно цялата ситуация. Надявам се г-жа Нинова дойде, а не само да хвърля обвинения в медиите. Мерките са ясни - при доказване на чума трябва да има евтанизиране на животните. Не мисля, че от БАБХ са предприели неадекватни мерки. Напротив. Реакцията им е абсолютно адекватна. Не може да чакаме някои животни да започнат да се разболяват и да умират, за да започнем да действаме. Няма ваксина срещу тази болест. Ние сме първата държава от ЕС, в която се разпространява тази чума и е нормално европейски чиновници да дойдат и да се запознаят със ситуацията\", категоричен беше Порожанов. \"Нашата цел е да спрем разпространяването на болестта. Знаех за действията на БАБХ. Направени са срещи на областно ниво с кметове и фермери. Може би БАБХ са допуснали грешка, че не са обяснали достатъчно добре, че всички животновъди ще бъдат обезпечени. Тук има липса на комуникация. Днес вече насочихме първите пари за селата Кости и Воден. Обезщетенията ще са адекватни\", обеща министърът. \"Някой се опитва да нагнетява напрежението. Нормално е да има обществено недоволство, защото евтанизирането на животни не е най-приятното нещо. Разбирам баба Дора, но животните й ще бъдат евтанизирани. Такива са правилата. Тя ще бъде обезщетена напълно. Не мога да кажа в кои други села предстои евтанизация. Ще изчакам одита и тогава ще преценя за оставката на директора на БАБХ\", завърши Румен Порожанов. Опозицията има право да търси отговорност и отговори на въпросите, но трябва да говорим по същество. Чума има и тя е потвърдена от всички лабораторни изследвания. Сподели:", "date": "2018.07.16", "title": "ГОРЕЩА ТЕМА! Порожанов отсече: Чума има, животните ще бъдат евтанизирани"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B5%D1%80%D0%B1%D0%B0%D1%82%D0%BE%D0%B2%D0%B8-%D0%BD%D0%B0-%D0%BC%D0%BE%D1%80%D0%B5-%D1%81-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%BD%D0%B8%D0%BC%D0%BA%D0%B8-news765741.html", "text": "И това лято Митко Бербатов не измени на семейната си традиция и летува с любимите си три жени на родното Черноморие, в хотела в Слънчев бряг, в който той притежава няколко апартамента. Както приляга на голяма звезда, Бербо пристигна в курорта по бляскав начин – с хеликоптер. Освен с мачлета на малки вратички със свои приятели този път футболистът изненада хилядите си почитатели в социалната мрежа с интересна фотосесия. \"Да се забавляваш със семейството си\", така именитият български футболист е озаглавил колекцията от фотографии, автори на които вероятно са съпругата Елена и щерките им - 8-годишната Деа и 6-годишната Елиа. За пръв път на един от кадрите се появява и хубавата Елена, която маниакално се пази от прожекторите. Впечатляваща е снимката, на която Бербо се хвърля в басейна на хотела, правейки кавър версия на знаменития си гол със задна ножица срещу „Ливърпул“. На 19 септември 2010 г. с екипа на „Манчестър Юнайтед“ той стана автор на хеттрик, \"Червените дяволи\" заслужиха шампионската титла в Англия, а българинът завоюва купата на голмайстор. Сподели:", "date": "2018.07.16", "title": "САМО В ПИК И \"РЕТРО\"! Бербатови на море с хеликоптер (СНИМКИ)"}
{"url": "http://pik.bg/%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B1%D0%B5%D0%B7%D0%BF%D0%BE%D0%BB%D0%B5%D0%B7%D0%BD%D0%B8%D1%82%D0%B5-%D1%84%D1%83%D0%BD%D0%BA%D1%86%D0%B8%D0%B8-%D0%BD%D0%B0-%D1%81%D0%BC%D0%B0%D1%80%D1%82%D1%84%D0%BE%D0%BD%D0%B8%D1%82%D0%B5-news765962.html", "text": "Експерти класираха най-безполезните функции на смартфоните. Съвременните \"умни“ устройства предлагат множество функции, значителна част от които са напълно ненужни на обикновения потребител, пише \"Газета.ру“. На първо място сред ненужните функции, експерти са класирали екраните със свръх висока резолюция. Цената им е доста висока, а в същото време за работата им отива значителна част от ресурса на батерията. Заснемането на изображения в 4К резолюция също има съвсем малко смисъл. Обикновено в такъв режим е невъзможно да се използва предикативен фокус или HDR, качеството на изображението се снижава, а самите файлове заемат прекалено много памет. Специалистите са скептични и по отношение поддръжката на многоканален звук „Долби Атмос“, функцията за запис на видео Super slow motion или дори считаната за хитова „добавена реалност“. Последната е все още недостатъчно усъвършенствана, за да бъде от действителна полза за потребителите. Собствениците на устройствата на „Епъл“ не са особено впечатлени и от въведените през 2017 година „Анимоджи“-та, към които интересът бързо се изчерпва. Сподели:", "date": "2018.07.16", "title": "Кои са най-безполезните функции на смартфоните?"}
{"url": "http://pik.bg/%D0%BA%D0%B0%D1%80%D0%BB%D0%BE%D0%B2%D0%BE-%D1%87%D0%B5%D1%81%D1%82%D0%B2%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0%D1%82%D0%B0-%D0%BD%D0%B0-%D0%B0%D0%BF%D0%BE%D1%81%D1%82%D0%BE%D0%BB%D0%B0-news766114.html", "text": "Карлово чества 181 години от рождението на Васил Левски. 18 юли е и празник на града. Тържествените прояви започнаха още в края на миналата седмица. Кулминацията на честванията е на 18 юли. Началото на празника е от 9 ч., когато в църквата „Св. Николай“ ще има света литургия в чест на рождената дата на Васил Левски. След това кметът на Карлово д-р Емил Кабаиванов, председателят на Общинския съвет Теодор Шойлеков и ръководството на общината, гости и граждани ще положат цветя на гроба на майката на Васил Левски, тя почива в двора на храма, пише в. \"Марица\". От площад „Васил Левски“ ще потегли литийно шествие. То ще се установи на площад „20 юли“, където в 10:30 ч. ще бъдат издигнати националният трибагреник и знамето на Карлово. Ще бъде отслужен молебен за благоденствието на града, на жителите му и на неговите гости. На площада кметът ще посрещне участниците в Националния туристически поход „По стъпките на Васил Левски”. Предобед в Националния музей „Васил Левски“ ще започне литературно-музикална програма. В 16 часа в зала „Васил Караиванов“ на община Карлово ще бъде открит литературен салон. Там ще бъдат представени най-новите книги, посветени на Апостола. В 20:20 ч. от Национален музей „Васил Левски“ с тържествен ритуал ще бъде изнесено знамето на Карловския революционен комитет. Предвождани от него, гражданите и гостите на града ще стигнат до площад „Васил Левски“, където от 21:00 часа д-р Кабаиванов ще открие тържествения митинг-заря. Утре, 17 юли, в 19.30 часа на площад \"20 юли“ ще се състои церемонията по връчване на наградата на Карлово. От 20:00 ч. на площада започва празничен концерт с участието на Биг бенда на Българското национално радио с диригент Антони Дончев. А в 21:00 ч. ансамбъл „Българе“ ще представи тематичен спектакъл, посветен на Васил Левски. През целия ден в Националния музей „Васил Левски“ и в Историческия музей ще бъдат открити тематични изложби и ще има празнични прояви. Сподели:", "date": "2018.07.16", "title": "Карлово чества годишнината на Апостола"}
{"url": "http://pik.bg/%D0%BF%D0%B5%D0%BD%D0%BA%D0%B8%D0%BB%D0%B5%D1%80-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0---%D0%B5%D0%BA%D1%81%D0%BF%D0%B5%D1%80%D1%82-%D0%BF%D0%BE-%D1%87%D1%83%D0%BC%D0%B0%D1%82%D0%B0-news766115.html", "text": "Лидерката на БСП вече има ново амплоа - експерт по чумата по дребните преживни животни. В тази си роля червената фурия Корнелия Нинова втрещи водещата на \"Още от деня\" по БНТ, която на няколко пъти я пита дали е сигурна в това, което говори. Потупвайки папка с документи на правителството, Нинова доволно обясни, че няма нужда животните да бъдат избивани, а поминъкът на хората трябва да бъде спасен. За пореден път изявата й намириса на кризисен пиар с оглед на крамолите и трусовете в собствената й къщурка на \"Позитано\" 20, където я дърпат отвсякъде недоволни социалисти. Първо беше вотът на недоверие, определен като ненавременен и без мотиви от експертите, после Корнелия яхна протеста на майките, дойде ред и на Бузлуджа, където покани Горан Брегович да завърти с кючеци главата на електората. Сега соцлидерката идва, яхнала чумата, по-страшна от всякога и с нови \"експертни\" познания. Неотдавна няколко нейни сигнала срещу правителството на Борисов бяха опровергани от Брюксел с гриф \"некомпететни\". Това, между другото. Хората били спокойни, защото трупата на Корни им пазела козичките. Хайде, де. Те от вътрешните врагове не могат да се опазят, та от чумата... Най-много епидемията да плъзне и да стигне до \"Позитано\" 20, нищо че е по дребния рогат добитък. Сподели:", "date": "2018.07.16", "title": "ПЕНКИЛЕР! Корнелия Нинова - експерт по чумата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%80%D0%B0%D0%B7%D0%B1%D0%B8-%D1%84%D0%B0%D0%BB%D1%88%D0%B8%D0%B2%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D1%81-%D0%B1%D0%B5%D0%B6%D0%B0%D0%BD%D1%86%D0%B8-%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80--news766059.html", "text": "Искам да се знае категорично и ясно, че България не приема тайно мигранти и никакви самолети с бежанци не са се приземявали на територията на страната. Това са фактите, заявява в своя позиция заместник министър-председателят по обществения ред и сигурността, министър на отбраната и лидер на ВМРО – Българско национално движение Красимир Каракачанов. Поводът са спекулациите от страна на определени политици, разпространявани чрез сайтове с неясен статут, че в България даже се карат мигранти едва ли не с военни самолети. От 2016 г. насам потокът на мигранти е намалял драстично и аз в качеството ми на заместник министър-председател по обществен ред и сигурност съм категоричен, че България няма да допусне отново кризата от 2013-2016 г., продължава вицепремиерът. Слуховете, че някакви конспиративни полети „доставят“ нелегални мигранти в страната ни, кацайки тайно на военни летища са смехотворни. За да кацне самолет на военно летище, трябва аз да разреша. А за да разреша, трябва да зная каква е целта. Това важи и за военните, и за цивилните самолети. Ето защо, когато се говорят и пишат подобни откровени лъжи, нека поне техните автори да се запознаят с елементарната фактология. Още от 2013-та година в качеството ми на лидер на ВМРО - БНД застъпвам позициите, че България категорично няма да стане мигрантското гето на Европа. Днес, като ресорен вицепремиер по сигурността, го заявявам с цялата категоричност на фактите. Изисках официална статистика от Агенцията за бежанците колко пребиваващи има в момента в страната и колко има настанени в центровете от 2015 г. до сега. И цифрите са красноречиви: Ако през януари 2015 г. капацитетът на центровете е бил запълнен на 67%, през ноември 2016 г. стига до 103%, то през 2017 г. и до сега тенденцията е на трайно намаляване – към месец юли 2018 г. той е едва 11%. Хората, които са влезли на територията на България през периода 2015-2018 г., са основно от Афганистан, Ирак и Сирия. От тези данни стават ясни няколко неща, с които откровено се спекулира и се използват страховете на хората от нова бежанска вълна, за да се извличат политически дивиденти (включително крайности, като това, че животните в Ямболско се избиват, за да се настаняват в постройките мигранти). Първото е, че оградата по границата има своя ефект и независимо от твърденията, че се прескача с „овчарски скок“, тя работи! Второто е, че гранична полиция и армията изпълняват съвестно своите задължения. И третото е, че Патриотите във властта изпълнихме едно от основните си предизборни обещания – да се справим с миграционния натиск над страната ни. Да, Европа, която ги канеше допреди половин година, днес се опитва да се отърве от мигрантите. Първо чрез квотния принцип на разпределение, който не сработи, а сега чрез активиране на Дъблинското споразумение, но и това няма да допуснем. От години говорим, че центровете за настаняване от отворен тип нямат място в населените места, като пребиваващите там трябва максимално бързо да бъдат депортирани обратно. Това е единственият начин да запазим България. Ето защо аз, като заместник министър-председател по обществения ред и сигурността, ще подкрепя внесеното миналата седмица искане – писмо до МС, от българския представител в Европейския парламент Ангел Джамбазки и столичния общински съветник от ВМРО Карлос Контрера за закриването на тези центрове, където законодателно е възможно, и ще изискам и категоричната позиция на колегите ми да не допускаме двустранни споразумения или активиране на дъблинските регламенти в настоящия им вид, т.е. да не допуснем да приемаме обратно бежанци, завършва позицията на Красимир Каракачанов. Сподели:", "date": "2018.07.16", "title": "ИЗВЪНРЕДНО В ПИК! Каракачанов разби фалшива новина за самолети с бежанци! Военният министър иска затваряне на центровете и депортиране"}
{"url": "http://pik.bg/%D1%86%D0%B2%D0%B5%D1%82%D0%B8-%D0%BD%D0%B0%D0%B9%D0%B4%D0%B5%D0%BD%D0%BE%D0%B2%D0%B0-%D1%81%D0%BA%D1%8A%D1%81%D0%B0-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D1%80%D0%B0%D0%BF%D1%8A%D1%80-news766012.html", "text": "Цвети Найденова, която бе гимнастичка от ансамбъла, спечелил бронзов медал на олимпийските игри в Рио, е без гадже. Това призна самата тя и така потвърди слуховете, че се е разделила със скандалния рапър Марсел Величков-Марсо. Това се случи в чат с фенове в \"Инстаграм\", в който почитателите й задават различни въпроси, които изискват от нея искрен отговор. На въпроса дали си има гадже, тя отговори с \"Не\", като малко по-късно обясни, че така й е по-добре. Двамата бяха заедно няколко години, въпреки че близките й са искали връзката им да приключи много по-бързо, заради скандалния имидж на младежа. Той не спира да реди нецензурни рими в парчетата си, а във видеата си всеки път опипва различни разсъблечени девойки. Всеки следващ негов клип заприличва все повече на порно продукция. Каква е причината Цвети и Марсел да се разделят, не става ясно, пише ежедневник. Найденова потвърди в чата също така, че с Цвети Стоянова са се сдобрили. Двете колежки са успели да преодолеят интригите, в които бяха въвлечени. Сподели:", "date": "2018.07.16", "title": "Цвети Найденова скъса със скандален рапър"}
{"url": "http://pik.bg/%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%B8%D1%81%D0%BA%D0%B0%D1%82-%D0%BF%D0%BE-%D0%B2%D0%B8%D1%81%D0%BE%D0%BA%D0%B0-%D0%B8%D0%B7%D0%BA%D1%83%D0%BF%D0%BD%D0%B0-%D1%86%D0%B5%D0%BD%D0%B0-%D0%B7%D0%B0-%D1%82%D1%8E%D1%82%D1%8E%D0%BD%D0%B0-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-news766011.html", "text": "Тази година реколта ще бъде добра, въпреки проливните дъждове и градушките, коментират тютюнопроизводители. Казват обаче, че все повече млади хора се отказват от земеделието в населеното място и търсят препитание в по-големи градове в областта. Около 1000 декара, за които се грижат 240 семейства, са засадени тази година с тютюн в Долно Осеново. Бисер Чавдаров отглежда около три декара, но казва, че парите, които печели от тютюн, не покриват разходите му. Много от хората в селото дори не успяват да плащат здравните си и социални осигуровки. \" Производители на тютюн от Долно Осеново се надяват, че след споразумението с Китай страната ни ще започне да изнася от суровината. Очакват и изкупните цени да се променят, тъй като според тях в момента са ниски. Ние догодина мислим да се откажем, нито осигуровки дават, нито го плащат като хората. Аз имам да взимам пари от преди две години от тютюна и още не са го изплатили, как да работя\". Сподели:", "date": "2018.07.16", "title": "Производители искат по-висока изкупна цена за тютюна тази година"}
{"url": "http://pik.bg/%D0%BC%D0%B5%D0%BB%D0%B0%D0%BD%D0%B8%D1%8F-%D0%BF%D0%BE%D0%BB%D1%83%D1%87%D0%B8-%D1%84%D1%83%D1%82%D0%B1%D0%BE%D0%BB%D0%BD%D0%B0-%D1%82%D0%BE%D0%BF%D0%BA%D0%B0-%D0%BE%D1%82-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D0%BD%D0%B0-%D0%B1%D1%80%D0%B8%D1%84%D0%B8%D0%BD%D0%B3%D0%B0-%D0%BD%D0%B0-%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-%D1%81%D0%BD%D0%B8%D0%BC%D0%BA%D0%B0-news766117.html", "text": "Съпругата на президента Доналд Тръмп - Мелания, получи футболна топка по време на пресконференцията на Владимир Путин и Тръмп. Тя седеше на първия ред, когато съпругът й й хвърли топка, подарена му от Владимир Путин. \"Заповядай, Мелания, вземи тази топка\", каза президентът на САЩ, подхвърляйки я към жена си. Той издаде, че ще я подари на сина си Барън. По време на съвместната пресконференция Тръмп похвали Путин за отличната организация по време на световното и за доброто представяне на руския отбор. Сподели:", "date": "2018.07.16", "title": "Мелания получи футболна топка от Мондиала на брифинга на Путин и Тръмп (СНИМКА)"}
{"url": "http://pik.bg/%D1%85%D0%B5%D0%BF%D0%B8%D0%B5%D0%BD%D0%B4-%D0%BE%D1%82%D0%BA%D1%80%D0%B8%D1%85%D0%B0-%D1%87%D0%B8%D1%87%D0%BE-%D1%81%D1%82%D0%B5%D1%84%D1%87%D0%BE-%D0%BE%D1%82-%D0%BA%D1%8E%D1%87%D1%83%D0%BA%D0%B0-news766067.html", "text": "Пловдивчанинът Стефан Атанасов, който изчезна преди четири дни в Кючук Париж, е открит. Възрастният мъж е в добро здравословно състояние, но е доста изтощен, съобщиха за \"Марица\" от семейството му. Близките му са го намерили на пътя Пловдив-Асеновград. Припомняме, че възрастният човек изчезна от дома си на 11 юли. Той е на 82 години и страда от деменция. Последно е бил видян в района между ул.\"Георги Кондолов\" и \"Петър Васков\", в района на НАП - Пловдив. Сподели:", "date": "2018.07.16", "title": "ХЕПИЕНД! Откриха чичо Стефчо от Кючука"}
{"url": "http://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BE%D1%82%D0%BA%D1%80%D0%B8-%D0%BD%D0%B0%D0%BC%D0%B5%D1%81%D0%B0-%D0%BD%D0%B0-%D1%80%D1%83%D1%81%D0%BA%D0%B8-%D1%82%D1%80%D0%BE%D0%BB%D0%BE%D0%B2%D0%B5-%D0%B2-%D0%BD%D0%BE%D0%B2%D0%B8%D0%BD%D0%B8%D1%82%D0%B5-%D0%BD%D0%B0-%D0%B1%D0%B5%D0%BB%D0%B3%D0%B8%D1%8F-%D0%B8-%D1%85%D0%BE%D0%BB%D0%B0%D0%BD%D0%B4%D0%B8%D1%8F-news766007.html", "text": "Изразяваните от руските тролове мнения са били на холандски и фламандски език, с допускани правописни грешки. Потребителите, чиито мнения се възприемат като руска пропаганда, са били свързани с т. нар. \"фабрика за тролове на Кремъл\" - Агенцията за интернет изследвания (Internet Research Agency - IRA), предава БТА. Въпросните мнения са съдържали хаштагове с обобщения срещу исляма, например #IslamKills. Засечени са поне 900 туита, подстрекаващи към омраза срещу мюсюлманите. Отбелязва се, че Туитър е прекратил регистрацията на въпросните потребители. В Холандия туитовете са съдържали твърдения, че местната култура е застрашена от исляма и са изразявали подкрепа за крайнодясната Партия на свободата на Герт Вилдерс. Миналата година тази партия зае второ място в изборите и се превърна в най-голямата опозиционна холандска политическа сила. Руски тролове са се намесили с мнения по въпроси, обсъждани в обществото в Белгия и Холандия, съобщават местни медии. Журналистическо разследване показва, че мненията са залели социалните мрежи след атентатите на \"Ислямска държава\" в Белгия през 2016 г. Сподели:", "date": "2018.07.16", "title": "Разследване откри намеса на руски тролове в новините на Белгия и Холандия"}
{"url": "http://pik.bg/%D1%81%D0%B5%D0%BB%D0%B5%D0%BD%D0%B0-%D0%B3%D0%BE%D0%BC%D0%B5%D1%81-%D1%81%D1%8A%D0%B4%D0%B8-%D1%84%D0%B5%D0%BD%D0%BA%D0%B0-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%B8%D0%BC%D0%B5%D0%B9%D0%BB%D0%B8-news766086.html", "text": "Поп старлетката Селена Гомес е подала иск срещу 21-годишната си фенка Сюзан Антрач за това, че през 2015 и 2016 г. е хакнала неколкократно нейни мейли и профили онлайн. Освен акаунтите на изпълнителката на \"Bad Liar\" момичето е присвоило и такива на нейна съдружничка, а от тях е публикувало \"лична информация\". До 10 години затвор грозят Антрач, стана ясно в края на миналата седмица, когато съдът в Ел Ей обяви, че фенката е обвинена в общо 11 престъпления - 5 са свързани с кражба на идентичността, 5 с измами и 1 с използването на лични данни, до които не е имала достъп. Антрач не е намерена от съда, не е известно и дали е наела адвокат, който да я защитава. Все още не е ясно и как ще пледира тя - виновна или невинна. Селена Гомес също не е дала коментар към този момент, предаде \"Монитор\". Сподели:", "date": "2018.07.16", "title": "Селена Гомес съди фенка за кражба на имейли"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B3%D1%8A%D0%BB%D1%82%D0%B0%D1%82-840-000-%D0%BB%D0%B5%D0%B2%D0%B0-%D0%B7%D0%B0-%D0%B1%D0%B5%D0%BD%D0%B7%D0%B8%D0%BD-%D0%B3%D0%BE%D0%B4%D0%B8%D1%88%D0%BD%D0%BE-news765987.html", "text": "840 000 лв. без ДДС за година е заделило Народното събрание за закупуване на 105 хиляди литра бензин за служебните коли и на 120 хил. литра гориво за отопление на почивната станция във Велинград. Това става ясно от обществена поръчка на сайта на парламента. Други 75 хил. лв. ще бъдат дадени за поддръжка и ремонт на 52 цифрови многофункционални устройства, съчетаващи в едно скенер, принтер и ксерокс. 30 хил. лв. пък ще струва ремонтът на един от ведомствените жилищни блокове на депутатите. Сподели:", "date": "2018.07.16", "title": "Депутатите \"гълтат\" 840 000 лева за бензин годишно"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BD%D0%B0-%D0%B6%D0%B8%D0%B2%D0%BE-%D0%B2-%D0%BF%D0%B8%D0%BA-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%BF%D1%83%D1%82%D0%B8%D0%BD-%D0%BF%D0%BE%D0%B2%D0%B5%D0%B4%D0%B5-%D1%81-10-%D0%BD%D0%B0-%D1%82%D1%80%D1%8A%D0%BC%D0%BF-%D0%B2-%D0%B8%D0%B3%D1%80%D0%B0%D1%82%D0%B0-%D0%BD%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%86-news766041.html", "text": "\"Очевидно закъснението е нещо, което той е можел да избегне, така че в него има някакво намерение\", коментира бившият посланик на САЩ в ООН Томас Пикеринг. Вероятно за да \"отвърне на удара\", Тръмп е накарал кортежа да се забави и е пристигнал със закъснение в двореца, пише още британският вестник. 40-ина минути след 13 ч. българско време най-после кортежът на руския президент дойде, а снимка публикува кореспондентът на Voice of America (VOA). Тръмп и Путин разговаряха за пръв път на 7 юли 2017 г. в кулоарите на Г-20 в Хамбург. През ноември същата година Путин и Тръмп се срещнаха по време на форума на АТИС във Виетнам и одобриха съвместно изявление във връзка със Сирия. Откакто американският лидер встъпи в длъжност преди година и половина, двамата с руския държавен глава са провели и няколко разговора по телефона, припомня ТАСС. Преди срещата Тръмп направи някои необичайни коментари за руския си колега. В отговор на журналистически въпрос в тв интервю той се съгласи, че \"вероятно\" Путин е безскрупулен човек. Той даде да се разбере още, че вярва, че двамата ще се разберат. В Туитър пък написа, че отношенията между САЩ и Русия никога не са били по-лоши от сега благодарение на години безразсъдство от страна на САЩ и сегашния \"манипулативен лов на вещици\". Путин не е коментирал срещата и отношенията със САЩ, но говорителят му Дмитрий Песков коментира, че президентът се надява срещата да е \"бебешка стъпка\" към възстановяване на изключително лошите отношения между двете страни. Пред срещата двамата заявиха пред медиите, че ще говорят за ядрените оръжия и поздрави Путин за отпичната организация на световното по футбол. Цял час трябваше да чака американският президент Доналд Тръмп пристигането на руския му колега Владимир Путин във финландската столица Хелзинки за първата им самостоятелна среща. Самолетът на руския държавен глава кацна със закъснение минути след 13 ч. българско време, а това беше изтълкувано от някои като тактически ход с цел печелене на психологическо предимство. 26 минути по-рано кортежът на американския президент и съпругата му Мелания вече беше тръгнал за президентския дворец - мястото на срещата, пише \"Гардиън\". Сподели:", "date": "2018.07.16", "title": "ЕКСКЛУЗИВНО И НА ЖИВО В ПИК! СРЕЩА НА ВЪРХА! Путин поведе с 1:0 на Тръмп в играта на дипломация "}
{"url": "http://pik.bg/%D1%82%D1%80%D1%8A%D0%BC%D0%BF-%D1%83%D0%B1%D0%B5%D0%B4%D0%B5%D0%BD---%D0%BD%D0%B0%D1%82%D0%BE-%D0%B2%D0%B5%D1%87%D0%B5-%D0%B5-%D1%81%D0%B8%D0%BB%D0%BD%D0%BE-%D0%B8-%D0%B1%D0%BE%D0%B3%D0%B0%D1%82%D0%BE-news765979.html", "text": "Президентът на САЩ Доналд Тръмп обяви в профила си в Туитър, че срещата на върха на НАТО в Брюксел, на която той присъства през миналата седмица, е била успешна и е била неправилно отразена от голяма част от медиите . По време на самата среща на 11 и 12 юли американският държавен глава се конфронтира с партньорите си заради твърде недостатъчните разходи, които те отделят за отбрана, като настоя освен за изпълнение на целта за военни разходи в размер на 2% от БВП, също така и за в бъдеще военните разходи на страните членки на Алианса да достигнат 4 на сто от БВП, припомня \"Нюз.бг\". Сподели:", "date": "2018.07.16", "title": "Тръмп убеден - НАТО вече е силно и богато"}
{"url": "http://pik.bg/%D0%BD%D0%B0-%D0%B6%D0%B8%D0%B2%D0%BE-%D0%B2-%D0%BF%D0%B8%D0%BA-%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-%D0%BE%D1%87%D0%B8-%D0%B2-%D0%BE%D1%87%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B2-%D1%85%D0%B5%D0%BB%D0%B7%D0%B8%D0%BD%D0%BA%D0%B8-%D0%B7%D0%B0%D0%BF%D0%BE%D1%87%D0%BD%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B8-%D0%BA-news766045.html", "text": "Срещата между Владимир Путин и Доналд Тръмп започна. Президентите на Русия и САЩ седнаха очи в очи в президентския дворец в Хелзинки. Срещата започна с беседа очи в очи в присъствието единствено на преводачите на двамата лидери. Това са първите пълномащабни преговори между двамата извън двата разговора на многостранни срещи на високо равнище. Според предварителния сценарий срещата на четири очи трябва да продължи час и половина. След личната беседа към лидерите ще се присъединят участниците в делегациите. На полето на срещата на върха ще се срещнат министрите на външните работи на Русия и САЩ Сергей Лавров и Майк Помпео. Самите президенти ще докладват за резултатите от срещата на съвместна пресконференция след нейния край. Сподели:", "date": "2018.07.16", "title": "НА ЖИВО В ПИК! Путин и Тръмп очи в очи! Срещата на върха в Хелзинки започна - ето какво си казаха \"господарите на света\" (ОБНОВЕНА)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%81%D1%82%D0%B0%D1%80%D0%B5%D1%86%D0%B0-%D0%BA%D0%BE%D0%B9%D1%82%D0%BE-%D1%81%D0%B5-%D0%B8%D0%B7%D0%B3%D1%83%D0%B1%D0%B8-%D0%BF%D0%BE%D0%B4-%D0%B2%D1%80%D1%8A%D1%85-%D0%BF%D0%B5%D1%80%D0%B5%D0%BB%D0%B8%D0%BA-news766030.html", "text": "По информация на дежурния в Планинската спасителна служба към БЧК в Пампорово, той е открит около 9:30 часа в добро здраве, като е прекарал нощта на открито в гората, предава \"Фокус\". Тъй като се е чувствал добре, а и колата му е била паркирана в района, мъжът е пожелал да се прибере сам с автомобила си, добави дежурният. Намерен е 78-годишният мъж от Смолян, който се изгуби в района на връх Перелик. Сподели:", "date": "2018.07.16", "title": "ОТ ПОСЛЕДНИТЕ МИНУТИ! Откриха стареца, който се изгуби под връх Перелик"}
{"url": "http://pik.bg/%D0%B4%D0%B5%D1%82%D0%B5-%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BA%D1%8A%D0%BF%D0%B0%D0%BD%D0%B5-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D0%BE%D0%B1%D0%B7%D0%BE%D1%80-news765983.html", "text": "Почивката за Здравка Гергова и семейството й завършва в инфекциозната болница във Варна. След къпане в Южния плаж в Обзор, двегодишната й дъщеричка е приета в лечебното заведение. Според нея причината са фекалните води, изливани от крайбрежно заведение в морето. Пред камерата на Нова телевизия Здравка каза, че е видяла как под налягане нещо се изстрелва във водата. Видях как под налягане нещо се изстрелва във водата и миришеше ужасно, добави тя. Местните хора обаче отричат. Заведението на плажа е с одобрена ВиК схема от главния архитект на общината. \" Няма никакви тръби на плажа. Има само едно дере. Като потекат водите от него, тук стават едни кафеви води“, каза концесионерът на Южния плаж в Обзор Сергей Иванов. 13 български плажа са със син флаг. В Гърция за това лято пък са 519. Отчетените нива на ентерококи при последните взети проби на Северния плаж в Бургас, в Лозенец, в Слънчев бряг и в Поморие са около 13 пъти под нормите. Д-р Радин Цонев, който е началник на отделение по гастероентерология, пък каза, че приемът на няколко глъдки морска вода може да доведе до инфекция, свързана с разстройство, висока температура, гадене и повръщане. \"При този летен грип е желателно да се ограничат плодовете и месото. Недоброто измиване на плодовете и зеленчуците, мръсните ръце, може да доведе до инфекция“, каза още той. Сподели:", "date": "2018.07.16", "title": "Дете е в болница след къпане на плажа в Обзор"}
{"url": "http://pik.bg/%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%BD%D0%B0%D0%BF%D1%80%D0%B0%D0%B2%D0%B8-%D0%BC%D0%B0%D0%B7%D0%B0%D0%BB%D0%BE---%D0%BF%D0%BE%D0%B4%D0%BC%D0%B8%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B8-%D1%83%D0%B4%D0%B0%D1%80%D0%B8-%D0%BA%D0%BE%D0%BB%D0%B0-news765994.html", "text": "Пиян шофьор е спретнал истински цирк тази нощ във Враца. Около пет минути след полунощ автопатрул на полицията се е опитал да спре лек автомобил „Фолксваген Голф“, съобщиха от областната дирекция на МВР. Шофьорът обаче не спрял на подадения сигнал и малко след това се забил в паркирана лека кола “Тойота“. Ченгетата установили водача на колата - 23-годишният врачанин Г. Г. На шофьора е извършената проба за употреба на алкохол с техническо средство \"Алкотест Дрегер\", което отчело наличието на 1.31 промила в издишания от него въздух. На младия мъж са съставени два пътни акта. Издаден му е талон за медицинско изследване. Г.Г. е задържан в районното управление във Враца за срок до 24 часа. По случая е образувано бързо производство. Сподели:", "date": "2018.07.16", "title": "Пиян шофьор направи мазало - подмина полицаи и удари кола"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%8A%D1%80%D0%B2%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D1%89%D0%B0%D0%B1%D0%B0-%D0%B2-%D0%BC%D0%B2%D1%80-%D0%B7%D0%B0-%D0%B7%D0%B0%D1%80%D0%B0%D0%B7%D0%B5%D0%BD%D0%B8%D1%82%D0%B5-%D0%B6%D0%B8%D0%B2%D0%BE%D1%82%D0%BD%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B8-%D0%BF%D0%BE%D0%BB%D0%B8%D1%86%D0%B8-news766066.html", "text": "пресцентъра на МВР В Министерството на вътрешните работи се състоя първото заседание на оперативния щаб, който ще координира ситуацията и ще следи за предприетите мерки с цел ограничаване на заболяванията по животните, съобщиха от . На него присъстваха министрите на вътрешните работи Валентин Радев, на земеделието и храните Румен Порожанов, главният секретар на МВР главен комисар Младен Маринов, директорът на БАБХ д-р Дамян Илиев, директорът на ДАНС Димитър Георгиев, директорите на ГДНП и ГДГП –гл. комисар Христо Терзийски и гл. комисар Светлан Кичиков, директорите на областните дирекции на МВР в Бургас, Ямбол, Русе и Силистра, както и областните управители на четирите погранични области. По време на срещата бе направен анализ на ситуацията до момента, бе изразена загриженост към стопаните на животните, както и отчетени пропуски в комуникацията. В сила остават набелязаните осем мерки, отразени в заповедта на двамата министри в края на миналата седмица. Бяха обсъдени и допълнителни стъпки с цел ограничаване на опасните заболявания по животните. Първата от тях е ограничаване на големи обществени прояви със струпвания на хора в 10-километровата зона около огнищата на опасните болести. Втората мярка е свързана със засилване на контрола по ГКПП-тата на товарите за пренос на месни храни. По думите на вътрешния министър „реално това означава засилване на проверките на превозните средства, като целта е да не се допусне месо, което е заразено“. Третата препоръка е към МРРБ и по-специално към АПИ – ежедневно почистване на 10-километровата зона преди местата за граничен контрол. Бе предложено и прието в утрешния ден да се проведе среща на щаба с председателите на парламентарни групи. „Целта на тази среща е да се изчистят всички съмнения, защото в случая става въпрос за националната сигурност. Искаме всички да осъзнаят каква е опасността и да си поемат отговорността“, обясни министърът на вътрешните работи. Сподели:", "date": "2018.07.16", "title": "ОТ  ПОСЛЕДНИТЕ МИНУТИ! Първо заседание на щаба в МВР за заразените животни! Министри и полиция с 8 мерки "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%B5%D1%82%D0%B8%D0%BD%D0%B0-%D0%B6%D0%BE%D1%82%D0%B5%D0%B2%D0%B0-%D0%BE%D1%81%D1%8A%D0%B4%D0%B8-%D1%81%D0%B0%D1%88%D0%BE-%D1%81%D0%B8%D0%BC%D0%BE%D0%B2-%D0%BD%D0%B0-7000-%D0%BB%D0%B2---%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D1%81%D0%B5-%D1%81%D0%BF%D0%B0%D1%81%D0%B8%D0%BB-%D0%BE%D1%82-%D0%B3-news766036.html", "text": "Членката на Съвета за електронни медии Бетина Жотева осъди журналиста и депутат от БСП Александър Симов на 7 000 лева за лъжа и клевета. Това възторжено съобщи самата Жотева във Фейсбук с възгласа \"Има Господ! Има съд! Има правда!\", видя ПИК. ПИК припомня, че Жотева заведе дело срещу Симов след коментарите му по повод на това, че Жотева заплаши публично журналистката Къдринка Къдринова с неприятности. Скандалът се разигра публично в сградата на парламента. Членката на СЕМ и бивша журналистка написа в молбата си до съда, че е в изключително тежко душевно състояние от нападките на Симов. Сега обаче тя обяснява: \"Осъдих народния представител от БСП за клевета, обида, уронване на престижа и доброто ми име! Преди година, за дълго време бях подложена на невероятен натиск и тормоз, добре организиран, политически оцветен, който престана да има нещо общо със свободата на словото, а целеше намеса и промяна на Съвета, в който работя\". Жотева разказва, че \"бях вкарана в интрига и си изпуснах нервите. Извиних се. Но явно не това беше целт а, защото последва неописуем публичен линч. За семейството ми да разказвам ли?!\". Членката в надзорния медиен орган допълва, че \"флагманът на публичното ми опозоряване, адептът на независимата и свободна журналистика, смелото перо на демократичната преса и голямата уста на БСП, Александър Симов даде всичко от себе си. Прилежно и методично, в пост след пост, в статия след статия ме громеше и омазваше... \" И оповестява, че съдът не е признал нито един от неговите аргументи в своя защита. По-нататък Жотева цитира мотивите и присъдата на съда, според която Симов трябва да ѝ плати 7 000 лева заедно с лихвите, считано от 6 юни 2017 г. \"Това е само първа инстанция, има още две и аз ще обжалвам\", заяви Симов, потърсен от репортер на ПИК по повод решението по делото. И допълни, че всъщност Жотева е искала от него 23 000 лева, но съдът е намалил сумата на 7000. \"Преди 2 години имах подобен случай, съдеше ме човек на Расате и в крайна сметка бях оправдан\", припомни още Симов. \"Аз също вярвам в справедливостта на съда и съм сигурен, че и този път ще стане така\", категоричен е той. Модата да се съдят журналисти по члена за душевно разстройство, което са причинили на жалбоподателите, набила все по-голяма скорост. Така например Корнелия Нинова и Кирил Добрев в момента водят дела срещу левия журналист Румен Петков по същите причини за общо 220 000 лева. Сподели:", "date": "2018.07.16", "title": "ПЪРВО В ПИК! Бетина Жотева осъди Сашо Симов на 7000 лв. - депутатът-журналист се спасил от глоба за 23 бона"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%BE%D0%B2-%D1%82%D1%80%D1%83%D1%81-%D0%B2-%D1%81%D0%B4%D1%81-%D0%B5%D0%B4%D0%BD%D0%BE-%D0%BE%D1%82-%D0%B7%D0%BD%D0%B0%D0%BA%D0%BE%D0%B2%D0%B8%D1%82%D0%B5-%D0%BB%D0%B8%D1%86%D0%B5-%D0%BD%D0%B0-%D0%B4%D0%B5%D1%81%D0%BD%D0%B8%D1%82%D0%B5-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0---%D0%B7%D0%B0%D0%BC-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82-news766051.html", "text": "Едно от знаковите лица на СДС – зам.-председателят на Националния изпълнителен съвет Костадин Марков е подал оставка от поста, съобщава \"Флагман\". Костадин Марков и Областната организация на СДС в Бургас подкрепиха Антон Койчев за лидер при състоялата се наскоро национална конференция, но след преброяването на гласовете, той се оказа втори след Румен Христов. Сподели:", "date": "2018.07.16", "title": "ИЗВЪНРЕДНО! Нов трус в СДС! Едно от знаковите лице на десните хвърли оставка - зам.-председателят Костадин Марков си тръгва"}
{"url": "http://pik.bg/%D0%B3%D0%B4%D0%B1%D0%BE%D0%BF-%D1%83%D0%B4%D0%B0%D1%80%D0%B8-%D1%86%D0%B5%D1%85-%D0%B7%D0%B0-%D1%81%D0%BA%D0%B8%D0%BC%D0%B8%D1%80%D0%B0%D1%89%D0%B8-%D1%83%D1%81%D1%82%D1%80%D0%BE%D0%B9%D1%81%D1%82%D0%B2%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news766054.html", "text": "Четирима души бяха арестувани и обвинени за изработката на скимиращи устройства за събиране на информация от кредитни и дебитни карти и изготвяне на неистински платежни инструменти. Те са арестувани при спецакция в Пловдив, съобщиха от пресцентъра на МВР. Според събраните до момента доказателства групата е била активна от януари 2017 г., като в селище недалеч от Пловдив оборудвали и „цех” с напълно затворен цикъл, посочват от силовото министерство. На 13 юли 2018 г., при операцията на ГДБОП и Специализираната прокуратура по задържането им са открити компютри с програми за обработка и съхранение на информация, изтеглена неправомерно от банкови карти, пластики, лайсни с микрокамери и захранващи батерии за събиране на данни, слотове и клавиатури за банкомати, ПОС-терминали с батерии, платки с различни накрайници и множество други веществени доказателства. В същото помещение са открити и голямо количество български и чужди документи (паспорти, лични карти, талони за автомобили, бланки на визи и стикери). Открити са и заготовки за лични документи, без нанесени на тях имена и други данни, както и без поставени снимки. Двама от арестуваните са с парични гаранции от по 70 000 лв., а другите са със съответно 100 000 лв. и 150 000 лв. Работата по случая продължава. Сподели:", "date": "2018.07.16", "title": "ГДБОП удари цех за скимиращи устройства, четирима са арестувани"}
{"url": "http://pik.bg/%D0%BF%D0%BE%D1%81%D1%82%D0%B0%D0%B2%D1%8F%D1%82-%D0%BF%D0%B0%D0%BC%D0%B5%D1%82%D0%BD%D0%B0-%D0%BF%D0%BB%D0%BE%D1%87%D0%B0-%D0%BF%D1%80%D0%B5%D0%B4-%D0%B4%D0%BE%D0%BC%D0%B0-%D0%BD%D0%B0-%D0%B1%D0%B0%D1%88-%D0%BC%D0%B0%D0%B9%D1%81%D1%82%D0%BE%D1%80%D0%B0-news765986.html", "text": "Паметна плоча на големия актьор Кирил Господинов, известен с ролите си във филмите за Баш майстора, ще бъде поставена пред къщата му във Варна. Събирането на средства за благотворителната инициатива стартира миналия уикенд в морската столица. Акцията бе организирана от почитатели на актьора, като събраната сума ще отиде за изработка и поставяне на гипсов символ на ул. ”Никола Кънев” 17, където актьорът е живял дълги години. Плочата ще бъде изработена от гипс с изображение на Баш майстора. В рамките на инициативата във варненски мол се предлагаха тениски с лика на филмовия герой, култовата му шапка, магнити. Сподели:", "date": "2018.07.16", "title": "Поставят паметна плоча пред дома на Баш майстора"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%BD%D0%B0%D1%83%D1%87%D0%B8%D1%82%D0%B5-%D0%B4%D0%B5%D1%82%D0%B5%D1%82%D0%BE-%D0%B4%D0%B0-%D0%BC%D0%B8%D0%B5-%D0%B7%D1%8A%D0%B1%D0%B8%D1%82%D0%B5-%D1%81%D0%B8-%D1%80%D0%B5%D0%B4%D0%BE%D0%B2%D0%BD%D0%BE-news765958.html", "text": "Ключът към свободния от стрес навик е да въведете миенето на зъби възможно най-рано. Дори бебета могат да свикнат с идеята, като всекидневно разтривате с пръст на венците им. По този начин няма да намерят за толкова неприятно и непознато използването на четката за зъби в по-късна възраст. Ако успеете да направите миенето на зъби забавно занимание, значи сте постигнали целта си. За да успеете позволете на детето да избере само четката си за зъби – в ярки цветове, с любим анимационен герой, това ще направи миенето на зъбите много по-интересно. Ако детето е  навършило петгодишна възраст и все още не иска да мие зъбите си, задачата ви ще бъде по-трудна, тъй като навиците вече са установени. Опитайте да изкушите малчугана с четка, към която е включено мобилно приложение или игра. Електрическите четки с мигащи светлини ще направят ритуала много по-вълнуващ дори и за най-големите врагове на миенето. Един наистина хитър трик за справяне с отказа от миене на зъби е да включите и любимите играчки на детето. Всяка сутрин подканвайте детето да се заеме с миенето на зъбките на любимото мече, а в същото време вие може да му помогнете да измие своите. Простичко отвличане на вниманието, което работи безотказно. За вас силният ментов вкус може да е освежаващ, но за децата е по-скоро отблъскващ. Опитайте да избягвате пастите за зъби със силен аромат, тъй като децата не харесват усещането за \"парене\" в устата и в резултат на това биха могли да се откажат изобщо от миенето. Плодовите аромати също не са добър вариант, тъй като сладкият им вкус, насърчава децата да поглъщат пастата. Леките менови пасти са оптималният вариант. Всички знаем колко важно е миенето на зъбите, особено за най-малките, който са по-уязвими на инфекции. Ето защо е важно навременно да изградите у детето навик да се грижи за устната си хигиена. Ето някои полезни съвети за родителите: Ако детето ви е малко по-голямо, можете да направите миенето на зъби по-интересно, като го правите с него. Сподели:", "date": "2018.07.16", "title": "Как да научите детето да мие зъбите си редовно?"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%81%D0%B2%D0%B8%D0%BA%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%B2-%D0%BF%D0%B0%D1%80%D0%BB-news766072.html", "text": "Председателят на парламента Цвета Караянчева свиква извънредно заседание на Председателския съвет на Народното събрание на 17 юли 2018 г. в 9.00 часа. На заседанието ръководствата на всички парламентарни групи ще бъдат информирани във връзка със случаите на чума по животните в страната. Заседанието се свиква по молба на Оперативния щаб, който координира борбата с чумата по животните. Сподели:", "date": "2018.07.16", "title": "ОТ ПОСЛЕДНИТЕ МИНУТИ! Караянчева свика извънредно заседание на Председателския съвет в парламента за чумата по животните"}
{"url": "http://pik.bg/%D0%B1%D0%B5%D0%B7%D0%B1%D0%BE%D0%B6%D0%BD%D0%B8%D1%86%D0%B8-%D0%BF%D0%BE%D1%80%D1%83%D0%B3%D0%B0%D1%85%D0%B0-%D0%BF%D0%B0%D1%80%D0%B0%D0%BA%D0%BB%D0%B8%D1%81-%D0%BD%D0%B0%D0%B4-%D0%B1%D0%B0%D1%87%D0%BA%D0%BE%D0%B2%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-news766006.html", "text": "Един от параклисите в зелената пътека край Бачковския манастир е позорно надраскан от безбожници. Светото място, което носи името \"Св. Архангел Михаил”, се намира в местността Клувията, където на храмовия празник се изнася чудотворната икона на Св. Богородица. Малкият храм е близо до пещерата, където е била открита иконата. В топлите дни стотици хора го посещават. Параклисът е в границите на резервата \"Червената стена\", който се ползва със защитата на ЮНЕСКО. Големите табели, поставени на входа с предупреждение да не докосват иконите и стенописите, явно нямат ефект за вандалите. Ценните стенописи вътре са надрани с остри предмети без жал към ликовете на светците. Повечето надписи представляват автографи на глупците, решили да увековечат посещението си в храма. Модата на отбелязването явно е надхвърлила границите на фейсбук и се е проектирала върху ликовете на светците вътре. \"Тагването” е сериозно - съсипани са рисунките на почти целите стени. Само олтарът е опазен от набезите на злосторниците, видя репортерът на \"Марица\". Състоянието на ликовете е окаяно и по друга причина - влагата е съсипала част от тях, а на тавана има липсващи парчета. На мястото няма постоянно присъствие на духовник - то е предназначено за използване от туристи и поклонници. Вратата винаги е отключена, а вечер само се притваря, за да се опази параклисът от влизането на животни и влага. Табелите указват: \" Всеки българин се гордее със старинните стенописи на Бачковския манастир. Който драска по тях и ги уврежда, не се чувства българин” и \"Който драска и поврежда иконите и стенописите, ще бъде наказан с глоби до 5000 лева”. Надписите са толкова стари, колкото и вярата на голяма част от българите, която обикновено се проявява само по празници. Сподели:", "date": "2018.07.16", "title": "Безбожници поругаха параклис над Бачковския манастир"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D1%82%D1%80%D1%8A%D0%BC%D0%BF-%D1%81%D0%BF%D0%B0%D1%81%D0%B8-%D0%BF%D1%80%D0%B8%D0%BF%D0%B0%D0%B4%D0%BD%D0%B0%D0%BB%D0%B0-%D0%B6%D0%B5%D0%BD%D0%B0-news765996.html", "text": "Синът на американския президент Доналд Тръмп Ерик помогнал на жена, която загубила съзнание край станция на метрото в Ню Йорк, като ѝ се притекъл на помощ и едва не попаднал под колелата на велосипед. Според информацията, след като случайно видели припадналата жена, Тръмп-младши и охраната му спрели автомобила, в който пътували. Ерик Тръмп видял, че наблизо преминава линейка и изскочил на пътя, за да я спре. В този момент едва не бил отнесен от преминаващ велосипедист. Синът на щатския президент успял да спре линейката, като медиците оказали първа помощ на пострадалата жена. След като се уверили, че дамата е добре, Ерик и охраната му напуснали мястото на инцидента. По думите на наследника на Доналд Тръмп това бил първи такъв случай с него в Ню Йорк. Той добавил, че не се чувства герой и че просто е бил на точното място в точното време. Сподели:", "date": "2018.07.16", "title": "Синът на Тръмп спаси припаднала жена"}
{"url": "http://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BD%D0%BE%D0%B2%D0%B0-%D1%81%D1%85%D0%B2%D0%B0%D1%82%D0%BA%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B0-%D0%BC%D0%BE%D0%BD%D1%82%D0%B0%D0%BD%D0%B0-%D1%81-%D0%BD%D0%B8%D0%BD%D0%BE%D0%B2%D0%B0---%D0%BE%D0%B1%D0%B8%D0%B6%D0%B4%D0%B0%D1%82-%D1%81%D0%B5-%D0%BD%D0%B0-%D0%BA%D0%B0%D1%80%D1%83%D1%86%D0%B0%D1%80%D0%B8-%D0%B8-%D1%80%D0%BE%D0%BC-news766002.html", "text": "Поредна словесна схватка подхванаха социалистите в Монтана срещу сегашното ръководство на БСП и лидерката Корнелия Нинова. Повод за разменените любезности и настояването Нинова да спаси партията от себе си, като се оттеглят, станаха публикация в местен сайт на дългогодишния соиаист Илия Миладинов, в която той задава въпроси на Нинова, и гневният отговор на друга социалистка срещу него, която обаче се оказа секретарката на Кирил Добрев Габриела Величкова. Миладенов пита: „1. Защо БСП затъва в дребни политически мошеничества, комични тъпотии и партията се превърна във фабрика за некадърно смешен пиар и движение на празни обороти? Всъщност, тя с друго не се занимава, а вниманието ѝ е насочено към вътрешно политически проблеми и недоразумения. А кога ще обърнете внимание на бедните българи? Като наблюдавам какво гласувате в парламента, не добивам мнение, че мислите за бедните, а по скоро за партийните олигарси. 2. Докога на „Позитано” ще се чувства сериозен дефицит на кадри (въпреки голямото количество администратори), които въобще разбират актуалните темите и проблеми и биха могли да формулират адекватно становище и решения за отстраняването им? 3. Г-жо Нинова, до кога ще си играете на вътрешнопартийна демократичност и с това ще създавате остри раздори и съмнения за скрити договорки. Не считате ли ,че нарушавате принципите на колективното ръководство ? Явно политически действия в БСП се решават в тесен кръг – от Вас г-жо Нинова и няколко души ваши верни приятели.” По-нататък Миладинов заявава, че „всъщност БСП никога не е имала ясни становища по важните въпроси и на НАТО и за ЕС. И ако допълня отношението и към Русия, то друго е излишно да се пише и казва, защото това доказва, че партийното ръководство се е усъвършенствало в снишаването и вземане на решения, съгласувани с нечии интереси”. И директно обвинява ръководството на партията, че защитава интересите на червени олигарси, в чиято зависимост се намира и които всъщност вземат решенията в партията. Миладинов застава зад идеята на бившия лидер на БСП Михаил Миков да се свика конгрес на партията, на който Нинова да бъде отстранена. Социалистът призовава ащее отстранените от столетницата лидери да се активизират и да не се държат като „ощипани девици”. В отговор на тези негови призиви Габриела Величкова пише на Миладинов: „Абе чудех се защо не Ви отговарят на плювните, но вече съм наясно – няма абсолютно никакъв смисъл да говориш с епистоларни лайномети. На мен, обаче, ми е адски забавно що за образ сте Вие и нямам никакъв проблем да си полафим тук”. След което в същия стил обвинява Миладинов, че е осъдил БСП, което означава, че не е никакъв социалист и допълва: „Вие поддържате фейк сайт, който умишлено е кръстен БСП Монтана, където пускате лайно след лайно срещу БСП”. Като допълнителни аргументи в защита на тезата си Величкова посочва, че Миладинов не е избран нито за член на Общинския съвет на партията и че не е „никакъв капацитет и авторитет и те са ви изхвърлили като мръсно коте от общинския съвет”. А към това добавя, чу по същите причини не е бил избран и за член Обласния съвет на БСП. „Няма да стигам до вашия каруцарски език, но все пак Ви благодаря , че Вие ми доказахте правотата на това, което пиша. Вече съм уверен ,че в „Позитано”20 болшинството сте маньосани неолиберали с ниска култура и възпитание. Вие го доказахте това”. Миладинов обяснява на Величкова, че никога не е бил никакъв в БСП, а „майстор на спорта съм по волейбол и член на БКП от 1973 г.”. И завършва: „Потомствен социалист съм – един от дядовците ми е убит като въстанник 1923 г. Така че: не си и помисляйте, че ще ви оставя на мира. Ще ви разобличавам навсякъде, докато не бъдете изхвърлени от политическия живот на БСП”. Допълвайки, че не иска повече да коментира хора от „Позитано” 20 с думите: „Явно тия хора там не са моята партия”. Сподели:", "date": "2018.07.16", "title": "ВОЙНАТА ПРОДЪЛЖАВА! Нова схватка на червена Монтана с Нинова - обиждат се на \"каруцари\" и \"роми\""}
{"url": "http://pik.bg/%D0%B4%D1%8A%D1%80%D0%B2%D0%B0%D1%82%D0%B0-%D0%B7%D0%B0-%D0%BE%D0%B3%D1%80%D0%B5%D0%B2-%D0%B5%D0%B2%D1%82%D0%B8%D0%BD%D0%B8-%D0%B0%D0%BA%D0%BE-%D1%81%D0%B8-%D0%B3%D0%B8-%D0%BD%D0%B0%D1%86%D0%B5%D0%BF%D0%B8%D1%88-news765989.html", "text": "Дърва за огрев в разгара на лятото могат да се намерят на изключително атрактивната цена от 65 лева за кубик, но с условието да си ги нацепиш сам. Доставки се предлагат на нарязани и наредени на палети количества, както и в чували с допълнителна цена от 7 лева и транспортни разходи. Сегашните цени въпреки това са с до 30 процента по-ниски от миналогодишните. Същевременно в големите горски стопанства вече се изготвят списъци за доставки на социално поносими цени. И през този сезон обаче бракониерството има голям дял в добива на дървесина. Сподели:", "date": "2018.07.16", "title": "Дървата за огрев евтини, ако си ги нацепиш"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B8%D1%81%D0%BA%D0%B0-%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BC%D0%B0%D0%BB%D0%BA%D0%B8%D1%8F-%D0%BD%D0%B8%D0%BA%D0%B8%D1%82%D0%B0--news766070.html", "text": "Прокуратурата поиска доживотен затвор без право на замяна за руския гражданин Герман Костин, подсъдим за убийството на 5-годишния Никита Плотников. След поредица от отлагания и скандали, делото приключва на първа инстанция в Софийския градски съд. Малкият Никита беше открит мъртъв в куфар в язовир Искър край Кокаляне в началото на 2015 година. Експертиза установи, че детето е било удушено. По кърпата, в която беше увито то, разследващите откриха ДНК материал, който съответства на този на Костин. Няколко дни преди да бъде открито престоялото близо месец във водата тяло, разследващите откриха убита и майката на Никита – Ана Леонтиева. Предположенията бяха, че това пак е дело на Герман Костин, но доказателства за това не бяха открити. На прокурорското искане за най-тежкото наказание в българския Наказателен кодекс – доживотен затвор без право на замяна, защитата на руснака реагира с настояване за оправдателна присъда, защото нямало нито доказателства, нито дори яснота къде точно е извършено убийството. От началото на задържането си Герман Костин категорично отрича да е убил Никита заради засегнати бизнес интереси. На съдебните заседания той идваше в инвалидна количка или с патерици. Често влизаше в спор със съдебния състав, като в един от случаите беше отстранен от съдебната зала. След края на финалните пледоарии ще стане ясно кога съдия Атанас Атанасов ще обяви присъдата си. Сподели:", "date": "2018.07.16", "title": "ОТ ПОСЛЕДНИТЕ МИНУТИ! Прокуратурата поиска доживотен затвор за убийството на малкия Никита, нарязан на парчета в куфар"}
{"url": "http://pik.bg/%D1%82%D1%83%D1%80%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%BF%D1%80%D0%B8%D0%B1%D1%80%D0%B0%D1%85%D0%BC%D0%B5-%D1%82%D1%80%D0%B8%D0%BC%D0%B0-%D0%BF%D1%80%D0%B5%D0%B2%D1%80%D0%B0%D1%82%D0%B0%D0%B4%D0%B6%D0%B8%D0%B8-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-news766001.html", "text": "Трима души, заподозрени за опита за преврат срещу турския президент Реджеп Ердоган от нощта на 15 срещу 16 юли 2016 г., са били докарани от други страни в югоизточната ни съседка през миналата седмица, предаде Би Би Си. Разузнавателната служба на Анкара (МИТ) съобщи, че при операция в Украйна е бил намерен и изведен от бившата съветска република Юсуф Инан. \"Той отговаряше за медийната политика на пучистите и създаваше и разпространяваше фалшиви новини за нашия държавен глава и други ръководни политици\", заяви МИТ. Турското разузнаване допълни, че при акция в Азербайджан са били открити и доведени в Турция още двама души. Те са обвинени в организирането и участието в опита за сваляне на Ердоган. МИТ не за пръв път провежда операция извън територията на страната. През април агенти на турското разузнаване арестуваха и изведени от Косово шестима преподаватели в колеж. Операцията стана повод за размяна на остри реплики между Анкара и Прищина, предава още \"Нюз.бг\". Група военни през 2016 г. се опитаха да свалят Ердоган. Анкара заяви, че зад кървавите събития стои живеещият в САЩ мюсюлмански проповедник Фетуллах Гюлен. Ислямският богослов от своя страна обвинява президента на страната в инсцениране на пуч. Сподели:", "date": "2018.07.16", "title": "Турското разузнаване: Прибрахме трима превратаджии от чужбина за седмица"}
{"url": "http://pik.bg/%D0%B8%D0%B7%D0%BA%D1%83%D1%88%D0%B5%D0%BD%D0%B8%D0%B5-%D0%BA%D1%83%D0%BB%D0%B8%D0%BD%D0%B0%D1%80%D0%B8-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D1%81%D0%BB%D0%B0%D0%B4%D0%BA%D0%B8%D1%88-%D1%82%D1%80%D1%8A%D0%BC%D0%BF%D1%83%D1%82%D0%B8%D0%BD-news766043.html", "text": "След специалната бира, която финландска пивоварна пусна за срещата между президентите на Русия и САЩ, двамата лидери вдъхновиха и сладкарите. През последните дни кафене в Хелзинки се радва на голяма посещаемост заради ново кулинарно изкушение - \"тръмпутин\". Тина Лаунонен, собственичка на кафенето: Първо се сетих за американските палачинки. И тогава си помислих за руския им еквивалент - блините. Важното е, че и двата вида са хубави, освен това се приготвят бързо и лесно. И реших да пробвам. Руските блини са гарнирани със сьомга и лук, а палачинките с боровинки, сироп и сметана. За да се сервират в една чиния американски палачинки и руски блини, определено се изисва кулинарна смелост. Според Тина обаче, комбинацията е успешна. Опитали клиенти на заведението, твърдят, че ястието гали небцето със сладко-пикантния си вкус. Това не е първото кулинарно вдъхновение, породено от предстоящата среща. Във финландските магазини беше пусната в продажба бира, на етикета, на която е написано: \"Хайде да уредим нещата като възрастни хора\". На етикета са нарисувани ликовете на двамата президенти, опрели юмруци. Жестът е двусмислен, тъй като отправя аналогии с острите отношения между САЩ и Русия, но и прилича на позицията на ръката, когато държи халба с бира. В навечерието на срещата финландските власти обявиха, че въвеждат граничен контрол с държавите от Шенгенското пространство за свободно движение в продължение на четири дни. Няколко протеста ще съпътстват срещата, като най-големият е планиран за неделя, когато пристига Тръмп. Сподели:", "date": "2018.07.16", "title": "ИЗКУШЕНИЕ! Кулинари създадоха сладкиш \"тръмпутин\""}
{"url": "http://pik.bg/%D1%84%D0%B5%D0%B5%D1%80%D0%B8%D1%8F-%D0%BE%D1%81%D0%B2%D0%B5%D1%82%D0%B8%D1%85%D0%B0-%D0%B0%D0%B9%D1%84%D0%B5%D0%BB%D0%BE%D0%B2%D0%B0%D1%82%D0%B0-%D0%BA%D1%83%D0%BB%D0%B0-%D0%B2-%D1%81%D0%B8%D0%BD%D1%8C%D0%BE-%D0%B1%D1%8F%D0%BB%D0%BE-%D0%B8-%D1%87%D0%B5%D1%80%D0%B2%D0%B5%D0%BD%D0%BE-%D1%81%D0%BD%D0%B8%D0%BC%D0%BA%D0%B8-news765949.html", "text": "Айфеловата кула беше осветена в цветовете на националния флаг на Франция в чест на победата на националния отбор по футбол на Мондиал 2018. \"Тази вечер Айфеловата кула ще бъде осветена в синьо, бяло и червено, за да отпразнуваме историческата победа на френския отбор на Световното първенство\", написа в Тwitter кметът на Париж Ан Идалго, предаде ТАСС. В цветовете на френския трикольор бяха осветени също Триумфалната арка и двореца на Бурбоните, където заседават депутатите от Националното събрание. Прогърмяха и празнични салюти. Сподели:", "date": "2018.07.16", "title": "ФЕЕРИЯ! Осветиха Айфеловата кула в синьо, бяло и червено (СНИМКИ)"}
{"url": "http://pik.bg/%D1%81%D0%B5%D0%BC%D0%B5%D0%B9%D0%BD%D0%B8-%D0%B2%D0%BE%D0%B9%D0%BD%D0%B8-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%8E%D1%8A%D0%BD-%D0%BC%D0%B0%D0%BA%D0%B3%D1%80%D0%B5%D0%B3%D1%8A%D1%80-%D0%BE%D0%BF%D0%BB%D1%8E-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D0%BC%D1%83-news765993.html", "text": "Дъщерята на Юън Макгрегър, Клара, оплю новата му изгора. Тя не се стърпя и призна, че не таи добри чувства към актрисата Мери Елизабет Уинстед. От личния си профил в Инстаграм 22-годишната Клара коментира под снимка на Мери във фен страница на звездата от \"Фарго\". Между множеството хвалебствени коментари под фотоса на актрисата като \"красавица\", \"перфектна\", \"най-добрата\", се отличи написаното от дъщерята на Макгрегър: \"Най-красивата и талантлива жена на света??? Човече, вие всички сте луди. Това момиче е боклук\". Моделът не се притеснява да обижда новата изгора след раздялата му с майка й Ив Мавракис. Двамата имаха здрав 22-годишен брак и общо 4 деца. Юън беше забелязан с новото си гадже за пръв път през октомври миналата година, пише \"Монитор\". Сподели:", "date": "2018.07.16", "title": "СЕМЕЙНИ ВОЙНИ! Щерката на Юън Макгрегър оплю любовницата му"}
{"url": "http://pik.bg/%D1%82%D0%BE%D0%BD%D0%B8-%D1%81%D1%82%D0%BE%D1%80%D0%B0%D1%80%D0%BE-%D0%BB%D0%B5%D0%BA%D1%83%D0%B2%D0%B0-%D0%BB%D1%8E%D0%B1%D0%BE%D0%B2%D0%BD%D0%B0%D1%82%D0%B0-%D0%BC%D1%8A%D0%BA%D0%B0-%D0%BD%D0%B0-%D0%BC%D0%BB%D0%B0%D0%B4-%D0%BA%D0%BE%D0%BB%D0%B5%D0%B3%D0%B0-%D0%B2%D0%B8%D0%B4%D0%B5%D0%BE-news766003.html", "text": "Доан и Тони Стораро лекуват любовната си мъка. Двамата изпълнители представиха своя първи дуетен проект \"Братле\" в ефира на Фен ТВ. Парчето е посветено на онези, които са зарязани от половинката си - ситуация, добре позната на всички нас. За едни решението на любовните проблеми е да потънат в сълзи и отчаяние, но не и за изпълнителите на \"Диапазон\". Лекарството, според братлетата, е да полеем обилно раздялата и да се огледаме за други жени. \"Ако пак ти кажа колко я желая - удари ме силно да се осъзная\", призовава Доан към Тони Стораро. \"Айде стига вече, пий да се оправиш. Планът тази вечер е да я забравиш\", отговаря му Човека-глас. \"Братле, погледни - пълен е светът с жени. Идеални и да няма, нови има винаги\", добавя още Тони Стораро. Музиката на парчето е с танцувален характер и е идеалното предложение за летните купони, които тепърва предстоят. В клипа Тони и Доан демонстрират приятелството си и положителното отношение към всяка житейска несполука. Стораро разказа интересен момент около заснемането на видеото, в който снимачният ден е бил под въпрос. \"Тъкмо слизахме от колата и тръгнахме към студиото, когато зад една колона изскочи черна котка и мина пред нас. Не съм от най-суеверните хора, но това е едно от най-разпространените поверия - че ако такава котка ти мине път, е на нещастие. Къде на шега, къде не, бяхме готови да отложим деня на снимките, но признавам, бях в добро настроение и пренебрегнах случката\", през смях разказва той. Доан от своя страна не спести суперлативите си към своя колега. \"Тони е голям професионалист. Това е изпълнител, който знае как се работи и прави нещата точно и ясно. Той е най-големият глас в България и за мен възможността да направя дует е него е огромна чест. Като цяло записите и снимките минаха много добре, забавлявахме се. Благодаря на всички, помогнали този проект да се осъществи\", сподели певецът. Сподели:", "date": "2018.07.16", "title": "Тони Стораро лекува любовната мъка на млад колега (ВИДЕО)"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D1%82-%D0%BF%D1%8A%D1%80%D0%B2%D0%B8%D1%8F-%D0%BA%D0%BE%D0%BD%D1%86%D0%B5%D1%80%D1%82-%D0%BD%D0%B0-%D1%82%D0%B8%D0%BC%D0%B0%D1%82%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-news766000.html", "text": "В края на годината най-успешният руски арендби изпълнител Тимати ще зарадва за първи път и многобройните си почитатели в Лондон. Рапърът планира да изнесе внушителен концерт в Обединеното кралство през ноември. Събитието предстои да бъде обявено съвсем скоро, но по-интересен е фактът, че за организацията на първото гостуване на хитмейкъра в британската столица отговаря български промоутър. Ивент компанията е същата, която подготвя и предстоящия концерт на Тимати в Слънчев бряг. След по-малко от месец изпълнителят на \"Где ты, где я\" и \"Ключи от рая\" ще разтърси клубната сцена у нас както с всички свои хитове, покорили музикалните класации в цял свят, така и с много нови изненади и впечатляваща мултимедия. Концертът на Слънчака е на 28 юли. Сподели:", "date": "2018.07.16", "title": "Българи организират първия концерт на Тимати в Лондон"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B5%D0%BB%D0%B5-%D1%81-%D1%82%D1%80%D0%B8-%D0%BA%D0%BE%D0%BB%D0%B8-%D0%B1%D0%BB%D0%BE%D0%BA%D0%B8%D1%80%D0%B0-%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-%D1%88%D0%BE%D1%81%D0%B5-%D1%81%D0%BD%D0%B8%D0%BC%D0%BA%D0%B8-news765999.html", "text": "Огромна тапа се е образувала на Цариградско шосе посока Пловдив заради катастрофа, сигнализираха читатели на ПИК. На ключовия столичен булевард малко преди Окръжна болница са се ударили два автомобила \"Хонда\" и един лекотоварен, като причината за мелето все още се изяснява. На място се чакат полицаи, а ранени няма. Щетите от катастрофата са предимно в утежняването на трафика и на мястото се е образувала сериозна опашка от автомобили, а преминаването е силно затруднено, разкриват още очевидци пред ПИК. Сподели:", "date": "2018.07.16", "title": "ПЪРВО В ПИК! Меле с три коли блокира Цариградско шосе (СНИМКИ)"}
{"url": "http://pik.bg/%D1%87%D0%B5%D1%80%D0%BD%D0%B0-%D1%80%D0%B0%D0%B4%D0%BE%D1%81%D1%82-%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BF%D1%80%D0%B0%D0%B7%D0%BD%D0%B5%D0%BD%D1%81%D1%82%D0%B2%D0%B0%D1%82%D0%B0-%D0%B7%D0%B0-%D1%82%D0%B8%D1%82%D0%BB%D0%B0%D1%82%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news765997.html", "text": "Лудите празненства за втората световна титла на Франция завършиха фатално за двама фенове на „петлите“, които загинаха в радостта си за триумфа на Мондиал 2018 след успеха с 4:2 над Хърватия на финала. Един от привържениците на националния отбор на Франция си счупи врата в Анеси, след като в радостта си реши да се хвърли в минаващ наблизо канал. Опитът му за гмуркане завърши трагично, разказва \"Монитор\". В Сен Феликс друг фен пък загина в автомобилна катастрофа, забивайки колата си в дърво. Вниманието му е било отклонено заради празненствата за титлата на „петлите“. Над един милион души ликуваха по улиците на Париж след успеха над Хърватия. Стигна се до безредици, при които буйни фенове чупиха витрини по „Шан-з-Елизе“, задигнаха алкохол от търговски мол, а полицията си разпръсна със сълзотворен газ. Сподели:", "date": "2018.07.16", "title": "ЧЕРНА РАДОСТ! Двама загинаха при празненствата за титлата във Франция"}
{"url": "http://pik.bg/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%BD%D0%B0-%D0%BA%D0%B8%D1%82%D0%B0%D0%B9-%D1%81-%D1%80%D1%8A%D1%81%D1%82-%D0%BE%D1%82-68-%D0%B7%D0%B0-%D0%BF%D0%BE%D0%BB%D1%83%D0%B3%D0%BE%D0%B4%D0%B8%D0%B5%D1%82%D0%BE-news765948.html", "text": "Китайската икономика отчете ръст от 6,8% за първото полугодие на годината, сочат данни на Националното статистическо бюро на КНР обявени днес, съобщи „Прайм”. Увеличението на БВП на най-голямата комунистическа държава за периода е на стойност 41,9 трлн. юана (6,27 трлн. долара). Нарастването на брутния продукт в многолюдната държава се оказа над планираните от властите 6,5% и над прогнозираните от местните експерти - 6,7 на сто. В сравнение с първото полугодие на миналата година обаче ръстът на БВП във втората икономика в света е с 0,1% по-слаб, пише още \"Монитор\". За 2017 г. темповете на увеличаване на китайската икономика се увеличиха до 6,9%, срещу 6,7% за 2016 г. общият обем на БВП на страната за миналата година достигна 82,2 трлн. юана (около 12,2 трлн. долара). Сподели:", "date": "2018.07.16", "title": "Икономиката на Китай с ръст от 6,8% за полугодието"}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-news765950.html", "text": "Движението по  бул. \"Пенчо Славейков\" ще бъде стеснено. Затваря се изцяло участъкът при кръстовището с ул. \"Георги Софийски\", а за автомобилите, които се движат от бул. \"Витоша\" към Пирогов и обратно е осигурен обходен маршрут, информира БНТ. \"Възползваме се от това, че заради метрото там се затваря, за да започнем и цялостна реконструкция на бул. \"Пенчо Славейков\" от \"Прага\" до бул. \"Витоша\", обясни кметът на столицата Йорданка Фандъкова. До четвъртък ще бъде пуснато движението по разширения вече булевард \"Тодор Каблешков\", веднага след което работните дейности ще се преместят на бул. \"Монтевидео\". От днес частично се затваря движението по столичния булевард \"Пенчо Славейков\". Причината - изграждането на подлез и входове към метростанцията на Медицинска академия. Ремонтите ще продължат до края на септември. Сподели:", "date": "2018.07.16", "title": "Нови промени в движението в София"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81-%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B4%D1%83%D1%88%D0%B0%D1%82%D0%B0-%D1%81%D0%B5-%D0%B1%D0%BE%D1%80%D0%B8-%D1%81%D1%8A%D1%81-%D0%B7%D0%BB%D0%BE%D1%82%D0%BE-%D0%BD%D0%B5-%D1%81%D0%B5-%D0%BF%D0%BE%D0%B4%D0%B4%D0%B0%D0%B2%D0%B0%D0%B9%D1%82%D0%B5-%D0%BD%D0%B0-%D0%B8%D0%B7%D0%BA%D1%83%D1%88%D0%B5%D0%BD%D0%B8%D1%8F-news765933.html", "text": "28-ят слънчев ден е време на тайнствата на Земята. Това е тежък ден, когато от Земята могат да излязат нечисти духове, пише астрологът Ивелина Пенчева в хороскопа си за днешния 16 юли. Това е ден за алхимия, за откриване на тайни, за споменаване душите на починалите, добавя тя. \"Откажете се от всички важни дела! Да не се започва нищо ново. Желателно е да не се поддавате на изкушенията. Не се препоръчва да се осквернява земята (плюене, храчене, секнене, хвърляне на отпадъци), но може да се работи с нея. Да не се убиват животни! Не трябва да се пролива кръв и да се осквернява въздухът“, предупреждава астрологът. \"Усещането за тежест и мръсотия в тялото в този ден е нормално. Добре е да изчистите всичко наоколо – жилището, тялото, душата, да се борите с паразитите и други злини“, добавя тя. \"Добре е да се заемете с приготвяне на билкови настойки и лекарства, но те не трябва да се ползват сега. Не се препоръчва да се гълтат таблетки в големи количества и да се започва сериозно лечение. По възможност да се отложат и операциите. Не е добре да се разболеете в този ден. Неблагоприятно е да се пуска кръв, да режете от косите си, се бръснете, да боледувате. Дори сексуалните контакти са неблагоприятни“, предупреждава Ивелина Пенчева. \"На приготвянето на храната е нужно да се отдели специално внимание. Приложете разделно хранене! Да не се яде това, което съдържа кръв! Добре е да се опече пресен хляб“, съветва тя. \"Може да пийнете алкохол, за предпочитане вино, но в малки количества и то във втората половина на деня. Цветовете, които можете да използвате в облеклото, са черен, тъмно-син и кафяв. Да се избягват жълто, червено и оранжево! Жените, които в този ден са неразположени и болните хора трябва да носят защитни цветове, например сиво“, добавя астрологът. Сподели:", "date": "2018.07.16", "title": "Астролог с важно предупреждение: Душата се бори със злото, не се поддавайте на изкушения!"}
{"url": "http://pik.bg/%D1%80%D1%83%D1%88%D0%B8-%D1%81%D0%B5-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%BF%D1%8A%D1%80%D0%B2%D0%BE%D1%82%D0%BE-%D0%BA%D0%BB%D0%B0%D1%81%D0%BD%D0%BE-%D1%83%D1%87%D0%B8%D0%BB%D0%B8%D1%89%D0%B5-news765959.html", "text": "Сградата на първото българско класно училище в Асеновград е заплашена от срутване, съобщава БНТ. Състоянието на паметника на културата е плачевно. В опит да спасят емблематичната постройка от 1881 година жители на града започнаха подписка. За последно ремонт на сградата е правен преди близо половин век. „Достатъчно други сгради унищожихме в града. Тази сграда е част от историята и трябва да се запази непременно“, каза Никола Филипов До момента само в петицията в Интернет са събрани над 150 подписа за реставрация и укрепване на старото училище. За да съхранят духа на първото училище, хората предлагат това място да бъде превърнато в музей. Сподели:", "date": "2018.07.16", "title": "Руши се сградата на първото класно училище"}
{"url": "http://pik.bg/%D0%BE%D0%BF%D0%BE%D0%B6%D0%B0%D1%80%D0%B8%D1%85%D0%B0-845-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-news765932.html", "text": "845 автомобила са били опожарени и 508 души са били арестувани през двете нощи на 13 и 14 юли - националния празник на Франция, съобщи вчера френското вътрешно министерство, предаде Франс прес. Броят на запалените коли е по-малък в сравнение с миналата година, когато 897 автомобила бяха опожарени. За сметка на това броят на задържаните е скочил от 368 през 2017 на 508 тази година, уточни говорителят на министерството, който подчерта, че не е имало големи инциденти. По данни на МВР 29 полицаи са били ранени през двете празнични нощи в петък и събота, срещу 21 миналата година. Близо 110 000 полицаи и жандармеристи бяха мобилизирани за тържествата на 14 юли и финала на Мондиала в Москва, спечелен вчера от екипа на Франция. Сподели:", "date": "2018.07.16", "title": "Опожариха 845 автомобила по време на националния празник на Франция"}
{"url": "http://pik.bg/%D1%83%D0%B4%D0%B0%D1%80-%D0%BC%D0%B2%D1%80-%D1%80%D0%B0%D0%B7%D0%B1%D0%B8-%D0%BD%D0%B0%D1%80%D0%BA%D0%BE%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-news766014.html", "text": "На 13 юли тази година в село Кичево е било установено, че молдовският гражданин Виталий Ч. и Любомир К. отглеждат растения от рода на конопа. При претърсване на лабораторията са иззети 482 саксии с насаждения в ранен стадий на развитие и апаратура за отглеждане на марихуана. В гориста местност край селото са намерени укрити 5 чувала с около 15 кг суха тревиста маса, предава БНТ. Разкриването на лабораторията е станало благодарение на доброто сътрудничество между Областната дирекция на МВР, сектор БОП и прокуратурата. Днес Окръжната прокуратура във Варна ще внесе искане в съда за вземане мерки за неотклонение \"Задържане под стража\" спрямо двамата обвиняеми. Окръжната прокуратура във Варна задържа за срок до 72 часа двама мъже, отглеждали марихуана и високорискови наркотични вещества в лабораторни условия с цел разпространение. Сподели:", "date": "2018.07.16", "title": "УДАР! МВР разби нарколаборатория край Варна"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D1%88%D0%B0%D0%BC%D0%BF%D0%B8%D0%BE%D0%BD%D0%B8-%D0%BF%D1%80%D0%B8%D0%B1%D0%B8%D1%80%D0%B0%D1%82-38-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news765934.html", "text": "Националният отбор на Франция ще занесе у дома утре (16 юли) световната купа, удовлетворението от отлично свършената работа, медалите и наградите си, както и... солидна парична награда. Като световни шампиони \"петлите\" ще получат завидните 38 млн. долара от наградния фонд на турнира, осигурен от ФИФА чрез различни спонсорски договори и продажба на билети за мачовете. Всъщност участниците в Мондиала в Русия ще си разделят колосалните и рекордни за такъв тип турнир 791 млн. долара. В тях обаче влизат и компенсациите за клубните отбори, застраховките и финансирането за подготовка. След кратки сметки, \"само\" 400 млн. долара остават като стимул на играчите за по-добро представяне на терена. Това е с 42 млн. долара повече от предходния шампионат през 2014 г. Хърватите, които станаха всенародни любимци заради сърцатата си игра, но не успяха да победят във финала, ще приберат утешителна парична награда от 28 млн. долара. Победителите в мача за третото място - Белгия, вече са по-богати с 24 млн. долара, докато загубилият отбор на Англия чака превод по сметката си от 22 млн. долара. След тях паричните награди са следните: Уругвай, Бразилия, Русия, Швеция (5-о – 8-о мяста) – по 16 млн. долара; Колумбия, Испания, Швейцария, Япония, Дания, Мексико, Португалия, Аржентина (9-о – 16-о място) – по 12 млн. долара; Иран, Саудитска Арабия, Перу, Нигерия, Сърбия, Южна Корея, Тунис, Сенегал, Германия, Полша, Мароко, Австралия, Исландия, Коста Рика, Египет, Панама (17-о – 32-о място) – по 8 млн. долара. Сподели:", "date": "2018.07.16", "title": "Световните шампиони прибират 38 млн. долара"}
{"url": "http://pik.bg/%D0%BF%D0%B8%D1%80%D0%BE%D0%BC%D0%B0%D0%BD-%D1%80%D1%83%D1%81%D0%BA%D0%B8-%D1%82%D1%83%D1%80%D0%B8%D1%81%D1%82-%D0%BF%D0%BE%D0%B4%D0%BF%D0%B0%D0%BB%D0%B8-%D1%85%D0%BE%D1%82%D0%B5%D0%BB-%D0%B2-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B5%D1%86-news765965.html", "text": "Сигналът за инцидента е подаден на14 юли около 22.14 часа в Районно управление - Созопол. Съобщено е за пожар в хотел \"Понтика\", разположен на ул. \"Акра\" в Черноморец. Своевременно са евакуирани настанените в хотела туристи и персонала. Няма пострадали. Констатирано е, че пожарът е възникнал при боравене с огън в една от стаите, вследствие на което пламъците са обхванали пердето и са се разпрострели в цялата стая. Същата е напълно изгоряла, а огънят се прехвърлил по фасадата на хотела, вследствие на което стаи и коридори са опушени. Предстои извършването на оглед с цел установяване на точната стойност на нанесените щети. В резултат на бързите полицейски действия е констатирано, че отговорен за палежа е руски гражданин с инициали Р.Б.(24-годишен от Санкт Петербург), който е помощник ръководител на група руски младежи. Р.Б. е задържан за срок до 24 часа. Работата по случая продължава от служители на Районно управление – Созопол. Хотел в Черноморец е бил евакуиран заради пожар, съобщават от ОДМВР - Бургас. Сподели:", "date": "2018.07.16", "title": "Пироман! Руски турист подпали хотел в Черноморец"}
{"url": "http://pik.bg/%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B4%D0%B6%D0%B0%D0%BA%D0%BE-%D0%BF%D1%80%D0%B8%D0%B7%D0%BD%D0%B0-%D1%81%D0%BF%D1%8F-%D0%B8-%D1%81-%D0%B4%D0%B2%D0%B0%D1%82%D0%B0-%D0%BF%D0%BE%D0%BB%D0%B0-news765985.html", "text": "Парис Джексън, дъщерята на Краля на попа Майкъл Джексън, е бисексуална. 20-годишната актриса, която от доста време свързват с красавицата Кара Делевин сама призна пред феновете си, че е привлечена и от двата пола. Признанието дойде в сесия \"Попитай ме всичко\" в \"Инстаграм\". \"Така го наричате вие и предполагам, че съм бисексуална, но кой се нуждае от тези етикети\", заяви красивата наследница. За спекулациите, че се среща романтично с модела Кара Делевин, тя не се сдържа и заяви: \"Не ви е работа\". Освен твърд лични въпроси, чиито отговор се заключва между чаршафите на Парис, феновете не й спестиха и налудничави питания за покойния й баща. Като например, дали случайно не е жив. По-рано този месец на Парис и се наложи да коленичи, за да почисти и поправи звездата на славата на Майкъл, на която посегнаха вандали. Те бяха изрисували всичко с червен спрей, напомня \"Монитор\". Сподели:", "date": "2018.07.16", "title": "Щерката на Джако призна: Спя и с двата пола!"}
{"url": "http://pik.bg/%D0%BC%D0%B0%D0%B9%D1%81%D1%82%D0%BE%D1%80%D0%B8-%D1%82%D0%B5%D0%B3%D0%BB%D0%B8%D0%BC-%D0%BE%D1%82-5-%D0%B4%D0%BE-15-%D0%B1%D0%BE%D0%BD%D0%B0-%D0%B7%D0%B0-%D0%BB%D0%B5%D1%82%D0%BD%D0%B8-%D1%80%D0%B5%D0%BC%D0%BE%D0%BD%D1%82%D0%B8-news765967.html", "text": "От 5000 до 15 000 лв. потребителски кредит най-често теглим от банка за да направим летен ремонт на дома. Това съобщи за \"Монитор” финансовият консултант Тихомир Тошев. \"Хората предпочитат да използват хубавото време да обновят домовете си, да сменят нещо в обзавеждането си. При потребителските кредити има ръст от 15-16,5% (около една седма - б. а.), спрямо същия период на миналата година”, обяснява той. В София се теглят по-големи суми, а в страната - по-малки. Като цяло те варират между 5000 и 15 000 лв. Наблюденията ни сочат, че повечето домакинства в тези случаи предпочитат да изтеглят заема за максималния му срок от 10 години. \"Почти няма под 5 години и причината много хора да изберат най-дългия срок на изплащане е, че вече няма наказателна такса за предсрочно погасяване на потребителския кредит”, добавя консултантът. „През есента очакваме да има забавяне на тегленето на потребителски кредити, защото хората ще правят по-малко ремонти. Към края на декември обаче във връзка с Коледа и посрещането на Новата година може пак да има ръст. Тогава нараства активността на покупките на автомобили и ново обзавеждане”, уточни Тошев Според него от началото на лятото не се наблюдава нарастване на бързите кредити. Клиентите предпочитат да отидат до банката да вземат такъв заем - до 2000-3000 лв., като пазарът на бързите кредити в последните година-две остава стабилен. На въпрос дали в разгара на отпускарския сезон българинът разчита за на заеми или кредитна карта Тихомир Тошев поясни, че преобладаващата част от хората, решили да отидат някъде на почивка разчитат основно на спестени пари. „Вече много рядко се теглят заеми за да се ходи на почивка през лятото или екскурзия”, смята той. Справка в сайта „Моите пари“ сочи, че решим ли да вземем потребителски заем от 10 000 лв. със срок на изплащане 5 години то цената му - ГПР по кредита ни ще варира от 5,52% до 21,53%. В случай, че за срока на изплащане на кредита заплатата ни ще бъде превеждана в банката, която ни го отпуска и по договора няма поръчители, то тези проценти варират от 5,52 до 13 на сто. В зависимост от таксите на различните банки сумата, която ще изплатим накрая срещу отпуснатите ни 10 бона може да достигне 13,433 лв., сочат още данни от портала. Минималната сума при тези условия е 11 426 лв. В случаите, когато работодателят на заемополучателя за нищо на света не иска да превежда заплатата през банката, отпускаща кредита, то цената на заема се оскъпява още повече. Една от банките предлага минималната цена на кредита - ГПР от 6,78%, но тя важи само за клиенти с доказуем доход над 1200 лв. на месец. Иначе най-ниската е 6,94%, а най-високата - 21,53%. Сумата, която трябва да се изплати без превод на работната заплата също скача и е от 11 807 лв. до 15 783 лв. Сподели:", "date": "2018.07.16", "title": "Майстори! Теглим от 5 до 15 бона за летни ремонти"}
{"url": "http://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D0%B8-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D1%81%D1%8A%D1%89%D0%BE-%D1%89%D0%B5-%D0%BF%D1%80%D0%B8%D0%B5%D0%BC%D0%B0%D1%82-%D0%BF%D0%BE-50-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82-%D1%81%D0%BF%D0%B0%D1%81%D0%B5%D0%BD%D0%B8%D1%82%D0%B5-450-%D0%B2-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-news765964.html", "text": "Испания и Португалия ще приемат по 50 мигранти от спасените в Средиземно море 450, които се намират в италиански води. Това увери снощи в Туитър италианският премиер Джузепе Конте. По-рано вчера Германия обяви, че се е съгласила да приеме 50 мигранти. В събота същото направиха Франция и Малта, припомня БНТ. 450-те души в момента са на кораб на европейската гранична служба Фронтекс и на съд на италианската брегова охрана, след като бяха спасени при опит да пресекат Средиземно море от Либия. Трийсетина души, основно жени и деца, бяха транспортирани за медицинско лечение до италианския остров Лампедуза. Сподели:", "date": "2018.07.16", "title": "Испания и Португалия също ще приемат по 50 мигранти от спасените 450 в Средиземно море"}
{"url": "http://pik.bg/%D0%BA%D0%B0%D1%82-%D0%B8-%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D1%80%D0%B0%D0%B7%D0%B8%D0%B3%D1%80%D0%B0%D0%B2%D0%B0%D1%82-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D1%81%D0%BB%D1%83%D0%B6%D0%B5%D0%B1%D0%BD%D0%B8-%D0%BD%D0%B5%D1%83%D1%80%D0%B5%D0%B4%D0%B8%D1%86%D0%B8-news765966.html", "text": "Това обаче често не се случва. Мнозина са принудени да ходят и да декларират колите си, защото регистрацията от КАТ не се появява в базата данни на данъчните. От районните данъчни служби освен това предупреждават собствениците, че ако си декларират МПС-то и му платят данъка, а после пристигне и файлът от КАТ, може да се получи двойно начисляване на данък. Най-абсурдното е, че самите данъчни служители съветват шофьорите да питат КАТ защо се губи и бави информацията, въпреки че институциите са длъжни да разрешават помежду си вътрешните си неуредици, а не да тормозят гражданите. В столичния КАТ впрочем рядко някой вдига обявените телефони. \"Сега\" измина пътя на една такава изчезнала регистрация и ето какво се случи. В данъчната служба не откриха данните за лек автомобил, които вече би трябвало да са подадени от КАТ, въпреки че търсиха дори в графата \"камиони\" и \"лодки\". После препоръчаха собственикът да си направи труда да декларира придобивката си в общината, нищо че законът го е освободил от това задължение. Освен това, ако регистрацията от КАТ все пак пристигне при данъчните, гражданинът ще трябва отново да ходи на гише, за да иска изтриване на повторния запис, с който отново ще му се начисли данък. Според пресслужбата на СДВР обаче причината не можела да е в КАТ, тъй като всички направени регистрации се изпращали веднага в данъчните служби по адреса на собствениците на новорегистрираните автомобили. На ден само в София се регистрират между 800 и 1000 коли. Добросъвестните шофьори отново са най-потърпевши от служебни неуредици между столичния КАТ и данъчните служби. От началото на 2017 г. хората, които си купуват коли и ги регистрират в КАТ, са освободени от задължението да ги декларират в данъчната служба, освен когато става дума за съсобственост и за някои специфични случаи. Между бирниците и КАТ вече има автоматична връзка и по закон данните за регистрацията трябва да отиват директно при данъчните, които да начисляват местния данък. Сподели:", "date": "2018.07.16", "title": "КАТ и данъчните разиграват шофьорите заради служебни неуредици"}
{"url": "http://pik.bg/%D0%BD%D0%B0%D0%B4-760-%D1%80%D0%B0%D0%B7%D1%80%D0%B5%D1%88%D0%B8%D1%82%D0%B5%D0%BB%D0%BD%D0%B8-%D0%B7%D0%B0-%D0%BD%D0%B0%D0%B5%D0%BC%D0%B0%D0%BD%D0%B5-%D0%BD%D0%B0-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8-%D1%81%D0%B0-%D0%B8%D0%B7%D0%B4%D0%B0%D0%B4%D0%B5%D0%BD%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news765968.html", "text": "Над 760 разрешителни за наемане на непълнолетни лица са издадени от Инспекцията по труда във Варна на работодатели в града и областта за летния сезон, каза инж. Иван Иванов, директор на Инспекцията по труда във Варна. Той отбеляза, че и тази година във Варна има тенденция за увеличаване на поисканите разрешителни за наемане на непълнолетни лица, като търсенето на тази категория работници също се увеличава. По негови данни за периода до началото на месец юли през миналата година са били издадени 617 разрешителни, като тази година за същия период ръстът е с около 150, предава още \"Фокус\". Иванов допълни, че непълнолетните кандидатстват най-често за обслужващ персонал в сферата на услугите. \"Наемат се непълнолетни за помощник-сервитьори на шведска маса, за пиколо, рецепционисти. Около 10% от издадените разрешителни са за търговски работници на щандове за сувенири или за произведения на изкуството в комплексите“. Сподели:", "date": "2018.07.16", "title": "Над 760 разрешителни за наемане на непълнолетни са издадени във Варна"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BA%D1%80%D0%B8%D1%82%D0%B8%D0%BA%D0%B8%D1%82%D0%B5-%D0%BD%D0%B0-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%B7%D0%B0-%D0%B0%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5-news766008.html", "text": "Вицепремиерът Валери Симеонов отговори на критиките на политическия анализатор Георги Харизанов, който го нападна заради акциите срещу шума в Слънчев бряг. . Пред агенция ПИК Валери Симеонов призова политическия анализатор да не се грижи само за четирите заведения на плажа, но и да помисли и за стотиците други хиляди хотели, апартаменти и заведения, които дълго време са подложени на терор заради непоносимия шум. - Нека Георги Харизанов да отиде в тези заведения в курорта и да види дали работят, или не работят, след това да пише каквото си иска. Нека обаче да пообиколи района и да попита дали има непоносим шум, както имаше и миналата година. Липсата на такъв шум помага и на другите заведения да работят. Г-н Харизанов нека не се грижи само за четирите заведения на плажа, но и да помисли и за стотиците други хиляди хотели, апартаменти и заведения, които бяха подложени на терор. Добре е да направи един разговор и една дискусия с хотелиерите, които плащат неустойки след края на смяната заради това, че чужденците се оплакват от непоносим шум и си искат, и си получават обратно парите. - Няма такова нещо. Това са некомпетентни изказвания, които нямам време да коментирам. Нека Харизанов малко да навлезе в темата, да пообиколи района. Нека за себе си да провери дали са така всички тези твърдения, за които пише. Аз твърдя, че не е вярно това, което казва. - Защо да го правя това нещо. Къде е логиката. Аз съм разумен човек, идвам от бизнеса и не правя нелогични и спонтанни действия. Сподели:", "date": "2018.07.16", "title": "САМО В ПИК! Вицепремиерът Валери Симеонов отговори на критиките на Харизанов за акциите срещу шума"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B8%D0%BC%D0%B0-%D0%BB%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D1%85%D0%BE%D1%80%D0%B0%D1%82%D0%B0-%D1%81%D0%BB%D0%B5%D0%B4-%D1%87%D1%83%D0%BC%D0%B0%D1%82%D0%B0-%D0%B8-%D0%BA%D0%B0%D0%BA%D0%B2%D0%B8-%D1%81%D0%B0-%D1%81%D0%B8%D0%BC%D0%BF%D1%82%D0%BE%D0%BC%D0%B8%D1%82%D0%B5-%D0%BD%D0%B0-%D0%B1%D0%BE%D0%BB%D0%B5%D1%81%D1%82%D1%82%D0%B0-news765947.html", "text": "Болестта чума по дребните преживни животни не е опасна за хората, млякото и продуктите от него, заявиха от Българската агенция по безопасност на храните за “Труд”. Със заповед на директора на агенцията Дамян Илиев е разпоредено тези продукти да се продават само в областта, където са произведени. Това се прави, защото чрез тях има опасност от пренасяне на заразата. Затова на млякото, млечните продукти и месото от тези райони се поставя маркировка с формата на стилизиран диамант. Допуска се разпространение в цялата страна на месо, мляко и млечни продукти, които са произведени от суровина, добита от засегнатите общини, само ако са преминали през термична обработка, пише още в заповедта. Инкубационният период на болест­та чума по дребните преживни животни е от 3 до 7 дни. Заболяването започва с внезапна треска, като температурата достига до 40-41°С. Засегнатите животни са депресирани и сънливи, козината им е настръхнала. От очите, носа и устата започва да изтича бистър секрет. Два дни след етапа на треска се проявяват признаци на диария. При по-леки случаи на протичане тя може да не се прояви. Малка част от заболелите животни оздравяват. Заболяването протича в свръхостра, остра и подостра до хронична инфекция. Свръхострата форма се наблюдава предимно при кози. При острото протичане на болестта се проявяват повечето от гореописаните признаци. Бременните заболели животни абортират. При подострото протичане се развива пневмония. Сподели:", "date": "2018.07.16", "title": "ГОРЕЩА ТЕМА! Има ли опасност за хората след чумата и какви са симптомите на болестта"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BA%D0%B0%D0%BD%D0%B7%D0%B0%D1%81-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B5-%D0%B5-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D1%8F%D1%82-%D1%80%D0%B0%D0%BD%D0%B8%D0%BB-%D1%82%D1%80%D0%B8%D0%BC%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-news765921.html", "text": "Американската полиция е застреляла заподозрян, който е ранил трима полицейски служители в престрелка с тях в централния американски щат Мисури в неделя, съобщиха от полицейското управление на Канзас, предава Sputnik, цитира Фокус. „Около 12:15 часа полицейски служители извършваха продължаващо разследване на магистралата. Те са влезли в контакт със заподозрян, който е стрелял по тях с пушка. Двама служители са били ранени… още един служител е бил засегнат от огнестрелен огън и е бил заведен към болницата. В около 13:15 въоръженият заподозрян е напуснал резиденция и за пореден път е разменил изстрели с полицейските служите. След това е бил застрелян и арестуван. Бил е обявен за покойник от пожарният отдел на Канзас към този момент“, написаха от полицията в социалната мрежа „Туитър“. Ранените полицаи са били хоспитализирани и са в стабилно състояние, уточниха от полицията. Сподели:", "date": "2018.07.16", "title": "Властите в Канзас обявиха, че е застрелян заподозреният, ранил трима полицейски служители"}
{"url": "http://pik.bg/%D0%BA%D1%80%D1%83%D0%BC-%D0%B8-%D0%B4%D0%B8%D0%BE%D0%BD%D0%B0-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D1%82-%D0%BA%D1%8A%D0%BC-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B0-%D0%BC%D0%B0%D0%B3%D0%B8%D1%8F-%D0%B2%D1%8A%D0%B2-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-news766005.html", "text": "Организаторите на \"Балканска магия\"- Велинград добавят цели пет нови имена в музикалната си програма. Това са Крум, Диона, Елица, както и фолклорните изпълнители Дафина Димитрова и Филип Синапов. Фестивалът на музиката, мезето и питието ще се се състои на стадион \"Чепинец\" на 19, 20, 21 и 22 юли в спа-столицата на България, като посетителите ще отпразнуват и 70-годишнината на Велинград. Певецът Крум ще се изяви на 19 юли (четвъртък). Веднага след него на сцената ще се качи атрактивната Диона - големият победител на \"BG Music Festival 2018\" в категория \"Хип-Хоп/R & B\" с песента си \"Жестока\". Към програмата ще се присъедини и Детско-юношеска вокално-инструментална школа \"Звънче\"- Велинград. Талантливите деца с художествен ръководител сем. Казалиеви ще внесат прекрасно настроение със своите песни и танци. На 20 юли (петък) новото попълнение в програмата е народният певец от ефира на \"Фен Фолк ТВ\" Филип Синапов. Той е известен най-вече с изпълнението на песни от родопската фолклорна област. Почитателите на народната музика ще имат възможността да се насладят и на Ансамбъл за автентичен фолклор-Драгиново с худ. ръководител Грета Кадьова. Той ще представи своите изпълнения на родопски песни и танци, датиращи от 19 век. По-късно вечерта сърцата на посетителите ще покори певицата на Фен ТВ Елица. На 21 юли (събота) към музикалната програма ще се присъедини младата народна изпълнителка Дафина Димитрова. Децата от вокална група \"Караоке\"-Велинград, които ежегодно печелят разнообразни отличия и грамоти, също ще омагьосат публиката с песните си, предвождани от художествения си ръководител Юлиана Ковачева. \"Балканска магия\" ще се проведе на 19, 20, 21 и 22 юли във Велинград, стадион \"Чепинец\". Освен изброените по-горе изпълнители, на сцената ще се изяват още Алисия, Сашо Роман, Тони Стораро, Румяна Попова, \"Карамел\",  Драган Коич-Кеба (Сърбия), Ашли, Румина, \"Сигнал\", Дения Пенчева. Входът е свободен. Сподели:", "date": "2018.07.16", "title": "Крум и Диона се присъединяват към \"Балканска магия\" във Велинград"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D1%81%D0%B0%D0%BC%D0%BE%D1%83%D0%B1%D0%B8%D0%BB%D0%B8%D1%8F%D1%82-%D1%81%D0%B5-%D0%B2-%D0%B1%D0%BE%D1%8F%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82-%D1%83%D0%B2%D0%BE%D0%BB%D0%BD%D0%B5%D0%BD-%D0%BE%D1%82-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB-news765992.html", "text": "Самоубилият се вчера в столичния квартал \"Бояна\" магистрат Васил Тончев е имал спорна кариера като прокурор, издават негови познати. Припомняме, че Тончев се простреля в главата, а от МВР уточниха, че той е бил нелечимо болен. Следователите са категорични, че именно заболяването е принудило магистрата да сложи край на живота си. През последните години от своя живот Васил Тончев работи като адвокат. Той е част от екипа на Софийската районна прокуратура, но през 2004 година е освободен. Причината е, че магистратът е бил хванат да шофира пиян на Околовръстното шосе край столичния квартал \"Люлин\" в началото на февруари 2004 година. Полицаи от Девето РПУ спрели движещата се на зигзаг кола на прокурора и поискали да го проверят за алкохол. Тончев обаче започнал да ги ругае и заявил, че има имунитет. Докато изумените полицаи се чудели какво да правят, пияният шофьор отпрашил с колата към дома си в кв. \"Захарна фабрика\". Поведението на Тончев предизвика скандал между него и тогавашния главен прокурор Никола Филчев. Обвинител №1 поиска от Висшия съдебен съвет магистратът да бъде освободен от работа и това става през март същата година. След като е освободен от длъжност, Васил Тончев започва работа като адвокат. Близки до магистрата са категорични, че той така и не преодолял срама от пиянския скандал през 2004 година. Негови приятели са категорични, че въпросната случка отключила и тежкото му заболяване, заради което адвокатът се самоубил. Сподели:", "date": "2018.07.16", "title": "ГОРЕЩО В ПИК! Самоубилият се в \"Бояна\" магистрат уволнен от прокуратурата след скандал"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BB%D0%B5%D0%BD%D0%B8%D1%83%D0%BC-9-15-%D1%8E%D0%BB%D0%B8-news766010.html", "text": "Премиерната книга \"Дяволиада\" привлече читателското внимание с магнита на страховитото и застана на челната позиция. Биографична книга \"Брижит Макрон - интимно\" отново е на върха и се очаква още по-голям интерес към нея след като първата дама на Франция отново е във всички новинарски емисии - ликуваща за футболната победа на страната си на световното първенство. Сборникът с билкови рецепти \"Еньовче\" е за всички, които обичат легендите и разчитат на природните средства. А дъждовното време напоследък е обяснението, че \"Джобна енциклопедия на гъбите\" е сред най-актуалните заглавия. В сряда се очаква да излезе и нова подобна книга . Тя ще се продава на вестинкарските павилиони от 18 до 25 юли с цена само 8.99 лв. Запазете си копие при вашия вестникопродавец. 1. , 2. , Маел Брюн - Това е първата биография на първата дама на Франция. Скандална личност или предана съпруга и безценен съратник на Еманюел Макрон, Брижит е самоуверена и освободена от презразсъдъци жена, която сякаш е изживяла няколко живота. Историята й е романтична и вдъхновяваща. 3. , Астра Луна - Книгата ще ви отведе сред магичните приказки и легенди, свързани с един от най-интересните фолклорни и християнски празници - Еньовден. Сборникът ще ви запознае и с могъщата сила на билките, предлагайки рецепти за най-разпространените заболявания. 4. , Рутгер Брегман - Революционно проучване, което предлага няколко прости, но гениални идеи как да превърнем света в идеално място - без бедност и тревоги, в което има от всичко за всеки. Човешката история е изпълнена с примери за идеи и движения, които се опитват да го постигнат. 5. - задължително четиво за всички, които имат интерес към гъбарството. Изданието предоставя изчерпателна информация за необятното царство на гъбите, полезни съвети и цветни илюстрации на всеки вид. Светослав Минков, Георги Райчев Владимир Полянов Чавдар Мутафов - Сборникът включва 28 от най-добрите образци на българския диаболизъм. Техните сюжети потапят читателя в неподозиран свят между страшното и примамливото, между съня и действителността, между иронията и ирационалното. Сподели:", "date": "2018.07.16", "title": "Топ 5 на най-продаваните книги на издателство \"Милениум\" (9-15 юли)"}
{"url": "http://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news765922.html", "text": "Беше преди почти две години, когато влязох в Дубрар във Форийн офис (британското външно министерство, б.р.). Беше моят първи ден като външен министър и аз стоях в обширния мраморен атриум украсен с бюстовете на изследователи и обявих една визия. Не беше политика. Не беше повече от слоган. Това беше начинът, по който трябва да мислим за себе си в зората на референдума. Беше време, казах на тъплата – някои от тях висящи над галериите като сцена от „Изкуплението на Шоушенк“ – за Глобална Великобритания. И под Глобална Великобритания имах предвид държава, която е по-отворена, която гледа повече навън и е по-ангажирана със света, отколкото когато и да е преди. Това значеше да вземем референдума и да го използваме като възможност да преоткрием малко от динамизма на тези брадати викторианци; не да строим нова империя, Господ да опази, а да използваме всяка капка от силите на Великобритания, мека и твърдa, за да се върнем в света по начин, който най—вероятно сме забравили през последните 45 години; да намерим приятели, да отворим своите пазари, да насърчим нашата култура и нашите ценности. Това не значи, че щяхме да обърнем гръб на нашите приятели и партньори отвъд канала; разбира се, че не. С правилното споразумение за свободна търговия ние ще можем да правим повече бизнес с ЕС отколкото когато и да било. Глобална Великобритания означава да направим нещо допълнително. Означава да разпалим отново старите приятелства в Общността на нациите, 52 от най-бързо растящите икономики в света. Глобална Великобритания се отнасяше до засилване на връзките със САЩ, които и в момента са нашият най-голям пазар за износни стоки. Ако наистина ще станем глобални, трябва да търгуваме повече със страните от Персийския залив, с Асоциацията на югоизточниte азиатски държави, с Китай. Във време, в което свободната търговия е под заплаха, ние трябва да сме шампиони и катализатори за отворени пазари и да се борим непрестанно за споразумения за свободна търговия. Това беше велик момент за външното министерство, казах аз, шанс за Юнионисткия флаг отново да обиколи света. И две години по-късно, аз си подадох оставката, ще устоя – засега – на изкушението да критикувам Брекзит; но съм извънредно горд от проекта за Глобална Великобритания и това, което този корпус от дипломати постигна. Все още чета странния пасквил от някой, който казва че той или тя не „разбира“ Глобална Великобритания. Някои изглежда мислят, че концепцията е тщеславна; че ние не сме способни да действаме по глобален начин. Чувате как хора използват фрази като „второстепенна сила“. Някои твърдят, че е претенциозно да мислиш глобално и че трябва да орежем своите разходи за помощи. Има хора – Джереми Корбин, например – които искаха да сложат края на Британските въоръжени сили и унищожаването на нашия ядрен арсенал и по този начин прекратяването на нашето членство в Съвета за сигурност на ООН. Те всички грешат и вече видях, че отстояването на Глобална Великобритания е във финансовите интереси на всяко семейство в тази държава. Британските посолства са жизненоважните плацдарми за насърчаването на британските търговия, култура и интереси. Ако отидете в тях ще видите притегателната сила на Великобритания – тълпи бръмчащи заедно с местни министри и всички важни клечки. И пунктирани в партията са представителите на по-широкото семейство на Глобална Великобритания. Това са британските мултинационални бизнеси, поглъщайки хапките, които те финансират чрез своите данъци; тук има някой от Британския съвет, тук има технологичен старт-ъп гений, тук има банкер, консултант, поет, океанограф. Чрез помощта на тези мисии на външното министерство Великобритания е най-големият износител на услуги в света и най-големият отвъдморски инвеститор в Европа. Свързано с посолството в по-голям или по-малък аспект е по-широката британска общност на избирателите – около шест милиона души около света, може би най-голямата диаспора на глава от населението от която и да е държава от Организацията за икономическо сътрудничество и развитие (ОИСР). И не ми казвайте, че Великобритания губи дипломатическо влияние. Обратното е вярно. Само за последните няколко седмици видяхме как Великобритания помогна да организира най-голямото експулсиране на руски шпиони някога, след като 28 държави показаха своето отвращение от използването на Новичок в Солсбъри. Всички 153 руски шпиони бяха изпратени да си стягат багажите. На дипломатически език, външното министерство изстреля топката извън игрището. Преди две седмици Съвета за човешки права на ООН даде най-големия си вот на подкрепа за британската кампания за 12-годишно качествено образование за всяко момиче, с повече от 150 гласа. Британското външно министерство изчерпателно обори своите опонени в Организацията за забрана на химически оръжия (ОЗХО) в Хага, удължавайки мандата на организацията, за да им позволи да идентифицират тези, които са използвали химически оръжия. Проведохме много успешна среща на върха на Общността на нациите; Зимбабве се върна на пътя към възстановена институция. Ангола обяви, че иска да се присъедини. Отваряме нови посолства в Карибския басейн и в Тихия океан, общо девет, с още 15 предстоящи в Африка. Сред целия свят, знамето ни се вдига, а не слиза. Но ако искате да намерите хората, които наистина вярват в Глобална Великобритания, не говорете само с външното министерство. Говорете с нашите приятели около света. В Близкия изток, в Африка, в Далечния изток, срещам се с правителства, които не искат повече от това да си сътрудничат с нашите разузнавателни служби – признати за най-добрите в света. Виждал съм със собствените си очи как даваме военна помощ от Украйна до Нигерия. Светът желае повече британски инвестиции и повече британски стоки. Износът в последно време е около 30 процента от БВП и Лиъм Фокс и неговият екип наистина помагат да се продават бумеранги в Австралия. Над всичко, елитите на света плащат на тази страна най-високия комплимент от всички, в това че искат да идват тук, да пазаруват тук, да изпращат децата си в университетите на тази държава. Разбирам, че те са изумени от безсмислиците на медиите и липсата на самоувереност в настоящия дебат с ЕС и за това дали можем да правим нещата си сами. Те виждат първостепенна военна сила, една от малкото способни да проектират сила на 8 000 мили. Те виждат най-иновативната икономика в Европа; техническата столица на полукълбото, най-великият финансов център, място където един колеж Оксбридж съдържа повече нобелови награди от Франция; която изнася шест пъти повече телевизионни шоута от всяка друга европейска държава и продуцира по-голяма част от най-продаваните световни музикални артисти. Те виждат страна, чиито кралски сватби заковават глобуса; страна с 0.7 процента от световното население, чиито мъже и жени спортисти в последните пет години са завършвали втори на Олимпиада, печелили са Уимбълдън и чиято непретенциозна страна току що завърши четвърта по футбол на Световното първенство под водачеството на мъж, чиято жилетка въплъщава – в очите на нашите приятели – чарът и ексцентричността на Великобритания. Това е суперсилата на меката сила. Ето защо това е време за всички нас – в този критичен момент в нашето конституционно развитие – да вярваме в себе си, да вярваме в британския народ и какво може да направи той, и в нашата демокрация. Хората около света вярват страстно във Великобритания. Време е да споделим увереността им. Сподели:", "date": "2018.07.16", "title": "Борис Джонсън с остър коментар след като подаде оставка  "}
{"url": "http://pik.bg/%D1%81%D0%BB%D0%B5%D0%B4-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8-%D0%B8-%D0%B0%D1%80%D0%B5%D1%81%D1%82%D0%B8-%D0%BD%D0%B0-%D1%84%D0%B5%D0%BD%D0%BE%D0%B2%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news765929.html", "text": "Франция спечели Световното първенство. А на места радостта по случай титлата прерастна в безредици. Сблъсъци на фенове с полицията имаше в Париж и още няколко града в цялата страна. Десет души бяха арестуванив Марсилия, още осем - в Лион. Най-малко 30 души разбили магазин за алкохол в центъра на Париж и откраднали вино и шампанско. Според свидетели полицията ги прогонила без да извърши арести. На остров Корсика привърженици на Хърватия и местни хора се сбили по време на мача. От пожарната служба в Аячо съобщиха, че са ги разтървали и няма сериозно пострадали, предава Нова. Общата оценка на френската полиция е, че празнуващите фенове не са предизвикали сериозни инциденти. Общият брой на хората, излезли по улиците, е бил над 1 милион души. Сподели:", "date": "2018.07.16", "title": "СЛЕД ПОБЕДАТА: Безредици и арести на фенове във Франция"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%BA%D0%BB%D1%8E%D1%87%D0%BE%D0%B2-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-news765924.html", "text": "От днес частично се затваря движението по столичния булевард \"Пенчо Славейков\". Причината - изграждането на подлез и входове към метростанцията на Медицинска академия. Ремонтите ще продължат до края на септември, предава БНР. Движението по бул. \"Пенчо Славейков\" ще бъде стеснено. Затваря се изцяло участъкът при кръстовището с ул. \"Георги Софийски\", а за автомобилите, които се движат от бул. \"Витоша\" към Пирогов и обратно е осигурен обходен маршрут. \"Възползваме се от това, че заради метрото там се затваря, за да започнем и цялостна реконструкция на бул. \"Пенчо Славейков\" от \"Прага\" до бул. \"Витоша\", обясни кметът на столицата Йорданка Фандъкова. До четвъртък ще бъде пуснато движението по разширения вече булевард \"Тодор Каблешков\", веднага след което работните дейности ще се преместят на бул. \"Монтевидео\". Сподели:", "date": "2018.07.16", "title": "Заради ремонт затварят ключов столичен булевард"}
{"url": "http://pik.bg/%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D1%81%D1%8A%D1%81-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D0%B2%D1%80%D0%B5%D0%BC%D0%B5-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%80%D0%B8%D1%82%D0%B5-%D1%83%D0%B4%D1%80%D1%8F%D1%82-33-%D0%B3%D1%80%D0%B0%D0%B4%D1%83%D1%81%D0%B0-%D0%BD%D0%BE-%D0%BD%D0%B0-%D0%BC%D0%B5%D1%81%D1%82%D0%B0-%D0%BF%D0%B0%D0%BA-%D1%89%D0%B5-%D0%BF%D1%80%D0%B5%D0%B2-news765916.html", "text": "През деня ще бъде слънчево. В следобедните часове над североизточните райони ще има временни увеличения на облачността и на отделни места там ще превали краткотраен дъжд. Ще духа до умерен северозападен вятър. Максималните температури ще са между 28° и 33°, в София 27°-28°. Над планините също ще бъде предимно слънчево. След обяд ще има купести облаци, но само на отделни места ще превали. Ще духа умерен до силен северозападен вятър. Максималната температура на височина 1200 метра ще е около 22°, на 2000 метра – около 14°. Над Черноморието ще бъде предимно слънчево. След обяд над северното крайбрежие ще има временни увеличения на облачността, но само на отделни места там ще превали краткотрайно. Ще духа до умерен северозападен вятър. Максимални температури на въздуха 28-32°. Температурата на морската вода е 26-27°. Вълнението на морето ще бъде 1-2 бала. На 16.07.2018 слънцето ще изгрее в 06:03 часа и ще залезе в 21:02 часа. Продължителност на деня 14:59 часа. На 16.07.2018 луната ще изгрее в 09:53 часа и ще залезе в 23:34 часа. Осветеност на диска в 0h UT 12 %. Фаза на луната: след новолуние преди първа четвърт. Сподели:", "date": "2018.07.16", "title": "Седмицата започва със слънчево време! Термометрите удрят 33 градуса, но на места пак ще превали"}
{"url": "http://pik.bg/%D0%BF%D0%BE%D0%B4%D1%80%D0%B5%D0%B6%D0%B4%D0%B0%D1%82-%D0%BF%D0%BE%D1%81%D0%BB%D0%B5%D0%B4%D1%81%D1%82%D0%B2%D0%B8%D1%8F%D1%82%D0%B0-%D0%BE%D1%82-%D1%82%D1%8E%D1%82%D1%8E%D0%BD%D0%BE%D0%BF%D1%83%D1%88%D0%B5%D0%BD%D0%B5%D1%82%D0%BE-%D0%B2-%D0%B8%D0%B7%D0%BB%D0%BE%D0%B6%D0%B1%D0%B0-%D0%BF%D1%80%D0%B5%D0%B4-%D0%BD%D0%B4%D0%BA-news765925.html", "text": "Изложба с провокативни творби, посветени на последствията от тютюнопушенето ще бъде открита тази вечер пред НДК,  съобщава БНР. Автори са студенти от Националната художествена академия. Изложбата е резултат от творчески конкурс, посветен на Световния ден без тютюнопушене на Световната здравна организация. По време на откриването на изложбата \"Коалиция за живот без тютюнев дим\"ще обяви началото на нова кампания срещу токсичните тютюневи послания и в подкрепа на общественото здраве. Сподели:", "date": "2018.07.16", "title": "Подреждат последствията от тютюнопушенето в изложба пред НДК"}
{"url": "http://pik.bg/%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%BD%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BD%D0%B8%D1%89%D1%8F%D1%82-%D0%BF%D1%80%D0%B8%D0%BE%D0%B1%D1%89%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B0%D0%BB%D1%86%D0%B8%D0%BD%D1%81%D1%82%D0%B2%D0%B0%D1%82%D0%B0-%D0%BD%D0%B0-%D1%81%D0%B5%D0%BC%D0%B8%D0%BD%D0%B0%D1%80-%D0%B2-%D0%BB%D0%BE%D0%B2%D0%B5%D1%87-news765926.html", "text": "Заместник-министърът на образованието и науката Деница Сачева ще открие днес в Ловеч двудневен семинар за образователна интеграция на деца и ученици от етническите малцинства. Експерти ще представят измененията в стратегията и разпределението на дейностите. В семинара ще участват специалисти от ресорните дирекции на МОН, от регионалните управления на образованието, представители на Изпълнителната дирекция ОП \"Наука и образование за интелигентен растеж\" и на Центъра за образователна интеграция на деца и ученици от етническите малцинства, както и членове на Координационното звено, предава БНР. Сподели:", "date": "2018.07.16", "title": "Образователни експерти нищят приобщаването на малцинствата на семинар в Ловеч"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B1%D0%B5%D0%B6%D0%B0%D0%BD%D1%86%D0%B8-%D0%BE%D1%82-%D1%82%D1%83%D1%80%D1%86%D0%B8%D1%8F-%D0%B4%D0%BE%D0%BD%D0%B5%D1%81%D0%BB%D0%B8-%D1%87%D1%83%D0%BC%D0%B0%D1%82%D0%B0-%D0%B2-%D1%81%D1%82%D1%80%D0%B0%D0%BD%D0%B4%D0%B6%D0%B0%D0%BD%D1%81%D0%BA%D0%BE-news765943.html", "text": "Жителите на странджанското село Кости не могат да прежалят добитъка си. Над 400 овце и кози бяха избити, за да се предотврати пренасянето на чума по дребните преживни животни (ДПЖ). Избитите овце и кози са от две ферми и един частен двор. Те са загробени на място с 4 тона негасена вар. Стопаните все още не могат да си обяснят как е пренеса заразата до къщите и дворовете им. Някои от тях смятат, че това е дело на бежанци, които са спали по кошари в Турция. Напълно възможно е заразата да се пренесе с дрехи и обувки, смятат хората. “Преди няколко дни получихме сигнал за заразени животни, взехме проби и лабораторно болестта бе потвърдена”, заявиха от Агенцията по храните в Бургас ден след като животните бяха загробени. “Обнадеждаващото е, че селото е географски отдалечено и само един единствен път води до него”, коментира д-р Георги Митев, шеф на ветеринарите. Общо пет са огнищата на болестта, но ако заразата прехвърли тези райони ще стане страшно, заяви пред “Труд” Симеон Караколев, председател на Националната овцевъдна и козевъдна асоциация. По непотвърдена информация заразата е започнала от село Кости, когато на паша са били болни и здрави животни, допълни той. Заболяването е силно заразно и се предава чрез храната, уточни Караколев. Най-често става, когато от изпражненията на болното животно се замърси тревата и така се разболяват другите животни. При 99% от случаите болестта води до смърт, посочи овцевъдът. Затова и мъртвите животни не се транспортират до екарисаж, а се заравят в трапове до мястото на огнището. Ако болестта излезе извън засегнатите райони, ще пострадат хиляди фермери. В страната има над 1,3 млн. овце. Ако болестта не бъде овладяна, на България ще бъдат наложени ограничения за износ на продукти от овце и кози – мляко, сирене, месо. “Отправихме апел към хората в засегнатите райони да не събират животните при паша и да ги извеждат само около фермата. Молим се заразата да не се разпространи извън петте района”, посочи Караколев. “За много от хората, които изгубиха животните си, това не е бизнес, а начин на живот. Това е прехраната им, защото те губят от нереализирани приходи от продажбата на мляко”, каза председателят на асоциацията. В 10-километровата наблюдавана зона около огнищата, животните бяха поставени под оборен режим, т.е. да нямат връзка с други стада. Забраната за търговия с живи животни и продукцията, която излиза от тях, беше въведена не за целите области, а само за отделните общини, където има засегнати животни. Сподели:", "date": "2018.07.16", "title": "РАЗКРИТИЕ! Бежанци от Турция донесли чумата в Странджанско"}
{"url": "http://pik.bg/%D0%B4%D0%B6%D0%BE%D0%BD-%D0%B1%D0%BE%D0%BB%D1%82%D1%8A%D0%BD-%D1%81%D1%80%D0%B0%D0%B2%D0%BD%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%82%D1%80%D1%8A%D0%BC%D0%BF-%D0%B8-%D0%BF%D1%83%D1%82%D0%B8%D0%BD-%D1%81-%D1%82%D0%B0%D0%B7%D0%B8-%D0%BD%D0%B0-%D1%80%D1%83%D0%B7%D0%B2%D0%B5%D0%BB%D1%82-%D0%B8-%D1%81%D1%82%D0%B0%D0%BB%D0%B8%D0%BD-news765927.html", "text": "Джон Болтън, съветник по националната сигурност на американския президент Доналд Тръмп, сравни срещата на върха с руския президент Владимир Путин с разговорите между американския президент Франклин Рузвелт и съветския лидер Йосиф Сталин по време на Втората световна война, пише британският вестник The Daily Express, цитира Фокус. Болтън заяви, че Франклин Рузвелт се е срещал със Сталин във време, когато „активността“ в Русия е била по-брутална, отколкото е в 21-ви век и хора, които критикуват президента, рискуват да имат кръгозора на „плодови мушици“. „Франклин Рузвелт се е срещал с Йосиф Сталин във време, когато активността в Русия е много по-лоша, отколкото е днес. Не извинявам днешното поведение, но не изглежда това да е притеснявало Франклин Рузвелт. И либералните Демократи също не са били притеснени по онова време, когато той се е срещал със Сталин. Нека да се опитаме да имаме малко историческа перспектива тук и да не се държим сякаш имаме кръгозора на плодови мушици“, заяви Болтън. Запитан дали е редно Тръмп да се среща с Путин, когато имиджът му по отношение на свободата на медиите, е толкова лош, както и покрай обвиненията към руската държава за затворени и убити журналисти, съветникът по национална сигурност отговори: „Мога да ви кажа, когато се срещнах с президента Путин преди няколко седмици, за да се подготвим за срещата в Хелзинки, че той показа ясно, че руската държава не е замесена.“ Президентът Тръмп използва социалната мрежа „Туитър“ преди срещата в Хелзинки, критикувайки медиите и заявявайки че никога няма да бъде задоволен от крайния резултат на разговорите си с лидера на Източната суперсила. „Заминавам към Хелзинки, Финландия – очаквам срещата ми с президента Путин утре. За съжаление, независимо от това колко добре се справя на срещата, ако ми бъде даден великият град на Москва като възмездие за всичките грехове и злини, извършени от Русия… След години бих се върнал, за да критикувам че това не е било достатъчно – и че е трябвало да получа Санкт-Петербург в добавка! Много от нашите медии всъщност са основния враг на хората и всичко, което Демократите знаят, е да се противопоставят и да възпрепятстват! Това е причината да има толкова омраза и раздор в нашата страна – но в един момент това ще се излекува!“, написа Тръмп в „Туитър“. Сподели:", "date": "2018.07.16", "title": "Джон Болтън сравни срещата между Тръмп и Путин с тази на Рузвелт и Сталин"}
{"url": "http://pik.bg/%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D0%BA%D1%83%D1%80%D1%81%D0%B0-%D1%81%D0%B0%D1%89-%D0%B8%D1%81%D0%BA%D0%B0%D1%82-%D0%B4%D0%B8%D1%80%D0%B5%D0%BA%D1%82%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news765928.html", "text": "САЩ искат директни преговори с талибаните в Афганистан, предаде NY Times. Белият дом е поискал от топдипломатите си да работят за организирането им. Самите талибани дълго настояваха за подобни преговори, но Вашингтон искаше и афганистанското правителство да участва. Това е значителна промяна в политиката на САЩ, чиято цел е да се сложи край на 17-годишната война. Все още обаче няма дата, нито се разкриват детайли около срещата. Има доказателства, че Пентагонът е един от реалните спонсори на талибаните. Това съобщи миналата седмица говорителят на външното министерство на Русия Мария Захарова. Новата стратегия на президента на САЩ Доналд Тръмп за Афганистан предвижда увеличаване на военното присъствие в страната, за да принудят талибаните да се съгласят на преговори за политическо уреждане на конфликта, предава НюзБг. Захарова обвини \"хазартната игра на страните членки на НАТО\" за нестабилната ситуация в Близкия изток и Северна Африка, както и за разпространения международен тероризъм. В отговор на обвинения на Вашингтон, че Русия си сътрудничи с талибаните, Захарова подчерта, че по такъв начин Пентагонът се опитва да прикрие \"спонсорирането на талибаните\" в Афганистан. Сподели:", "date": "2018.07.16", "title": "ПРОМЯНА В КУРСА: САЩ искат директни преговори с талибаните в Афганистан"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%88%D0%B5%D1%84%D1%8A%D1%82-%D0%BD%D0%B0-%D0%B1%D0%B0%D0%B1%D1%85-%D1%81-%D1%82%D0%B2%D1%8A%D1%80%D0%B4%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%B7%D0%B0-%D1%87%D1%83%D0%BC%D0%B0%D1%82%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D1%82%D0%B0%D0%BD%D0%B5-%D1%81%D1%8A%D1%81-%D1%81%D1%82%D0%B0%D0%B4%D0%BE%D1%82%D0%BE-%D0%BD%D0%B0-%D0%B1-news765954.html", "text": "Ръководим се по правила от Европейската комисия, когато говорим за евтаназирането на животни. Това заяви пред Би Ти Ви д-р Дамян Илиев, директор на Българската агенция за безопасност на храните. \"В рамките на 3-километров район от мястото, където е установена болестта, трябва всички животни да се евтаназират\", обясни той на острите и провокативни въпроси на водещия Антон Хекимян. \"Не говорим за масово избиване на животни, а за необходими мерки, които трябва да се вземат, за да се предотврати заразата\", категоричен е Дамян Илиев и добави: \"Приложихме експресни мерки за избиване на животни, които са необходими.\" \"Спасяваме един бизнес за над 1 млрд. лева. Може да се вярва на Агенцията от всички, които търгуват за България. Не беше необходимо да правим ново изследване\", добави шефът на БАБХ. \"Собствениците на животни не се предупреждават, защото имат възможност да продадат животните си или да ги скрият\", каза още доктор Дамян Илиев. \"Ще си подам оставката, ако министърът ми я поиска. До този момент не ми е поискана. От днес започва изплащането на обезщетения. По решение на министъра ще има по-високи компенсации за собствениците на животни. Стадото на баба Дора няма да оцелее\", заключи докторът. Сподели:", "date": "2018.07.16", "title": "ЕКСКЛУЗИВНО! Шефът на БАБХ с твърда позиция за чумата - ето какво ще стане със стадото на баба Дора"}
{"url": "http://pik.bg/%D0%B8%D0%B7%D0%BF%D0%BB%D0%B0%D1%89%D0%B0%D1%82-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D1%8F%D1%82%D0%B0-%D0%B7%D0%B0-%D0%B5%D0%B2%D1%82%D0%B0%D0%BD%D0%B0%D0%B7%D0%B8%D1%80%D0%B0%D0%BD%D0%B8%D1%82%D0%B5-%D0%B6%D0%B8%D0%B2%D0%BE%D1%82%D0%BD%D0%B8-news765930.html", "text": "Започва изплащането на обезщетенията за евтаназираните животни в Ямболско и Бургаско. Междувремонно представители на Европейската дирекция по здравеопазване и политиката на потребителите идват на мисия у нас. Те пристигат по покана на Българската агенция по безопасност на храните. Целта е на място да се установи дали мерките, предприети от българските власти за неразпространение на чумата по дребния добитък, отговарят на изискванията, разпоредени от Европа, предава Нова. Сподели:", "date": "2018.07.16", "title": "Изплащат обезщетенията за евтаназираните животни"}
{"url": "http://pik.bg/18-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-20-%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-%D0%BD%D0%B0%D1%83%D1%87%D0%B0%D0%B2%D0%B0%D1%82-%D0%B7%D0%B0-%D1%81%D0%B5%D0%BA%D1%81%D0%B0-news765900.html", "text": "1. Не винаги е добър. Да, повярвай ни, не си единствената, която си имала лош секс. Имаме теория, че всяка жена в 20-те си години е имала поне един наистина пълен провал. 2. Не губи време да се чудиш дали всеки прави повече секс от теб. Сравненията могат да те накарат да се чувстваш зле и да приемаш това като неуспех. 3. Не е задължително всеки път да имаш взривяващ секс като по филмите. Реалният секс не трябва да е като секс в порно, така че ограничи фалшивите стонове и позиране като във филмите, наслади се на истинското преживяване и бъди себе си. 4. Нормално е да не искаш да правиш секс. Има погрешно схващане, че хората в 20-те си години са готови за секс постоянно, но това не е така. Не си в настроение? Просто не го прави! 5. Всеки е преминал през притеснението преди секс с нов партньор. Не си единствената! 6. Ако мислиш, че имаш нездравословна връзка със секс, просто си направете почивка. Ако осъзнаеш, че използваш секса като заместител на драматичните отношения, защото имаш проблеми в работата или защото си нещастна, добре е да се отдръпнеш малко. Хубаво е да си признаете, че трябва да се разделите за известно време, за да поемете глътка въздух. 7. Няма нищо лошо в това да се привържеш към някой след секс. Понякога сексът може да засили чувствата между хората, дори ако са нямали такова намерение. Това просто се случва и няма от какво да се срамуваш! 8. Също така няма нищо лошо, ако не се привържеш. Великият секс не е достатъчен, за да компенсира различията в характера, непрестанните скандали и лошите отношения.7. Няма нищо лошо в това, ако се привързваш към някой след секс. Понякога сексът може да засили чувствата между хората, дори, ако са нямали такова намерение. Това просто се случва и няма от какво да се срамуваш. 9. Не си скучна, ако не искаш да пробваш нещо различно. Груб секс, анален секс, тройка? Имаш пълното право да откажеш нещо, в което не си сигурна, че искаш да направиш. Няма нужда да се доказваш пред никого, а ако партньорът ти не зачита твоите чувства и мнението ти, просто му кажи довиждане! 10. Твоето тяло е нормално. Също така чувството за несигурност е нормално, но ако си с правилния човек, той ще направи всичко, за да те предразположи и да се чувстваш добре. 11. Никой не се интересува за бройката ти. Хората, които питат за това, просто искат да говорят за собствената си. Щом започнеш да осъзнаваш това, ще бъдеш много по-щастлива. 12. Пишкай след секс. Това е задължително. 13. Не си длъжна да правиш секс с никого, само защото е мил с теб или те кара да се чувсваш задължена. По лесно е да се чувстваш кучка за 30 секунди, отколкото да се мразиш заради неща, които правиш без да искаш. 14. Не се извинявай, че не си получила оргазъм. Да се чувстваш неудобно? За какво? Нито пък е нужно заради егото му да имитираш оргазъм, би трябвало той да ти се извини! 15. Няма нищо лошо в теб, ако искаш да правиш секс с някого още на първата среща или пък ако не искаш дори след като сте излизали месец. Прави каквото чувстваш! 16. Не е нужно след секс да останеш при някой. Понякога ти се иска просто да се прибереш и да легнеш в собственото си легло. И няма нищо ненормално в това. 17. Всеки, който е правил запис по време ан секс, съжалява за това. Това обикновено не е ход, който се развива добре. 18. Само защото ен си правила секс 6 седмици, не означава, че трябва да правиш компромис със себе си и да си легнеш с някой, който не харесваш. източник: Космополитън Сподели:", "date": "2018.07.16", "title": "18 неща, които 20-годишните научават за секса"}
{"url": "http://pik.bg/%D0%BC%D0%B0%D0%B9%D0%BA%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0%D1%82-%D1%80%D0%B0%D0%B1%D0%BE%D1%82%D0%BD%D0%B0%D1%82%D0%B0-%D0%B3%D1%80%D1%83%D0%BF%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%89%D0%B0-%D0%BD%D0%BE%D0%B2%D0%B8%D1%8F-%D0%B7%D0%B0%D0%BA%D0%BE%D0%BD-news765931.html", "text": "Майките на деца с увреждания ще бойкотират днешното з аседание на работната група, която подготвя новия закон за хората с увреждани я. Причината е в директното преписване на текстове от настоящия закон в бъдещия такъв, срещу които майките протестират от години. В петък организаторите на палатковия лагер в София обявиха, че заради \"копи-пейст\" политиката на институциите отказват да присъстват на оставащите до края на месеца работни срещи по законопроекта и започват подготовка на голям протест, който да се състои на 1-ви октомври - срокът, който те поставиха за внасянето на трите важни законопроекта, свързани с хората с увреждания. Майките попитаха управляващите какво от техните предложения е било прието да влезе в новия закон, след като те настоявали оценяването на уврежданията и на нуждите на даден човек да се извади от Агенцията за социално подпомагане, а в проектозакона е заложено същото старо положение. Като пример те дадоха и предвиденото участие на национално представителните организации на хората с увреждания в управлението на политиките , заложени в законопроекта, предава Дарик. Преди няколко седмици п ротестиращите майки поискаха от премиера Бойко Борисов да спре субсидирането на тези организации и да отмени националното им представителство, както и да представи отчет за изразходваните до момента пари за хората с увреждания от бюджетите на всички държавни институции. В днешното заседание на работната група към социалното министерство ще участва омбудсманът Мая Манолова. Сподели:", "date": "2018.07.16", "title": "Майките на деца с увреждания бойкотират работната група, подготвяща новия закон"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%80%D0%B0%D0%B7%D0%B1%D0%B8-%D0%BC%D0%B8%D1%82%D0%B0-%D1%87%D0%B5-%D0%BF%D1%80%D0%B5%D0%B7-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0-%D0%BD%D0%B5-%D1%81%D0%B0-%D0%B8%D0%B7%D0%B1%D0%B8%D0%B2%D0%B0%D0%BD%D0%B8-%D0%B6%D0%B8%D0%B2%D0%BE%D1%82%D0%BD%D0%B8-%D0%B1%D0%B8%D0%B2%D1%88%D0%B8%D1%8F-news765892.html", "text": "Бившият депутат от ГЕРБ Антон Тодоров разби мита, че по време на комунизма не са избивани животни. Повод за коментара на доскорошния народен представител е напрежението от последните дни в Ямболско, където бяха убити хиляди животни заради положителни проби за чума. Ето какво написа в профила си в социалната мрежа Фейсбук Тодоров: \"Отвратителният хор на идиотите отново трови съзнанието на част от българите. Сега пък пишман ветеринари почнаха да драскат по форумите, че виждате ли, в комунистическа България никога не са били избивани животни поради някаква необходимост, вкл. заради заразяване. Истината е точно обратната, показват документите. Истината за комунистическата разсипия и унищожение на животновъдството през 80-те години е съсипваща, става дума за истинска катастрофа. Прочетете документите от поверителните деловодства на МС от онова време и се съсредоточете върху числата на унищожените животни САМО ЗА ЕДНА ГОДИНА - 1984 г.: \"През 1984 г. в обществените стопанства на НАПС са отпаднали (умрели и заклани по необходимост): 72 053 бр. говеда, 1 000 774 бр. овце, 774 454 свине и 17 118 069 птици. От тях умрелите животни са 34 596 бр. говеда, 600 683 бр. овце, 565 025 бр. свине и 16 693 497 бр. птици. (…) Говедовъдството е недостатъчно ефективно, а овцевъдството е губещо. (…) За първите три години на VIII петилетка в обществения сектор на НАПС, средногодишната печалба в говедовъдството е около 28 млн. лева, а през 1983 г. е само около 5 млн. лева. За същия период средногодишната загуба в овцевъдството е около 44 млн. лева, като през 1983 г. тя надхвърля 68 млн. лева…“ Преди това Антон Тодоров разби на пух и прах и опитите на червената лидерка Корнелия Нинова да яхне недоволството на хората в Странджанско. \"Корнела и БСП спретнаха пореден опит да бунят райони в страната, белким успеят да предизвикат масови бунтове срещу правителството. В момента са в с. Шарково и подклаждат сблъсъци с полицията. Вече нямам съмнение, че цялата галимация със заразените животни е тяхно дело. Бас държа, че техни хора в БАБХ са основни изпълнители на този план чрез действията си в Шарково и региона\", написа бившият депутат във Фейсбук. Сподели:", "date": "2018.07.16", "title": "ЕКСКЛУЗИВНО В ПИК! Антон Тодоров разби мита, че през комунизма не са избивани животни! Бившият депутат с тежки думи срещу Нинова (ДОКУМЕНТИ)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B4%D0%B0-%D1%81%D0%B5-%D0%B7%D0%B0%D0%BA%D1%80%D0%B8%D1%8F%D1%82-%D0%BB%D0%B8-%D0%B1%D0%B5%D0%B6%D0%B0%D0%BD%D1%81%D0%BA%D0%B8%D1%82%D0%B5-%D1%86%D0%B5%D0%BD%D1%82%D1%80%D0%BE%D0%B2%D0%B5---%D0%BA%D0%B0%D1%80%D0%BB%D0%BE%D1%81-%D0%BA%D0%BE%D0%BD%D1%82%D1%80%D0%B5%D1%80%D0%B0-%D1%81-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-news765953.html", "text": "Не е нормално да пускаш по улиците човек, който нямаш никакви данни за него. Това каза по Нова телевизия Карлос Контрера от ВМРО по повод на искането на патриотите за закриването на бежанските центрове от открит тип. \"Това са хора, тъсрещи закрила. Те са около 600 души, в София са около 400. 60% са от Сирия и Ирак. България има задължение за предоставяне на убежище и по Конституцията. Капацитетът не бива с лека ръка да се разрушава\", изрази своето несъгласие Според Карлос Контрера, проблемът е станал, заради решение от 2013 г. на тогавашния кабинет \"Орешарски\", който на пожар откривал такива центрове в населените места: \"Настана ужасът след това, всички си спомняме\", каза той. \"Ясно е, че трусове в Африка и Близкия изток ще има. Те се регистрират в центровете и спят по пейките. Предлагаме тези центрове да бъдат от затворен тип и да бъдат изведени от населените места\", уточни той. \"Не може да минеш границата с една бала евро и да кажеш, че бягаш от война. Не може да минеш границата с един сак с 4-5 кг. хероин и да кажеш, че бягаш от война\", продължи Контрера. правният експерт Радостина Павлова. Сподели:", "date": "2018.07.16", "title": "ГОРЕЩА ТЕМА! Да се закрият ли бежанските центрове - Карлос Контрера с категорично мнение"}
{"url": "http://pik.bg/%D0%BB%D1%83%D0%B4%D0%B0-%D1%80%D0%B0%D0%B1%D0%BE%D1%82%D0%B0-%D0%B1%D0%BB%D0%B8%D0%B7%D0%BD%D0%B0%D1%87%D0%BA%D0%B8%D1%82%D0%B5-%D0%B0%D0%BB%D0%B5%D0%BA%D1%81-%D0%B8-%D0%B2%D0%BB%D0%B0%D0%B4%D0%B8-%D1%81%D0%B5-%D1%82%D0%B0%D1%82%D1%83%D0%B8%D1%80%D0%B0%D1%85%D0%B0-%D0%BE%D1%82-%D0%B3%D0%BB%D0%B0%D0%B2%D0%B0-%D0%B4%D0%BE-%D0%BF%D0%B5%D1%82%D0%B8-news765492.html", "text": "Близначките Алекс и Влади, станали известни с парчето „Уж говорим”, се татуираха от глава до пети, пише \"Слава\". Двете отказват да разкрият истински ли са татусите им, или само временни с популярната напоследък отмиваща се къна, но определено изглеждат атрактивно. Двете сестри нашумяха, освен с таланта си и с наскоро изтекли интимни снимки в интернет, пише български ежедневник. На фотосите ясно се вижда, че едната от тях е облечена като медицинска сестра, но не носи бельо под бялата престилка. Сподели:", "date": "2018.07.16", "title": " ЛУДА РАБОТА! Близначките Алекс и Влади се татуираха от глава до пети"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%85%D0%B5%D0%BB%D0%B7%D0%B8%D0%BD%D0%BA%D0%B8-%D0%B2-%D0%B5%D0%BA%D1%81%D1%82%D0%B0%D0%B7-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D1%81%D0%B0%D1%89-%D0%BF%D1%80%D0%B5%D0%BC%D0%B5%D1%81%D1%82%D0%B8-%D0%B3%D1%80%D0%B0%D0%B4%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0--news765923.html", "text": "ТАСС, цитира Фокус Кратка бяла нощ отделя Хелзинки от събитие, което в понеделник ще направи столицата на Финландия главния център на световната политика, пише В президентския дворец на града до Финския залив в този ден ще се проведе първата пълноформатна среща между лидерите на Русия и САЩ, Владимир Путин и Доналд Тръмп. Доколкото успяха да се убедят кореспондентите на ТАСС, жителите на Хелзинки са в по-голямата си част поласкани от факта, че изборът за място на толкова важна среща е паднал върху техния град. Но сред атомсферата на традиционното финско спокойствие присъства и елемент на тревожност: мерките за безопасност преди пристигането на гостите, са повишени до най-високо ниво, за което напомнят закритите улици, военният кораб в пристанището на града и полицейски служите, които са дежурни на всяка пресечка в централната част на града. Сподели:", "date": "2018.07.16", "title": " Жителите на Хелзинки в екстаз,  срещата на върха между Русия и САЩ премести града в центъра на световното внимание"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D1%81-%D0%BD%D0%BE%D0%B2%D0%BE-%D0%BF%D0%B0%D1%80%D1%87%D0%B5-%D0%B3%D0%BE%D1%82%D0%B2%D0%B8-%D0%B3%D0%BE%D0%BB%D1%8F%D0%BC-%D0%BA%D0%BE%D0%BD%D1%86%D0%B5%D1%80%D1%82-%D0%B8-%D1%81%D0%B1%D0%BE%D1%80%D0%B5%D0%BD-%D0%B0%D0%BB%D0%B1%D1%83%D0%BC-%D0%B2%D0%B8%D0%B4%D0%B5%D0%BE-news765886.html", "text": "От демото до клипа – всичко около новата песен на Мария Илиева „Не си готов” се е случило по време на нейната бременност. В студиото на бТВ певицата се пошегува, че синът й Александър буквално живее с новото парче. „Не си готов” е продължение на друг неин хит – „Всичко”. На този етап обаче нов албум не е на дневен ред. Мария Илиева обмисля да събере на едно място най-емблематичните си песни за 20 години на сцената. Готви и голям концерт през следващата година. Тя коментира и една тежка за българските изпълнители тема – авторските права. Според нея с новия закон се прави по-адекватна крачка за оценяване на труда на нея и колегите й. По думите й сега вече общините ще контролират дали ползвателите злоупотребяват с музикалното творчество. Тя обясни, че процесът ще е много олекотен, ще трябва всеки собственик на магазин, ресторант или фитнес зала, да подпише договор с ПРОФОН, с който да заплаща символична сума, с която да овъзмезди труда на музиканта. Тя подчерта, че това не се отнася само за българската музика, но и за чуждестранната, и се надява механизмът да работи успешно. Сподели:", "date": "2018.07.16", "title": "Мария Илиева с ново парче, готви голям концерт и сборен албум (ВИДЕО)"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%BE%D0%B2%D0%B0%D1%82%D0%B0-%D0%BF%D0%BE%D0%BB%D0%BE%D0%B2%D0%B8%D0%BD%D0%BA%D0%B0-%D0%BD%D0%B0-100-%D0%BA%D0%B8%D0%BB%D0%B0-%D0%B3%D0%BE-%D0%BF%D1%80%D0%B5%D0%BE%D0%B1%D1%80%D0%B0%D0%B7%D0%B8-%D1%80%D0%B0%D0%BF%D1%8A%D1%80%D1%8A%D1%82-%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D0%BA%D1%80%D0%B0%D0%B9%D0%BD%D0%BE%D1%81%D1%82%D0%B8-news765852.html", "text": "Рапърът 100 кила е останал кожа и кости. Шоуменът е минал на диета и е стопил всичко излишно, което преди това бе качил от нередовно хранене, а новият му режим е вдъхновен от жена. Килата е смъкнал шкембето, но явно няма време за тренировки, защото в този си вид изглежда доста хилав и измъчен. „От около една година не ям месо”, призна наскоро варненецът, който не разкрива каква е причината за този избор, но той без съмнение идва от половинката му. Двамата с нея са от около година заедно и явно именно нейна е идеята да вкара в рамки храненето на певеца. Преди това той никога не се е замислял за менюто си и бил предимно на дюнери и пици. Когато пък искал да се поглези ядял до пръсване всякакви сладки храни. „С неговия начин на живот той се храни предимно късно вечер, не си доспива и това напълно скапва хормоните му. Дори да е слаб като структура, качва на корем”, издават близки до рапъра. Точно това се променило и като Килата минал на безмесна диета. Първо открил постната кухня и зеленчуците. След това започнал да се задоволява само с по една салата на обяд и прибавил към диетата си модерни храни като авокадо, киноа, чия и годжи бери. Покрай това не само се вталил, а кожата му започнала да изглежда много по-свежа и млада. „Няма да рекламирам вегетарианството, но на мен много ми харесва”, споделя рапърът който към всичко това открил и скрити жизнени сили покрай отказа си от месото. Това особено много му помагало с графика му. Само за сравнение през месец юли Килата има 13 изяви, които му носят хиляди левове на вечер. Освен това певецът е постоянно ангажиран да рекламира какво ли не в социалните мрежи, което също му цъка пари по сметката, но и отнема от времето му за почивка, пише столичен седмичник. Сподели:", "date": "2018.07.16", "title": "ПЪЛНА ПРОМЯНА! Новата половинка на 100 кила го преобрази, рапърът стигна до крайности"}
{"url": "http://pik.bg/%D0%B3%D1%80%D1%8A%D1%86%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D0%B8%D0%B7%D0%B1%D0%BE%D1%80%D0%B8-%D0%BF%D1%80%D0%B5%D0%B7-%D0%BC%D0%B0%D0%B9-2019-news765902.html", "text": "С все по-увеличаващия се натиск за предсрочни избори след лятото, правителството изглежда има намерение да проведе общи избори, заедно с местните и европейските през май догодина, тъй като министър-председателят на Гърция Алексис Ципрас желае повече време, за да намали разликата между управляващата „СИРИЗА“ и основния претендент „Нова демокрация“, пише електронното издание на гръцкия вестник Kathimerini, цитирано от Фокус. Освен това, имайки предвид че Панос Каменос, лидерът на по-малката коалиционна партия „Независими гърци“, заплаши да поиска избори когато договора за името с Македония влезе в парламента – между януари и март – правителството вече е заето с проучването на различни сценарии, които ще го задържат на власт поне до месец май. Имайки предвид това, Ципрас ще се опита да се възползва възможно най-много от първичния излишък на страната, за да осъществи серия от контрамерки, които да свалят малко от тежестта на строгите кризисни мерки, както и ще продължи с данъчните облекчения за средната класа. Очаква се гръцкият премиер да оповести своите контрамерки по време на Солунския международен панаир през септември. Въпреки това, съветници на премиера твърдят, че „СИРИЗА“ може само да очаква политически дивиденти през следващата година, когато „гражданите виждат парите, които влизат в джобовете им“. В допълнение, Ципрас би желал да проведе изборите след като договора за името с Македония бъде ратифицирано, за да се избегне превръщането му в предизборен въпрос, което би имало политическа цена за „СИРИЗА“. Сподели:", "date": "2018.07.16", "title": "Гръцкото правителство се готви за избори през май 2019"}
{"url": "http://pik.bg/%D0%BC%D0%BE%D0%BC%D0%B8%D1%87%D0%B5%D1%82%D0%B0%D1%82%D0%B0-%D0%BE%D1%82-%D0%BF%D1%8A%D0%BD%D0%BA-%D0%B1%D0%B0%D0%BD%D0%B4%D0%B0%D1%82%D0%B0-%D0%BF%D1%83%D1%81%D0%B8-%D1%80%D0%B0%D0%B9%D1%8A%D1%82-%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%85%D0%B0-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%B2%D0%B8%D0%B4%D0%B5%D0%BE-news765889.html", "text": "Момичетата от руската пънк банда \"Пуси Райът\" поеха отговорност за нахлуването на терена на \"Лужники\" по време на финалния мач на световното първенство по футбол между Франция и Хърватия. Четирите музикантки, облечени във военни униформи, нахлуха на терена в началото на второто полувреме, но бързо бяха задържани от стюардите. След като са били заловени, четирите бързо са били откарани в най-близкото полицейско управление, е съобщила една от задържаните, Олга Кучарова, пред Ройтерс. За групата \"Пуси Райът\", която е известна с откритите си антикремълски тези, това не е първи подобен инцидент. Сподели:", "date": "2018.07.16", "title": "Момичетата от пънк бандата \"Пуси Райът\" прекъснаха финала на Световното (ВИДЕО)"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%80%D0%B8%D0%B5%D0%BC%D0%B0-50-%D0%BE%D1%82-450-%D1%82%D0%B5-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%BF%D0%B0%D1%81%D0%B5%D0%BD%D0%B8-%D0%B2-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-news765843.html", "text": "Германия се съгласи да приеме 50 от 450-те мигранти, спасени от рибарски кораб в Средиземно море, които Италия и Малта отказаха да допуснат на своя територия, съобщават ДПА и Асошиейтед прес. Берлин и Рим се договориха Германия да приеме 50 мигранти по този случай като част от продължаващите преговори за по-засилено двустранно сътрудничество по въпросите на представяне на убежище, посочи говорителка на германското правителство. Франция и Малта също са се съгласили да приемат по 50 мигранти от кораба. Италия поиска помощ от останалите страни от ЕС, призовавайки ги да споделят бремето за поемане на мигрантите, идващи през Средиземно море. 450-те души в момента са на кораб на европейската гранична служба Фронтекс и на съд на италианската брегова охрана, след като бяха спасени от двупалубно дървено корабче, с което се опитвали да пресекат Средиземно море от Либия. Няколко жени и деца са транспортирани за медицинско лечение до италианския остров Лампедуза. Сподели:", "date": "2018.07.16", "title": "Германия приема 50 от 450-те мигранти, спасени в Средиземно море"}
{"url": "http://pik.bg/%D1%82%D0%BE%D0%BF-%D1%80%D0%B5%D0%B7%D0%B0%D1%87%D0%BA%D0%B0-%D0%BD%D0%BE%D1%80%D0%B0-%D0%BD%D0%B5%D0%B4%D0%BA%D0%BE%D0%B2%D0%B0-%D0%B1%D1%80%D1%8A%D0%BC%D1%87%D0%B8-%D1%81-%D1%84%D0%B5%D1%80%D0%B0%D1%80%D0%B8-%D0%B7%D0%B0-350-%D0%B1%D0%BE%D0%BD%D0%B0-news765703.html", "text": "Напоследък Нора Недкова се хвали, че се движи във ферари, чиято стойност е поне 350 000 лева. Моделката се снима в скъпото возило в центъра на София, а от фотосите се вижда, че не шофира сама, а я возят. Клюкарите вече се чудят дали колата е на някое ново гадже на варненската бръмчалка, или тя просто се снима в нея, за да дразни колежките си. Някои направиха аналог между автомобила, в който Недкова позира, и песента на спрягания за неин любовни Слави Трифонов „Едно ферари с цвят червен“, пише столичен седмичник. Сподели:", "date": "2018.07.16", "title": " ТОП РЕЗАЧКА! Нора Недкова бръмчи с ферари за 350 бона"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D1%80%D0%B0%D0%BA%D0%B5%D1%82%D0%B8-%D1%81%D0%B0-%D0%BE%D0%B1%D1%81%D1%82%D1%80%D0%B5%D0%BB%D1%8F%D0%BB%D0%B8-%D1%81%D0%B8%D1%80%D0%B8%D0%B9%D1%81%D0%BA%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%B2-%D0%B0%D0%BB%D0%B5%D0%BF%D0%BE-news765909.html", "text": "Израел е извършил ракетен обстрел върху сирийска военна позиция северно от летище „Найраб“ в Алепо, предава Sputnik, като се позовава на Сирийската държавна медия, цитира Фокус. Ударът от израелските въоръжени сили върху сирийската позиция е причинила материални щети. Сирийската арабска информационна агенция (SANA) е цитирала военен източник, който е заявил, че Израел е обстрелял сирийска военна позиция северно от летището в Алепо. Сподели:", "date": "2018.07.16", "title": "Израелски ракети са обстреляли сирийска позиция в Алепо"}
{"url": "http://pik.bg/%D1%83%D0%B2%D0%B5%D0%BB%D0%B8%D1%87%D0%B8%D1%85%D0%B0-%D1%82%D0%B0%D0%BA%D1%81%D0%B0%D1%82%D0%B0-%D0%B7%D0%B0-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%BF%D1%80%D0%B8-%D1%80%D0%B8%D0%BB%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-news765870.html", "text": "Такса паркиране при Рилския манастир е увеличена с 1 лев, установяват посетители на светата обител през почивните дни. Паркиране за лек автомобил от 4 лева вече е 5 лева - независимо от времето за престоя, съобщава БНР. Увеличение има и при таксата за автобусите от осем на десет лева, казаха превозвачи. Таксите са валидни за паркоместата и при Дупнишката и при Самоковската порта. Новите такси принуждават посетители да остават колите си при отбивките по пътя за манастира и да стигат до светата обител пеша. Последните около 15 години паркирането при Дупнишката порта с около 40 места оставаше непроменено – по 4 лева за леки автомобили, по 6 лева за бусове, по осем лева за автобуси. \"За 15 минути престой плащаш като за цял ден\", недоволстват пристигнали с частен превоз посетители на светата обител. Сподели:", "date": "2018.07.16", "title": "Увеличиха таксата за паркиране при Рилския манастир"}
{"url": "http://pik.bg/%D0%BC%D0%B0%D0%BD%D0%B0%D1%81%D1%82%D0%B8%D1%80%D1%8A%D1%82-%D0%BA%D1%80%D0%B0%D0%B9-%D0%B3%D0%B8%D0%B3%D0%B8%D0%BD%D1%86%D0%B8-%D0%B4%D0%B0%D1%80%D1%8F%D0%B2%D0%B0-20-%D0%BE%D0%B2%D1%86%D0%B5-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D1%82-%D1%87%D1%83%D0%BC%D0%B0%D1%82%D0%B0-%D1%80%D0%B0%D0%B9%D0%BE%D0%BD%D0%B8-news765830.html", "text": "Църногорският манастир \"Св. св. Безсребреници и чудотворци Козма и Дамян\" край брезнишкото село Гигинци ще дари 20 овце за пострадалите от чумата по дребните преживни животни райони, съобщиха от Светата обител. Братството изразява своята съпричастност към трагедията на пострадалите стопани, чийто добитък се умъртвява заради заразата. Чрез сдружението \"Обединени българските животновъди\" овцете ще бъдат изпратени в населените места, където се извършва евтаназия на болните животни. На поляните край манастира трети ден се провежда първият църногорски събор \"В сърцето на Граово\". Сподели:", "date": "2018.07.16", "title": "Манастирът край Гигинци дарява 20 овце за пострадалите от чумата райони"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B8-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B8%D0%B7%D0%B8%D0%B3%D1%80%D0%B0%D1%85%D0%B0-%D0%BD%D0%B0%D0%B9-%D1%80%D0%B5%D0%B7%D1%83%D0%BB%D1%82%D0%B0%D1%82%D0%BD%D0%B8%D1%8F-%D1%84%D0%B8%D0%BD%D0%B0%D0%BB-%D0%BE%D1%82-52-%D0%B3%D0%BE%D0%B4%D0%B8%D0%BD%D0%B8-news765883.html", "text": "Финалът на световното първенство в Русия между Франция и Хърватия беше най-резултатен от 52 години насам. \"Петлите\" вдигнаха втората си световна титла след Мондиал`98, след като победиха с 4:2 \"шахматистите\" пред препълнените трибуни на \"Лужники\". Така за първи път от 1966 година най-важният мач във футбола беше оцветен с шест попадения. Тогава Англия спечели единствената си титла със същия резултат. \"Трите лъва\" надвиват Германия обаче след продължения, а редовно време на \"Уембли\" завършва 2:2. От 1958 година не са падали шест или повече попадения във финала на един Мондиал. Тогава Бразилия и Пеле триумфират за първи път на световното първенство в Швеция. \"Селесао\" надви домакините с 5:2, а 17-годишният Пеле вкара два гола. Килиян Мбапе стана първият тинейджър след Краля на футбола, който се разписва на световен финал. Сподели:", "date": "2018.07.16", "title": "Франция и Хърватия изиграха най-резултатния финал от 52 години"}
{"url": "http://pik.bg/%D0%BF%D0%B0%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%B8%D1%81%D1%82%D1%8A%D1%80-%D1%81%D0%BE%D1%84%D0%B8%D1%8F-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BD%D0%BE%D0%B2%D0%B8%D1%82%D0%B5-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B8-news765911.html", "text": "Актуалният носител на титлата „Мистър София“ Ричард Величков се забърка в пореден скандал. След организаторите на гей парада в столицата, дойде редът и на участничките в тазгодишното издание на конкурса „Мис Силикон“. Фитнес инструкторът на звездите, както стана популярен Ричард, публикува кратко видео в профилите си в социалните мрежи, в което зададе няколко въпроса на претендентките за титлата. „Защо ви е да участвате в подобен конкурс и какво ще ви донесе той? Това конкурс за красота или за чужди тела, поставено във вашето е? Смятате ли, че силиконът ви прави красиви? Кое е по важно: да имаш силикон или естетическо красиво тяло“, пита Ричард. Величков даде заявка, че ще присъства на финала на конкурса и нищо чудно да стане скандал, ако някоя от участничките го разпознае и е обидена, пише Secret.bg. Сподели:", "date": "2018.07.16", "title": "ПАК СКАНДАЛ! Мистър София скочи срещу новите силиконки"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D0%BE%D1%82%D0%BA%D1%80%D0%B8%D1%85%D0%B0-%D0%BC%D0%B5%D1%82%D0%BE%D0%B4-%D0%B7%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D1%82%D0%B5%D1%80%D0%BC%D0%B8%D0%BD%D0%B0%D0%BB%D0%B5%D0%BD-%D1%81%D1%82%D0%B0%D0%B4%D0%B8%D0%B9-%D0%BD%D0%B0-%D1%80%D0%B0%D0%BA-news765788.html", "text": "Учени от университета Тулейн в Ню Орлиънс, Луизиана, установиха, че няколко пуснати в продажба лекарствени препарати са ефикасни срещу метастази, които са характерни за терминален стадий на рак, съобщи Лента. Тези съединения допринасят да се предотврати предаването на химични сигнали между раковите клетки посредством екзозоми - микроскопични мехури, състоящи се от липидна мембрана и съдържащите се в нея протеинови молекули и молекули РНК. В екзозомите се съдържат вещества, които стимулират растежа на тумори. Мехурчетата могат да пренасят онкогени в съседни клетки, увеличавайки разпространението им, или да транспортират протеини, като например протеина МТ1-ММР, които правят обкръжаващите тумора тъкани уязвими към проникването на ракови клетки в тях. Освен това екзозомите могат да съдържат сигнални фактори, които потискат имунната система. Учените изследвали 4580 известни фармакологично активни съединения и одобрени от американското Управление за контрол на храните и лекарствата препарати. Оказало се, че 23 от тях, включително антибиотици, противогъбични и противовъзпалителни средства, могат да предотвратят освобождаването на екзозоми от ракови клетки на простатата и да потиснат растежа на тумора. Сподели:", "date": "2018.07.16", "title": "ПРОБИВ! Откриха метод за предотвратяване на терминален стадий на рак"}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%BD-%D0%BA%D0%BE%D1%8F%D1%82%D0%BE-%D1%81%D0%B8-%D1%81%D0%BB%D0%BE%D0%B6%D0%B8-%D0%B3%D1%8A%D1%80%D0%B4%D0%B8-%D0%BD%D0%B0-%D0%BA%D1%80%D0%B5%D0%B4%D0%B8%D1%82-%D1%81%D0%B5-%D0%BE%D0%BA%D0%B8%D1%87%D0%B8-%D1%81-%D0%B5%D1%80%D0%BE%D1%82%D0%B8%D1%87%D0%BD%D0%B0-%D1%82%D0%B8%D1%82%D0%BB%D0%B0-news765907.html", "text": "Скандалната моделка Кристин Каменова се окичи с титлата „Best Erotic Model“. Конкурсът се проведе вчера вечерта в Слънчев бряг. Звездното жури гласува единодушно титлата за най-еротичен модел да отиде в ръцете на блондинката, която превзе социалните мрежи преди няколко месеца с личната си история. Каменова изтегли кредит в размер на 20 бона, благодарение на който си инсталира силиконови импланти и замина в Дубай, където срещна истински принц, пише Secret.bg Приказката, която обиколи националните телевизии приключи, но пък даде урок на Кристин, за който тя говори неотдавна в „Ничия земя“ по Нова телевизия. В журито се открояваха плеймейтката Анна-Мария Чернева, Мистър София Ричард Величков и силиконката Виктория Петрова. Сподели:", "date": "2018.07.16", "title": "Кристин, която си сложи гърди на кредит, се окичи с еротична титла"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%B7%D1%80%D0%B0%D0%B7%D0%B8-%D0%BD%D0%B0%D0%B4%D0%B5%D0%B6%D0%B4%D0%B0-%D0%B7%D0%B0-%D0%BF%D0%BE%D0%B4%D0%BE%D0%B1%D1%80%D0%B5%D0%BD%D0%B8%D0%B5-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D1%80%D1%83%D1%81%D0%B8%D1%8F-news765903.html", "text": "Президентът на САЩ Доналд Тръмп, в интервю за телевизионния канал „CNBC“, обвини Демократическата партия, че е допуснала хакерската атака, в която обвинява Русия, като добави, че все още се надява да се сприятели с Русия, въпреки че това може и да не се случи поради „лова на вещици“, отприщен от опонентите му, предава РИА Новости, цитира Фокус. „Те се опитаха да атакуват не само уебсайта на Демократическата партия, но и този на Републиканската. Но ние имахме по-добра защита. Те не успяха. Мисля, че Демократическата партия трябва да се срамува от това, че допусна хакерска атака срещу себе си“, заяви Тръмп. „Мисля, че сприятеляването с Русия е хубаво нещо, но може би няма да ни се отдаде такава възможност. Те (отношенията с Русия) сериозно пострадаха от „лова на вещици“, допълни той в навечерието на срещата с президента на Русия Владимир Путин в Хелзинки. На въпрос кой е главният съперник на САЩ, Тръмп отговори: „Ние имаме много съперници. ЕС е наш съперник в това, което правят в търговията, Русия е наш съперник, Китай е наш съперник в икономически смисъл“. Сподели:", "date": "2018.07.16", "title": "Доналд Тръмп изрази надежда за подобрение на отношенията с Русия"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D0%BA%D1%83%D0%BF%D1%83%D0%B2%D0%B0-141-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D1%8F-%D1%84-35-%D0%B7%D0%B0-13-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news765836.html", "text": "САЩ са постигнали предварително споразумение с „Локхийд Мартин“ за покупка на нови стелт изтребители Ф-35 на стойност около $13 млрд., което отваря пътя за по-голяма сделка към 2020 г., при която цената на един самолет ще падне до $80 млн., съобщи Ройтерс, цитиран от БНР. При сегашната покупка на 141 машини Ф-35 е постигната най-ниска цена за варианта Ф-35А – около $89 млн., която е с 6% по-ниска от последната сделка от февруари 2017 г. - $94,3 млн., разкрили източници, запознати с преговорите. Свалянето на цената на най-скъпата отбранителна програма в света е от ключово значение за получаване на повече поръчки – както от САЩ, така и от чужбина, посочва Ройтерс. Президентът на САЩ Доналд Тръмп и други US представители критикуваха програмата за Ф-35 заради закъснения и превишаване на разходите, но цената са самолет устойчиво намалява през последните години, а продукцията расте. Постегнатата договорка по новата сделка трябва да формализирана с някои детайли по цената и други условия в договор, чието обявяване се очаква до седмици, заявили източници на Ройтерс, пожелали анонимност. Освен това продължавали преговорите за многогодишна сделка с военното министерство на САЩ на цена над $37 млрд., която включва доставката на 440 изтребителя Ф-35. Сподели:", "date": "2018.07.16", "title": "СДЕЛКА! Пентагонът купува 141 изтребителя Ф-35 за 13 млрд. долара"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%B1%D1%8A%D0%B4%D0%B5%D1%82%D0%B5-%D1%89%D0%B0%D1%81%D1%82%D0%BB%D0%B8%D0%B2%D0%B0-%D0%B4%D0%B2%D0%BE%D0%B9%D0%BA%D0%B0-%D0%BE%D1%82%D0%BD%D0%BE%D0%B2%D0%BE-news765897.html", "text": "Източник: Космополитън Смехът е изключително полезен за здравето. Той редуцира опасните хормони на стреса, което на свой ред сваля кръвното и намалява риска от сърдечни заболявания. Също така облекчава болката и укрепва имунитета. Ето ти един съвет: оплакването пред приятелките как ти и любимият напоследък не се обичате толкова много, няма да оправи нещата. Какво ще помогне? Повече смях и мили жестове, когато сте само двамата. Виждаме те как въртиш очи, но имай предвид тези данни: Проучване* от 2017-а сред 15 000 души е установило, че двойките, които редовно се шегуват, смеят се заедно и си припомнят весели моменти, са по-щастливи от тези, които се веселят рядко. Според друго проучване дребните мили жестове към партньора усилват любовта. Сега, когато имаш тази информация, я използвай разумно. Нашите съвети ще ти помогнат да започнеш. „Влюбих се в чувството му за хумор.“ Това е клише, което чуваме често, но трябва да си признаем, че да се смееш с някого, с когото спиш (освен другите неща), е страшно забавно и е в основата на връзката. Според проучване на социалния психолог Лора Курц, дивият смях с любимия ще ви сближи и ще укрепи взаимната подкрепа. Но има една уловка. За да ви сближава, хуморът ви трябва да е споделен и е важно да се смеете на подобни неща. „Това се нарича близък хумор“, казва Джефри Хол, автор на споменатото проучване, „И използването му може да е много благотворно.“ Никой не казва, че трябва непрекъснато да разказваш вицове и смешки на любимия, когато сте заедно, но ще е хубаво да си създадете някакъв личен малък ритуал, който да ви разсмива и да укрепва любовта ви. Но какво да правите, ако само единият схваща майтапа, а другият не го намира за смешен? Означава ли това, че дните ви като двойка са преброени? Не. Просто трябва да откриете това, което кара и двама ви да се смеете. Ето няколко полезни стратегии: започнете да гледате нов комедиен сериал или си организирайте състезание кой ще намери по-смешно меме в интернет. Или си играйте с домашния любимец, като например Ейми, на 33, и нейният съпруг. „Измисляме глупави стихчета за кучето по известни песни.“ Можете да правите като Лорън, на 21, и приятелят є. „Когато отивах на пазар, той ме молеше да му купя най-евтиното и странно нещо, което намеря“, разказва тя. „Купувахме си много шантави неща и умирахме от смях.“ Времето също помага. Колкото по-дълго сте заедно, толкова повече смешни моменти ще натрупате, били те лични (както когато ти направи серенада и използва метлата за китара) или публични (както когато се подхлъзна на дансинга на сватбата). Номерът е да си припомняте тези общи смешни моменти често. Според проучването на Хол, това се свързва положително с доволството от връзката и укрепва любовта. „Дори една шега може да ви кара да се смеете месеци, че и години“, обяснява Кари Кол, семеен терапевт и директор на The Gottman Institute. Когато се чувствате комфортно един с друг, е лесно да забравиш, че трябва да си мила с партньора си. (По-лесно е да му креснеш да поръча храна за вкъщи и после да го игнорираш, докато нагъваш пицата.) Но двойките са много по-щастливи заедно, когато си правят дребни мили жестове, сочат проучвания**. Звучи очевидно, но специалистите прекалено много се занимават с това как двойките се справят с конфликтите. „Данните показват, че милите жестове в ­ежедневието са наистина важни“, казва ­авторът на проучването – асистентът Майкъл Маниачи. Тези дреболии включват гледането с него на филм, който ­ не ти харесва особено, или целувката на излизане сутрин. По-важното е, че партньорът ти дори не трябва да осъзнава тези дреболии, за да имат те положителен ефект, отбелязва Маниа­­чи. (Например да го завиеш, ако заспи рано на дивана.) Мисли за това като за карма или за нещо, което те кара да се чувстваш добре. За да накараш любимия да се усмихне, пробвай нещо, наречено „капитализация“. Радвай се на хубавите неща, които се случват на него, за да усилиш добрите вибрации. Затова, вместо само да го поздравиш за повишението, направи парти с шампанско и му измисли дребен подарък, за да му покажеш, че се гордееш с него. Ако той е прекалено зает или просто не прави мили неща за теб, не се притеснявай да му го кажеш. „Няма нищо лошо в това да кажеш какво искаш“, коментира Луис Хаус, автор на „Маската на мъжествеността“ (The Mask of Masculinity). „Ако любимият не показва привързаността си, кажи си честно. Просто му обясни ясно и просто, че е страхотен, но би било мило, ако ти сипе чаша мерло, като отидеш при него, или ти праща по някое и друго любовно съобщение.“ Общо взето, това са нещата, които ­най-щастливите двойки правят. Дават си дребни неща, които укрепват голямата любов и щастие. Това ще ти се отплати подобаващо! Ако правиш дори само едно готино нещо на ден за твоята половинка, това ще подобри и качеството на живота ти и емоционалното ти състояние. Това е партньорът ти, затова се постарай да му дадеш шанс. „Не забравяй, че той ти мисли доброто, дори в момента да е бесен“, казва терапевтът Кари Коул. Ако посред скандала приятелят ти ти налее чаша вода, когато налива и на себе си, си дай момент да се успокоиш. Когато единият обезоръжи другия, ескалацията на скандала ще спре. „Вместо да го обвиняваш, че бърка, му дай пример как действията му ти влияят“, съветва Луис Хаус. Сподели:", "date": "2018.07.16", "title": "Как да бъдете щастлива двойка отново "}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-6-%D0%B4%D0%B5%D1%86%D0%B0-%D0%B8%D1%80%D0%B5%D0%BD%D0%B0-%D0%BC%D0%B8%D0%BB%D1%8F%D0%BD%D0%BA%D0%BE%D0%B2%D0%B0-%D0%B8%D1%81%D0%BA%D0%B0-%D0%BE%D1%89%D0%B5-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8-news765802.html", "text": "На 8 юли Ирена Милянкова роди най-малката си дъщеря Лилия. 32-годишната манекенка стана майка за шести път. Тя има 4 деца от бившия си Росен Чолов - Чолата, а през 2016 г. даде живот на малката Виктория, плод на любовта й с брокера Никола Чолаков. Както преди време съобщи светското предаване на ПИК TV \"Жълтите новини\" Ирена и Никола сключиха брак в Гърция, далеч от любопитните погледи. Новороденото бебе е осмо поред в семейството на Ирена и Никола. Освен четирите нейни деца от Чолов и двете от Чолактова, съпругът й се радва на вече пораснали син и дъщеря, а през 2016 г. стана дядо. \"С Никола искаме още деца! Ако всичко е наред със здравето ми, защо да не родя отново?! Бременностите ми протичат много леко, нямам усложнения, бързо влизам във форма. Децата ми носят щастие и любов!\", споделя Ирена, непосредствено след раждането на бебето Лилия. Близки до миловидната хубавица издават, че тя се надявала скоро пак да зачене, но този път с момче. Манекенката и актриса роди първото си дете едва на 15 години, пише седмичник. Сподели:", "date": "2018.07.16", "title": "НЕВЕРОЯТНО! Майката на 6 деца Ирена Милянкова иска още наследници! "}
{"url": "http://pik.bg/%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BC%D0%B5%D0%B6%D0%B4%D1%83-%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-%D1%81%D0%B0-%D0%BF%D0%BE%D0%B7%D0%B8%D1%82%D0%B8%D0%B2%D0%B5%D0%BD-%D1%81%D0%B8%D0%B3%D0%BD%D0%B0%D0%BB-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%B5-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%84%D0%B8%D0%BD-news765908.html", "text": "Предстоящите в понеделник преговори между президентите на Русия и САЩ, Владимир Путин и Доналд Тръмп, които ще се проведат в Хелзинки, представляват позитивен сигнал, счита министърът на външните работи на Финландия Тимо Сойни, цитиран от РИА Новости, предава Фокус. „Мисля че и двамата лидери са склонни да поддържат умерени очаквания. Но може да има и изненада. Да, разбира се, тези дискусии са дълбоки, но най-важното е, че това е позитивен сигнал, че те ще работят заедно и ще могат да обсъждат въпросите помежду си“, заяви Сойни. Преговорите, по мнението на външния министър, ще се отнасят до въпроси свързани с международната политика и той очаква от президентите резултати, които ще помогнат с разрешаването на световните проблеми. Сподели:", "date": "2018.07.16", "title": "Преговорите между Путин и Тръмп са позитивен сигнал, категоричен е външният министър на Финландия "}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0-%D1%86%D1%8A%D1%80%D0%BA%D0%B2%D0%B0-%D0%BF%D0%BE%D1%87%D0%B8%D1%82%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D1%81%D0%B2-%D0%BC%D1%8A%D1%87%D0%B5%D0%BD%D0%B8%D1%86%D0%B0-%D1%8E%D0%BB%D0%B8%D1%8F-%D0%B4%D0%B5%D0%B2%D0%B8%D1%86%D0%B0-%D0%B5%D1%82%D0%BE-%D0%BA%D0%BE%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D1%87%D0%B5%D1%80%D0%BF%D1%8F%D1%82-news765910.html", "text": "На тази дата Българската православна църква почита паметта на Св. мъченица Юлия девица. Легендата разказва, че Юлия е родена в Картаген и произхожда от знатно и християнско семейство. Но, когато персийците покорили града, те отвлекли много хора. Юлия, въпреки че по това време била невръстна също попаднала между пленниците. Купил я търговец от Сирия и той дълго време се опитвал да я откаже от вярата й, но Юлия не се отрекла от Христос. Смъртта й настъпила, когато придружавайки господаря си, св. Юлия попада на остров Корсика по време на езически празненства. Девойката категорично отказала да участва в техните ритуали, затова била подложена на унижения и жестокости - мъчителите й решили да я погубят, така както юдеите били разпънали Христа, затова направили кръст и на него разпнали мъченицата. На кръста Юлия предала Богу душата си. Това станало през ІV век. От друга страна Юлия е женски вариант на латинското име Юлий, което означава къдрокоса, с буйна къдрава коса. 16 юли се свързва и с името на император Гай Юлий Цезар. Латинското название „юлиус\" определя и месеца като посветен на Юлий Цезар (101-44 г. пр. Хр.). Днес празнуват и съимениците на императора. На 16 юли имен ден празнуват всички с имена Юлия, Юлиян, Юлияна. Според народните вярвания днес е вторият ден от т.нар. Горещници. Сподели:", "date": "2018.07.16", "title": "Православна църква почита паметта на Св. мъченица Юлия девица, ето кои трябва да почерпят"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%BF%D0%BE%D0%BC%D0%BF%D0%B5%D0%BE-%D0%BE%D1%82-%D1%80%D1%83%D1%81%D0%B8%D1%8F-%D0%B7%D0%B0%D0%B2%D0%B8%D1%81%D0%B8-%D0%BA%D0%B0%D0%BA%D0%B2%D0%B8-%D1%89%D0%B5-%D1%81%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D0%BC%D0%BE%D1%81%D0%BA%D0%B2%D0%B0-%D0%B8-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-news765913.html", "text": "Държавният секретар на САЩ Майк Помпео заяви в навечерието на срещата с руската страна в Хелзинки, че възможността за подобряването на отношенията между Вашингтон и Москва зависи от Русия, предава ТАСС. „В понеделник президентът на САЩ и аз ще се срещнем с руските ни колеги в Хелзинки. Подобряването на отношенията с руското правителство ще бъде от полза на всички ни, но топката се намира в тяхното поле“, написа Помпео в социалната мрежа „Туитър“. Той добави, че „ще продължим да държим Русия отговорна за нейните вредни дейности“. Сподели:", "date": "2018.07.16", "title": "Според Помпео от Русия зависи какви ще са отношенията между Москва и Вашингтон "}
{"url": "http://pik.bg/%D0%B8%D0%B7%D0%BB%D0%B5%D0%B7%D0%B5-%D0%B9-%D0%BA%D1%8A%D1%81%D0%BC%D0%B5%D1%82%D1%8A%D1%82-%D0%B3%D1%80%D0%B5%D1%82%D0%B0-%D0%B3%D0%B0%D0%BD%D1%87%D0%B5%D0%B2%D0%B0-%D1%81-%D0%BC%D0%BB%D0%B0%D0%B4-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D1%80%D1%83%D1%81%D0%BD%D0%B0%D1%85-%D0%BE%D1%82%D0%B2%D0%B5%D0%B4%D0%B5-%D0%B5%D1%81%D1%82%D1%80%D0%B0%D0%B4%D0%BD%D0%B0%D1%82%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%B2-%D1%81%D0%B5%D0%BA%D1%81-%D1%80%D0%B0-news765587.html", "text": "Естрадната легенда Грета Ганчева се похвали с 30 години по-млад любовник. Изпълнителката на хита \"Тумбалалайка\" е преживяла разтърсващ секс маратон преди 75-годишния си юбилей. Свалката между актрисата и 45-годишния руснак е станала на морето. От 10 г. тя е директор на музикалния фестивал \"Звездите на Камчия\". Именно там миналия месец срещнала мъжа, на когото се е отдала в леглото. Любовта им обаче приключила с края на смяната на атрактивния любовник, който си хванала самолета за Москва. Първата съпруга на Емил Димитров признава, че от 20 години няма мъж до себе си. 75-годишната Грета Ганчева ще чества юбилея си на 15 юли с концерт в летния театър на Камчия, а входът е свободен. Звездата очаква специален гост от Москва, който ще е водещ, пише \"Телеграф\". Сподели:", "date": "2018.07.16", "title": "ИЗЛЕЗЕ Й КЪСМЕТЪТ! Грета Ганчева с млад любовник! Руснах отведе естрадната легенда в секс Рая"}
{"url": "http://pik.bg/%D0%B3%D0%BE%D1%82%D0%B8%D0%BD-%D0%BB%D0%B8-%D0%B5-%D1%81%D0%BF%D0%BE%D0%BD%D1%82%D0%B0%D0%BD%D0%BD%D0%B8%D1%8F%D1%82-%D1%81%D0%B5%D0%BA%D1%81-%D0%B0%D0%BA%D0%BE-%D1%81%D1%82%D0%B5-%D0%B4%D1%8A%D0%BB%D0%B3%D0%BE-%D0%B7%D0%B0%D0%B5%D0%B4%D0%BD%D0%BE-news765898.html", "text": "Внезапният порив за секс е присъщ на връзката в началото, естрогенът и тестостеронът подскачат, ти още не си успяла да обуеш бикините си, а ето че отново се налага да ги сваляш, а филмът така и си остава недогледан. Но когато живееш дълго с любимия човек, то сексът се отлага за уикенда, а дантеленото бельо се сменя с памучна пижама, уморена си, планина от работа, неизмити чинии... Списъкът е дълъг като този с желанията ти... И незабелязано и коварно сексуалният ти живот губи своята наситеност. Но, имаме какво да ти кажем! Да, точно стихийните изблици на страст могат да станат вълшебното копче, което да активира предишната тръпка. Витамин С укрепва имунитета, а спонтанният секс – отношенията. Внезапното сексуално разтоварване ще те върне към старта на интимния живот. Не в буквалния смисъл, разбира се. Но предишната острота на отношенията ти е като феникс – тя ще се възроди! Ти сами си сложи краката върху раменете, докато сте в кухнята. Желателно не на своите. Силната възбуда може да дойде, когато най-малко я очакваш. Настроила си се за спокойна, тиха вечер, да гледаш любимия си сериал, но внезапно те обзема странното чувство. След това се опитваш да възстановиш какво точно се е случило: „На коя минута от филма спряхме да го гледаме? Как така на втората?“ Или си на работа, гониш срокове за предаването на поредния план, вбесила те е новата колежка, а за капак си раздра и готините жартиери. И изведнъж мъжът ти пише тези неприлични неща, и то точно докато обядваш. Ами какво пък, не е ли идеалното време да се срещнете за десерта? В колата, или в съседното заведение – няма никакво значение. Важното е да сте извън обсега на любопитните погледи. Все пак не всички са готови да станат съучастници на спонтанната ви любовна история. Спонтанният секс ни превръща в диви същества, кара ни да махнем всичко от масата и да се обичаме тук и сега. Той е бърз и луд, сближава ни не само физически, но и емоционално. А после е супер приятно да си спомниш за това как си закъсняла за гостито при родителите му... източник: Космополитън Сподели:", "date": "2018.07.16", "title": "Готин ли е спонтанният секс, ако сте дълго заедно?"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%81-%D0%BE%D0%B1%D0%B5%D1%89%D0%B0%D0%BD%D0%B8%D0%B5-%D0%B4%D0%B0-%D0%BF%D1%80%D0%B5%D0%B4%D0%BF%D0%B0%D0%B7%D0%B8-%D0%B2%D0%B5%D1%80%D0%B8%D0%B3%D0%B8%D1%82%D0%B5-%D0%B7%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B8-%D0%BD%D0%B0-%D0%B0%D0%B2%D0%B8%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-news765912.html", "text": "Британският премиер Тереза Мей в понеделник направи опит да увери авиокомпаниите, че нейният план за Брекзит няма да разруши техните вериги за доставки и обеща, че индустрията ще процъфти, след като Великобритания излезе от Европейския съюз, предава Reuters, цитира Фокус. Бизнесите започват да стават все по-разочаровани заради липсата на яснота за бъдещите търговски отношения, само девет месеца преди деня на Брекзит, насрочен за 29 март 2019 година. „Еърбъс“, най-големият производител на самолети в Европа, който дава работа на около 15 000 души във Великобритания, предупреди по-рано през този месец, че ако Великобритания напусне ЕС без споразумение – така нареченият „твърд“ Брекзит – това ще доведе до прекратяване на продукцията в неговите фабрики и спирането от работа на самолетите му. Британският премиер ще представи в детайли как нейното предложение за Брекзит ще защити веригите за доставки на компании като „Бомбардиър“ и „Ролс Ройс“, както и „Еърбъс“. Мей ще обяви и инвестиции на стойност 343 милиона паунда (454 милиона долара) за проекти за изследване и развитие, инвестиции в технологии за електрически самолети и ще препотвърди, че Великобритания търси как да остане част от европейски институции като Европейската агенция за авиационна безопасност. Сподели:", "date": "2018.07.16", "title": "Тереза Мей с обещание да предпази веригите за доставки на авиопроизводителите след Брекзит"}
{"url": "http://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BE%D1%82%D0%BA%D1%80%D0%B8-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8%D1%8F-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D0%B1%D0%B0%D0%BB%D0%B5%D1%82%D0%B5%D0%BD-%D0%BA%D0%BE%D0%BD%D0%BA%D1%83%D1%80%D1%81-news765919.html", "text": "Председателят на Народното събрание Цвета Караянчева откри 28-ия Варненски международен балетен конкурс, който ще продължи до 30 юли 2018 г. Тя е почетен патрон на най-стария балетен конкурс в света. Председателят на парламента поздрави организаторите за това, че продължават традицията във Варна да се провежда това престижно, изящно и красиво съревнование. Тя пожела успех на всички участници и на състезанието, което дава началото на световни кариери и на неповторими успехи на много балетисти. Тази година в конкурса участват 149 състезатели от 34 страни. Сподели:", "date": "2018.07.16", "title": "Цвета Караянчева откри Варненския международен балетен конкурс"}
{"url": "http://pik.bg/%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BE%D0%B1%D1%8F%D0%B2%D0%B8%D1%85%D0%B0-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-news765918.html", "text": "Президентът на САЩ Доналд Тръмп и неговият руски колега Владимир Путин ще започнат своята среща лице в лице по време на срещата на върха в понеделник в Хелзинки около 13:20 часа и ще продължат разговорите си за час и половина, според график на събитията, публикуван от Белия дом, предава Sputnik, цитира Фокус. Срещата лице в лице ще приключи в 14:50 часа и лидерите ще продължат с работен обяд. Съвместната им пресконференция ще започне с 16:50 часа. Сподели:", "date": "2018.07.16", "title": "От Белия дом обявиха подробности за срещата между ПУтин и Тръмп"}
{"url": "http://pik.bg/%D1%81%D0%BF%D0%B0%D0%B4%D1%8A%D1%82-%D0%B2-%D0%B8%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%B2%D0%B5%D1%87%D0%B5-%D0%BA%D0%BE%D1%81%D1%82%D0%B2%D0%B0-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%BC%D0%B8%D0%BB%D0%B8%D0%B0%D1%80%D0%B4%D0%B8-news765920.html", "text": "Спадът в имиграцията, откакто беше гласуван Брекзит, вече струва на Великобритания повече от 1 милиард паунда на година, според нов анализ на независимия мозъчен тръст „Global Future“, пише британският вестник The Independent, цитиран от Фокус. Тръстът, който насърчава ползите от откритите граници, пресмята че загубите за публичните финанси са еквивалентни на повече от 23 000 медицински сестри или 18 000 доктори. Той също твърди, че постигането на имиграционната цел на правителството за „десетки хиляди“ също ще коства на Великобритания 12 милиарда паунда на година към 2023 – което представлява 60 процента от парите, които бяха обещани на Националната здравна система (НЗС) от британския премиер Тереза Мей като част от така наречените „дивиденти от Брекзит“. Цифрите са базирани на прогнозите на „Office of Budget Responsibility“ от ефектите на нетно получени заеми при алтернативните сценарии на висока и ниска миграция. Тези оценки представят търговски излишък от 16.9 милиарда паунда, ако миграцията падне от своя пик от 336 000 души на година в края на юни 2016 до 185 000 към 2021, сравнено с излишък от 5.2 милиарда паунда, ако паднат до 105 000 към 2021 година. „Global Future“ използват тези оценки, за да разработят това, което те наричат „изчислител за готовност“ на цена от 150 милиона паунда за всяко намаление с 10 000 души в миграцията. Най-новите миграционни цифри ще бъдат публикувани в понеделник, но миграцията вече е паднала до 224 000 души в края на септември 2017. „Намаляването на имиграцията удря тежко публичните финанси“, заяви Питър Старкингс, директор на мозъчния тръст. „Британският народ може и да е реши, че е доволен да плаща малко повече данъци или да приеме по-малки инвестиции в нашата НЗС и други публични услуги, в замяна на намаляване на имиграцията, но това е дебат, който просто не сме имали досега“, поясни той. „Това, което знаем, е че обществеността смята, че имиграцията е добра за нашата икономика и нашата култура и когато им бъде предложен избор, те рутинно избират икономическа стабилност пред намаляване на имиграцията. „Докато правителството очертава своите планове за имиграционна политика след Брекзит, трябва да са чаeстни за сделките в сърцето на този дебат. Този анализ показа, че по-ниската имиграция означава по-малки публични инвестиции, по-високи заеми или по-високи данъци – и постигането на правителствената цел за намаляване на миграцията на десетки хиляди на година ще надуе гигантскa мултимилиардна дупка в паунда и в публичните финанси. „Във време, в което ключови сектори като нашето здравеопазване докладват за недостиг на кадри, правителството трябва да мисли много внимателно за това какво би направилo ограничителна имиграционна система na страната ни“, поясни още Старкингс. Сподели:", "date": "2018.07.16", "title": "Спадът в имиграцията вече коства на британската икономика милиарди"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B3%D0%BE%D1%80%D1%8F-%D1%82%D1%80%D0%B8%D0%B5%D1%82%D0%B0%D0%B6%D0%BD%D0%B0-%D0%B6%D0%B8%D0%BB%D0%B8%D1%89%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D1%88%D1%83%D0%BC%D0%B5%D0%BD-news765963.html", "text": "Пожар обхвана триетажна къща снощи в Шумен. Пострадали хора няма, но материалните щети са значителни. Пристигналите пожарникари са евакуирали хората от дома, който се намира близо до шуменската болница. Според съседи един от собствениците в триетажната къща запалил огън, за да вари консерви. Прибрал се вкъщи, за да гледа финала на Световното първенство по футбол. Откритият огън бил без надзор, вятърът го раздухал. За да се борят с огнената стихия, се включиха три противопожарни екипа. Имаше полиция и линейка. \"Като тръгна горе към покрива, пожарът наистина беше голям. В началото като тръгнаха да гасят, той тръгна да се развива, обхвана целия покрив, явно е гредоред. Гръмнаха три газови бутилки, чуха се, тука бяхме отвънка и се чуха как гръмнаха, вдигнаха покрива, част от керемидите\", коментираха съседите Сподели:", "date": "2018.07.16", "title": "ОГНЕН АД! Горя триетажна жилищна сграда в Шумен"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F---%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-news765935.html", "text": "Намерете начин да засилите желанието си за работа. Всичко постигате с много усилия. Не бързайте да споделяте идеите и плановете си. Отложете планираните делови срещи. Разговорите, които се налага да провеждате са ви досадни и го правите без желание, но хората срещу вас го долавят и могат да ви подведат. Желанието ви да сте на първото място и да виждат само вашите успехи, не ви позволява да сте реалисти.  На работното място не сте особено активни. Очаквате да получите похвала, с която да блеснете пред колегите си, но е добре да я заслужите. Концентрирайте силите си, за да се справите с проблемите, които възникват още от сутринта в този ден. Не изяснявайте отношенията си с хора, които познавате малко или се запознавате днес. Отложете деловите срещи дори и ако колегите ви настояват ги да проведете. Не обсъждайте въпроси свързани с бъдещи делови начинания. Успехите ви са съпътствани от проблеми и пречки, които не бива да превръщате в причина да се съмнявате в себе си. Способни сте да се справите с всичките си задачи. Бъдете търпеливи и целеустремени. Не проявявайте нетърпение на работното си място. Бъдете внимателни към неочакваните делови и лични запознанства. Очаквайте да ви предложат нова работа. Денят е труден, но не пречи да дадете съгласието си и да обърнете хода на събитията в своя полза. Бариерите, които си поставяте сами и притеснения ви не са оправдани. Не се отказвайте от намерението си да завършите започните задачи, които вече ви тежат. Непредвидени разходи ще намалят спестяванията ви. Не се вживявайте и не приемайте този факт за неприятност. Избягвайте пътуванията и деловите срещи, които ще бъдат неуспешни. Уговорете разговори с влиятелни хора за следващата седмица, ако знаете, че може да разчитате на тях и ги проведете в удобно за двете страни време. Заемете се с рутинните си задължения и не уговаряйте делови срещи. Ще бъдат неуспешни, ако не сте си изяснили какво очаквате. Надеждите ви няма да се оправдаят, ако не сте готови с предложения и искания. Стабилизирайте постигнатото и внесете хармония в отношенията си на работното място, които в момента изживяват поредната криза. В този ден сте доволни от всичко, което е свързано с деловата страна на живота ви. Не е изключено да ви разочароват действията на близки хора, но трябва да анализирате и своите пропуски. На работното място се справяте отлично. Деловите срещи са успешни. Ще разрешите отдавна възникнали проблеми между вашите колеги, с които те не успяват да се справят. Промените на работното място ще се осъществят с ваша помощ. Присъствието ви е задължително. Не заминавайте в командировка, защото може да се окаже, че вашите идеи са отхвърлени. С отговорно отношение към предложенията на колегите си гарантирате повишение на заплатата. Не е изключено, ако сте коректни и отговорни, да ви предложат и по-висока позиция. Въпреки добрите постъпления в личната ви банкова сметка днес ще изхабите много сили и нерви, за да се справите с работата си. За съжаление причината е в чужди грешки, а вие не обичате да сте губещи. Задълбочете се в задълженията си и ще успеете. Ще сте недоволни от себе си, но това усещане е временно. Не се вживявайте в критиката по ваш адрес и не се заяждайте. Денят е неблагоприятен за активна работа. От сутринта очаквайте неприятности. Бъдете сдържани в поведението си. Причината за проблемите ви се корени във факта, че сте развалили отношенията си у дома. Нервността ви оказва влияние и на работното място. Не ви се работи, затова сте склонни да се заяждате и да обвинявате целия свят за ставащото. Не поставяйте началото на новите задачи до обед. Следобед ще се справите успешно. Най-напред ги обмислете още веднъж. През целият ден успехът е с вас, ако не го пропилеете в незначителни занимания. Бъдете откровени в исканията си и не прикривайте претенциите си от вашите колеги, които ще се засегнат, ако ги научат от странични хора. Сподели:", "date": "2018.07.16", "title": "САМО В ПИК! Ето какво вещаят звездите за всяка зодия - хороскопът на топ астроложката Алена"}
{"url": "http://pik.bg/%D1%81%D0%BF%D0%B5%D1%88%D0%BD%D0%BE-%D1%83%D0%BA%D1%80%D0%B5%D0%BF%D0%B2%D0%B0%D1%82-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D1%80%D0%B5%D0%BA%D0%B0-%D0%B1%D0%B0%D0%BD%D1%81%D0%BA%D0%B0-news765937.html", "text": "Коритото на река Банска спешно ще бъде почистено, съобщиха от община Минерални бани. Бреговете в участъка на село Сусам ще бъдат укрепени. Това става възможно, след като общината е спечелила инвестиционен проект съвместно с фонд \"Земеделие\" за аварийно почистване на коритото на река Банска и доизграждане на подпорни стени в регулаторните граници на село Сусам. Проектът е на стойност 390 000 лева по Европейската програма за развитие на селските райони. Общината е кандидатствала за сумата 1,164 млн. лв., но са отпуснати около една трета от поисканите средства. Това е втори етап на европроекта, пише \"Марица\". В първата фаза беше почистено коритото на Банска и укрепени нейните брегове в участъка, който преминава през националния курорт. Сподели:", "date": "2018.07.16", "title": "Спешно укрепват бреговете на река Банска"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BE%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B8%D0%B4%D0%B2%D0%B0%D1%82-%D1%83-%D0%BD%D0%B0%D1%81-%D0%B7%D0%B0%D1%80%D0%B0%D0%B4%D0%B8-%D1%87%D1%83%D0%BC%D0%B0%D1%82%D0%B0-news765936.html", "text": "Експертна мисия на Европейската комисия идва днес, за да провери дали Българската агенция за безопасност на храните се справя достатъчно добре с мерките около заразата от чума в пограничните райони, съобщава БНТ. В случай, че бъдат открити пропуски, ще се увеличи карантинният район. До момента са умъртвени близо 4000 животни в засегнатите шест села като във всяко стадо е открита поне една заразена коза или овца. Това е достатъчно основание за умъртвяването на останалите. От Агенцията по храните обявиха също така, че ще се забави изплащането на обезщетения, защото предстои сумите да бъдат увеличени с решение на Министерския съвет. По разпореждане на премиера Бойко Борисов оперативен щаб ще координира мерките срещу разпространението на чумата по дребни преживни животни. Щабът ще следи и подкрепата, която се оказва на стопаните. Той ще работи до овладяване на ситуацията. Сподели:", "date": "2018.07.16", "title": "Експерти от Европейската комисия идват у нас заради чумата"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%81%D1%82%D1%80%D0%B0%D1%81%D1%82%D0%B8-%D0%BC%D0%BB%D0%B0%D0%B4%D0%B5%D0%B6%D0%B8%D1%82%D0%B5-%D0%BD%D0%B0-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%B4%D0%B5%D0%BF%D1%83%D1%82%D0%B0%D1%82%D1%81%D0%BA%D0%B0%D1%82%D0%B0-%D1%82%D0%BE%D1%80%D1%82%D0%B0-news765969.html", "text": "Тортата на Георги Станков е подарена от негови приятели. Единственото прегрешение на г-н Станков е, че той не е имал гадателски способности, че някой ще му поръча такава торта и че някой ще качи снимката във Фейсбук. Това заяви пред Би Ти Ви председателят на младежката организация на ГЕРБ Георг Георгиев във връзка със скандала, който предизвика депутатска торта с банкноти евро и парламентарен звънец. Причина за напрежението между ГЕРБ и БСП се оказа тортата за рождения ден на народния представител Георги Станков. Върху тортата със захарно тесто са изобразени 500-еврови пачки и парламентарен звънец. \"Очевидно е, че депутатът е видимо щастлив от тортата. Това е един модел, който народният представител избира, когато влиза в парламента - да трупа пачки в евро\", възрази Николай Бериевски, председател на Младежкото обединение на БСП. Скандалът в студиото е продължение на две писма, които младежките организации си размениха. От БСП изпратиха писмо до министър-председателя Бойко Борисов, в което твърдят, че пачките евро са абсолютно достатъчни да получиш депутатска карта, да се изкажеш от трибуната и оттам да докоснеш парламентарния звънец. Младежката организация на ГЕРБ не остана длъжна на БСП и в отговор попита как народен представител със свален имунитет и повдигнато обвинение за купуване на гласове все още заема мястото си в Народното събрание и как народен избраник нарече 80% от българските граждани “дебили” и продължава да има най-високата трибуна да се изказва от името на същите тези, които унижи. В студиото Герг Георгиев попита своя колега дали е съгласен с твърденията на Валери Жаблянов, че Народният съд е необходимо правосъдие, а Николай Бериевски избяга от въпроса, като обяви, че тези теми вече са коментирани. Сподели:", "date": "2018.07.16", "title": "ПОЛИТИЧЕСКИ СТРАСТИ! Младежите на ГЕРБ и БСП се хванаха за гушите заради депутатската торта с пачки по 500 евро"}
{"url": "http://pik.bg/%D0%B1%D1%83%D1%80%D0%BD%D0%B8-%D0%BF%D1%80%D0%B0%D0%B7%D0%BD%D0%B5%D0%BD%D1%81%D1%82%D0%B2%D0%B0-%D0%B2-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D1%83-%D0%BD%D0%B0%D1%81-%D1%81%D0%BB%D0%B5%D0%B4-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D1%82%D0%B8%D1%82%D0%BB%D0%B0-news765972.html", "text": "Посланикът на Франция у нас н. пр. Ерик Льобедел заяви пред Би Ти Ви, че вчера до късно са празнували в посолството победата на Световното. По думите му титлата е развълнувала не само Франция, а цяла Европа, а още от 1998 г. са я очаквали. Льобедел коментира, че в първото полувреме са доминирали хърватите, но са допуснали грешки, с което са дали предимство на Франция във второто полувреме. Присъствието на президента Макрон и подкрепата на 60 млн. французи, както и присъствието на хърватския президент, допринесоха за силния дух на футболистите, смята той. Посланикът е категоричен, че с Русия трябва да се води диалог, запазвайки ценностите и твърдостта. По думите му Макрон вероятно е говорил за Украйна, за Иран и Сирия с руския президент. Според него днешната среща с Тръмп ще продължи в същата посока. Льобедел коментира, че американският президент предпочита двустранните отношения и не харесва много комуникацията с големи обединения като ЕС, НАТО. Така има по – голям шанс да налага сила в решенията, които се взимат, подчерта той. Франция и всички наши партньори смятат, че българското председателство беше реалистично и се отличи с два много успешни приоритета – цифровата икономика и Западните Балкани. По думите му президентът Макрон винаги е вярвал в България и я е оценявал като партньор. Посланикът подчерта, че Шенген в момента не се развива добре и се нуждае от реформи, и България трябва да бъде част от този нов блок, защото участието й като външна граница е много важно. Според Франция България изпълнява всички критерии, за да стане част от ERM2 и в последствие да се присъедини към еврозоната. По думите му няма „План Макрон“, а просто има обединение между 12 страни, които искат работата, условията на труд и почивка на превозвачите да са едни и същи и по този начин защитават интереса си. Според него се е постигнало решения около пакета „Мобилност“, така че да всички да се удовлетворени. Сподели:", "date": "2018.07.16", "title": "Бурни празненства в посолството на Франция у нас след световната титла"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF-%D0%B4%D0%BE-%D1%81%D0%BF%D0%BE%D1%80%D1%82%D0%BD%D0%B0%D1%82%D0%B0-%D0%B7%D0%B0%D0%BB%D0%B0-%D0%BD%D0%B5%D1%84%D1%82%D0%BE%D1%85%D0%B8%D0%BC%D0%B8%D0%BA-%D0%B2-%D0%B1%D1%83%D1%80%D0%B3%D0%B0%D1%81-news765976.html", "text": "Откриха тялото на мъж, близо до спортна зала Лукойл-Нефтохим в бургаски жк. „Лазур”, съобщава флагман.бг. Ужасяващата находка е забелязана преди минути от случайни минувачи в комплекса. На място е пристигнал полицейски екип и Спешна помощ. Все още се изясняват причините довели до смъртта на мъжа. Работи се по няколко версии. Сподели:", "date": "2018.07.16", "title": "СТРАШНА ТРАГЕДИЯ! Откриха труп до спортната зала Нефтохимик в Бургас"}
{"url": "http://pik.bg/%D0%B2%D0%BE%D0%B4%D0%B0%D1%82%D0%B0-%D0%BF%D0%BE-%D0%B5%D0%B2%D1%82%D0%B8%D0%BD%D0%B0-%D0%B7%D0%B0-%D0%B1%D0%B5%D0%B4%D0%BD%D0%B8%D1%82%D0%B5-news765945.html", "text": "Бедните ще получават определени количества вода на по-ниска цена. Това предвижда обсъжданият в момента нов специализиран закон за ВиК сектора, в който ще бъдат разписани и правилата за осигуряване на услугата за социално слабите потребители. Според председателя на Българската асоциация по водите (БАВ) Иван Иванов, отдавна се говори за необходимостта от този нормативен документ. В него трябва да се заложат всички идеи, целящи да бъдат защитени всички хора, които не могат да плащат по-високата цена. Различни са механизмите за да се направи това. Единият е да се задържат цените на нивото на социалната поносимост, но в такъв случай няма да могат да се събират достатъчно средства за инвестиции. Другият е да се осигуряват социални помощи. Третият е солидарният, като в цената за всички да има процент, който да се отделя именно за инвестиции. Тези суми да се събират в държавен фонд и от там да се разпределят за влагане във ВиК проекти”, обясни Иванов пред \"Монитор\". По думите му време е дебатите по проблема да се възобновят и новият закон да стане един от приоритетите на правителството. Сподели:", "date": "2018.07.16", "title": "Водата по-евтина за бедните"}
{"url": "http://pik.bg/%D0%B2%D0%B0%D1%80%D0%BD%D0%B5%D0%BD%D0%B5%D1%86-%D0%BF%D0%B8-%D0%B4%D0%B2%D0%B5-%D0%B1%D0%B8%D1%80%D0%B8-%D0%B8-%D1%80%D0%B5%D1%88%D0%B8-%D0%B4%D0%B0-%D0%BE%D1%81%D1%82%D0%B0%D0%B2%D0%B8-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%BD%D0%B0-%D1%87%D1%83%D0%B6%D0%B4%D0%BE-%D0%BC%D1%8F%D1%81%D1%82%D0%BE-%D0%BD%D0%BE-%D1%81%D1%8A%D0%B6%D0%B0%D0%BB%D0%B8-%D0%B6%D0%B5%D1%81%D1%82%D0%BE%D0%BA%D0%BE-%D1%81%D0%BD%D0%B8%D0%BC%D0%BA%D0%B8-news765971.html", "text": "Варненец, който отишъл на гости на приятел, пил две бири и решил решил да не рискува да се прибира с возилото. За целта паркирал колата си на паркинг пред блок на улица \"Македония\". На сутринта обаче бил потресен от видяното - задното стъкло било потрошено, а двете гуми на колата спукани, разказва за неволите му \"Варна24\". Кой и защо го е наказал толкова жестоко, органите на реда предстои да изяснят. Сподели:", "date": "2018.07.16", "title": "Варненец пи две бири и реши да остави колата си на чуждо място, но съжали жестоко (СНИМКИ)"}
{"url": "http://pik.bg/%D0%BD%D0%B0%D1%80%D0%BA%D0%BE%D0%B2%D0%BE%D0%B9%D0%BD%D0%B0-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%B3%D0%BE%D1%82%D0%B2%D0%B0%D1%87%D1%8A%D1%82-%D0%BD%D0%B0-%D0%BF%D0%B8%D0%BA%D0%BE-%D0%B1%D0%B0%D0%B1%D0%B0%D0%BD%D0%B0-%D0%B8-%D0%B1%D1%80%D0%B0%D1%82-%D0%BC%D1%83-%D1%81%D0%BC%D0%B0%D0%B7%D0%B0%D0%BB%D0%B8-%D0%BE%D1%82-%D0%B1%D0%BE%D0%B9-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82%D0%B0-%D0%BA%D1%80%D0%B0%D1%81%D0%B8-news765946.html", "text": "Двама братя, излежаващи присъди за наркотици в Бургаския затвор, са пребили зверски свой конкурент в една от тоалетните на пандиза. Случаят е от преди 2 години, но стана известен едва преди дни, когато в Бургаския окръжен съд беше разгледана молбата за предсрочно освобождаване на един от участниците в мелето – Мартин Бабамов, по прякор Бабана. Сливналията продължава да излежава 2-годишна присъда за производство с цел разпространение на синтетична дрога, като от нея му остават още 4 месеца. По време на делото съдия Даниел Марков попита затворника защо е бил изолиран за 14 дни в наказателна килия. Санкцията е наложена от началника на зандана Бранимир Мангъров заради побоя над друг популярен сливенски „готвач“ Красимир Станков, по прякор Маратонката. „Беше при самозащита! Съдът отмени наказанието“, оправда се Бабамов. Проверка на \"Флагман\" показа, че разследването по случая е спряно заради изненадващата смърт на Маратонката. Той умира от масивен инфаркт през август 2016 г. Тогава Маратонката е пуснат на свобода, за да отиде на лечение в София след оплаквания от високо кръвно и силно главоболие. Той умира буквално на път за болницата. Вече на свобода е и другият участник в мелето – братът на Бабана, който присъства в залата по време на делото. Самият Мартин обяви, че ако бъде освободен, повече няма да докосне дрога и планира да си изкарва прехраната с честен труд – като таксиметров шофьор. „Мога да шофирам, да си отворя някакво магазинче за дрехи. Разбирам и от ремонт на компютри. Мога да си отворя и някакъв сервиз, но мисля като изляза на свобода да карам такси. Смятам, че ще се справя“, каза Бабамов, който призна и че е бил зад решетките и заради присъда от 2 години и половина и заради пласиране на дрога. И прокуратурата, и началникът на затвора обаче се противопоставиха на искането за предсрочно освобождаване на сливенския наркоговач. Бабамов не бил дал достатъчно доказателства, че се е поправил, освен това рискът от рецидив при него все още бил висок. Уважаваният магистрат Даниел Марков се съобрази с мотивите им и остави зад решетките Бабана, който обаче може да обжалва решението пред следващата инстанция. Сподели:", "date": "2018.07.16", "title": "Нарковойна зад решетките! Готвачът на пико Бабана и брат му смазали от бой конкурента Краси Маратонката "}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B1%D0%B5%D0%BA%D1%8A%D0%BC-%D1%81%D1%82%D0%B0%D0%BD%D0%B0-%D1%87%D0%B8%D1%80%D0%B0%D0%BA-news765982.html", "text": "19-годишният запален фотограф Буклин Бекъм, който премина успешно първата си година в $Parsons School of Design$, се оказа от конвенционалното образование. Причината - ще чиракува при уважаван британски фотограф, чието име не се споменава. Приближен до тийнейджъра сподели пред \"Сънди Мирър\": \"Той наистина не се чувства добре далеч от вкъщи, много е самотен в университета. Обожава семейството си и възможността да се върне при тях и с това да снима с известен фотограф го убеди. Въпреки, че Виктория Бекъм изглежда супер амбициозна майка, явно любовта й към първородния син е по-голяма и учудващо тя се радвала на решението му. Тя дори споделила с приятели, че не си е и представяла, че Бруклин ще й липсва чак толкова много\". За близостта между членовете на клана Бекъм свидетелства и един от последните жестове на най-големия син в семейството. През май той посети изненадващо баща си, за да празнуват заедно 43-я му рожден ден. Във видео, публикувано в \"Инстаграм\" Бруклин се приближава към легендарния футболист в гръб и го изненадва, а Дейвид реагира с думите: \"Какво правиш тук?\" По-късно главата на семейството сподели видеото в собствения си профил с текст: \"Най-добрата изненада за рождения ми ден. Моето голямо момче се прибра у дома\", пише \"Мотиро\". Сподели:", "date": "2018.07.16", "title": "Синът на Бекъм стана чирак"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BE%D0%B1%D1%8F%D0%B2%D0%B8-%D1%80%D1%83%D1%81%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B3%D0%BE%D1%80%D0%B4%D0%B5%D0%B5-%D1%81-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-news765970.html", "text": "Президентът на Русия обяви, че по футбол, съобщават руските медии. \"Ние го направихме и за нашите фенове, и за руските любители на спорта, и за всички любители на спорта по целия свят\", заяви Путин след края на финалния мач между Франция и Хърватия. \" \", добави руският президент, цитиран от \"Нюз.бг\". Путин обяви, че е решил да предостави - документ, позволяващ пътуване до Русия без виза за първенството. Фен паспортите позволяваха на притежателите им безвизов достъп до територията на Русия от 4 юни до 15 юли, като те могат да останат в страната до 25 юли. Владимир Путин Русия може да се гордее с начина, по който организира Световното първенство Успяхме да организираме това грандиозно събитие във всичките му аспекти безвизово влизане в Русия до края на годината за всички чужденци, които притежават т. нар. фен паспорти Сподели:", "date": "2018.07.16", "title": "Путин обяви: Русия може да се гордее с организацията на Световното първенство"}
{"url": "http://pik.bg/%D0%BD%D0%BE%D0%B2%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BF%D0%B8%D1%80%D0%B8%D0%BD%D1%81%D0%BA%D0%BE-%D0%B8%D0%B7%D0%B4%D1%8A%D1%85%D0%BD%D0%B0-16-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D1%83%D1%87%D0%B5%D0%BD%D0%B8%D0%BA-%D0%B0%D1%82%D0%B0%D0%BD%D0%B0%D1%81-%D0%BB%D0%B0%D0%B7%D0%B0%D1%80%D0%BE%D0%B2-%D0%BE%D1%82-%D0%BC%D0%BE%D1%81%D0%BE%D0%BC%D0%B8%D1%89%D0%B5-news766038.html", "text": "Нова трагедия след поредната жертва на войната по пътищата. След почти 2 седмици в кома издъхна 16-годишният Атанас Лазаров от село Мосомище. Момчето почина след тежка катастрофа с мотора си. След удара Наско постъпи в реанимация на болницата, беше с множество наранявания и независимо от спешните интервенции и грижи на медиците в университетската болница \"Св. Анна\", ученикът издъхна, съобщава струма ком. Черната вест попари съселяните му, близките му са в щок, тъй като в началото бе казано, че има шанс за живот. Атанас Лазаров е поредната жертва на тежки пътни произшествие. Вчера съобщихме за жестока катастрофа отнела живота на 50- годишен мъж от симитлийското село Полена. Броят на жертвите по пътищата непрекъснато расте, причините висока скорост, лоши пътища и безотговорно шофиране. Сподели:", "date": "2018.07.16", "title": "Нова трагедия разтърси Пиринско! Издъхна 16-годишният ученик Атанас Лазаров от Мосомище"}
{"url": "http://pik.bg/%D0%B3%D0%BB%D0%B5%D0%B4%D0%B0%D1%82-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%B2%D0%BB%D0%B0%D0%BA%D0%BE%D0%B2%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%85%D0%B8%D1%82%D1%80%D0%B8%D0%BD%D0%BE-%D0%BD%D0%B0-%D0%B8%D0%B7%D0%BD%D0%B5%D1%81%D0%B5%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B8%D0%B5-news766026.html", "text": "В импровизирана съдебна зала в двора на шуменското следствие обвиняемите и прокуратурата имаха възможност да огледат пробойната на влаковата цистерна. От нея след катастрофата в село Хитрино е изтекъл газа, предизвикал взрива, при който загинаха 7 души. В присъствието и на подсъдимите машинисти Димитър Михнев и Радослав Петков, вещите лица показаха и печка на твърдо гориво, която е възпламенила изтеклия газ пропилен. Огледът предшества разпитът в съдебно заседание на вещите лица изготвили експертизи на тези доказателства. \"Огледът не ни дава толкова отговори, колкото нови въпроси, които да зададем на вещите лица. С това е ценен този оглед, защото възникнаха допълнителни въпроси”, посочи адвокатът на подсъдимите Ивайло Йорданов, предава Би Ти Ви. Петра Свиленова, която е адвокат на частните ищци, посочи, че се потвърждават тезите, които вещите лица са направили в множество експертизи - механизмът за настъпване на събитието е именно такъв, какъвто е описан, тоест източникът на запалване е бил в печката. Сподели:", "date": "2018.07.16", "title": "Гледат делото за влаковата катастрофа в Хитрино на изнесено заседаниие"}
{"url": "http://pik.bg/%D0%B8%D0%BC%D0%B0%D1%82%D0%B5-%D0%B2%D0%B8%D1%81%D0%BE%D0%BA-%D1%85%D0%BE%D0%BB%D0%B5%D1%81%D1%82%D0%B5%D1%80%D0%BE%D0%BB-%D0%B5%D1%82%D0%BE-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-news765957.html", "text": "Най-честият виновник за високия холестерол е хранителният ви режим. В основата стоят храни, които са с високо съдържание на наситени мазнини и трансмазнини - свинско и телешко месо, яйца, масло, маргарин, пълномаслено мляко, сирене и кашкавал, както и захарни изделия. За да намалите лошия холестерол, ще се наложи да спазвате по-строга диета и да се съобразявате какво хапвате. Хората с наднормено тегло също са предразположени към висок холестерол. Многото килограми водят до повишаване нивата на триглицеридите и до намаляване на \"добрия холестерол\". Обърнете внимание и на индекса на телесната маса - ако той е над 30, тогава е много вероятно да страдате от висок холестерол. Заседналият начин на живот и липсата на редовна физическа активност също са причини за понижаване нивата на LDL-холестерола (липопротеин с ниска плътност, заради което е смятан за \"добър\"). Това автоматично води до завишаване на нивото на HDL-холестерола (тоест на \"лошия\", който представлява липопротеин с висока плътност). Според специалисти холестеролът тръгва да се покачва след навършване на 20 години. Обикновено това се случва с бавни темпове и не е проблем, но с наближаване на 50-те нивата скачат по-рязко. За жените покачване на холестерола се наблюдава също при навлизане в менопаузата. Според редица медицински проучвания, ако вашите родители са се оплаквали от завишени нива на холестерола, тогава шансовете и вие да имате подобен проблем са повече от 50%. Проучете въпроса и най-добре си пуснете кръвни изследвания, за да сте сигурни. Понякога високият холестерол е симптом или страничен ефект на друго заболяване. Може да става дума за диабет, проблеми с щитовидната жлеза, бъбречна инфекция или заболяване на черния дроб. Повишените нива на лошия холестерол могат да означават сериозна опасност за вашето здраве. Вижте 6 причини за високия холестерол. Сподели:", "date": "2018.07.16", "title": "Имате висок холестерол? Ето причините"}
{"url": "http://pik.bg/%D1%82%D0%B8%D1%82%D0%B0-%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D0%BE%D0%B1%D1%83%D1%87%D0%B0%D0%B2%D0%B0-%D0%B4%D0%B8%D1%81%D1%82%D0%B0%D0%BD%D1%86%D0%B8%D0%BE%D0%BD%D0%BD%D0%BE-%D0%B2-%D1%83%D0%BD%D1%81%D1%81-news766034.html", "text": "Антилопата на българската поп музика Тита записва специалност „Мениджмънт и администрация“ в Университета за национално и световно стопанство в София. Христина Христова е избрала дистанционна форма на обучение за висшето си образование.. Огромният брой ангажименти на тийн идолът няма да й позволят да учи редовна фирма на обучение, за това Тита се е доверила на съвременните онлайн методи на обучение. Красивата блондинка е категорична, че висшето образование е също толкова важно колкото певческата и кариера. Хриси е изключително подреден човек и ще планира участията си и ангажиментите в уеб сериала „Следвай ме“ така, че да не пречи на изпитите и обучението й, казват нейни приятелки. Тита се насочи към икономическата специалност още като ученичка. Тази година тя завърши с пълно отличие езиковата гимназия „Пейо Яворов“ в Силистра. През 2016 г. тя става първата изпълнителка, подписала договор с музикалната компания на Криско – Adamand Records. Сподели:", "date": "2018.07.16", "title": "Тита иска да се обучава дистанционно в УНСС"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D1%82%D1%80%D1%83%D0%BF%D1%8A%D1%82-%D0%B2-%D0%B1%D1%83%D1%80%D0%B3%D0%B0%D1%81-%D0%B5-%D0%BD%D0%B0-%D0%BA%D0%BB%D0%BE%D1%88%D0%B0%D1%80-%D0%BF%D0%BE%D1%87%D0%B8%D0%BD%D0%B0%D0%BB-%D0%BE%D1%82-%D1%82%D1%83%D0%B1%D0%B5%D1%80%D0%BA%D1%83%D0%BB%D0%BE%D0%B7%D0%B0-news766031.html", "text": "63-годишният Георги Ж., който бе открит мъртъв тази сутрин, най-вероятно е издъхнал от туберкулоза. Това сочат първоначалните данни. Мъжът е бездомник, заедно с още двама клошари обитавал постройка в бургаския комплекс „Лазур“. Сутринта един от обитателите на бараката се събудил и се натъкнал на безжизненото тяло. След това потърсил помощ от 112. При огледа на трупа видими следи от насилие не са открити, касае се за естествена смърт. Миналата година Георги боледувал от туберкулоза. Предполага се, че белите му дробове са се възпалили, а инфекцията е засегнала цялото му тяло. Сподели:", "date": "2018.07.16", "title": "ПЪРВИ ПОДРОБНОСТИ! Трупът в Бургас е на клошар, починал от туберкулоза"}
{"url": "http://pik.bg/%D0%B0%D0%B4-%D0%BF%D0%BE%D0%B4-%D0%BD%D0%B5%D0%B1%D0%B5%D1%82%D0%BE-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%B2-%D0%BA%D0%BE%D0%BC%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BF%D0%BE%D0%BB%D1%83%D1%87%D0%B8-%D1%82%D0%B5%D0%B6%D1%8A%D0%BA-%D0%BA%D1%80%D1%8A%D0%B2%D0%BE%D0%B8%D0%B7%D0%BB%D0%B8%D0%B2-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%80%D0%B0%D0%B7%D0%BA%D1%80%D0%B0%D1%81%D0%B8%D1%82%D0%B5%D0%BB-news766073.html", "text": "Иконата на българската популярна музика Лили Иванова се е разминала на косъм със смъртта в началото на годината, което е и причината да изчезне за около 3 месеца от медийното пространство. 77-годишната певица изпаднала в кома по време на рутинна разкрасителна операция в частна столична клиника и след 6-часова борба лекарите едва я върнали към живота, твърди седмичник. Изпълнителката на \"Панаири\" имала записана от месеци планова операция за изсмукване на сланинките, за да бъде в топ форма за рождения си ден през април. Процедурата била съвсем елементарна и Лили трябвало да се прибере у дома часове след приключването й, но нещата се объркали жестоко. Близо 80-годишната певица получила тежък кръвоизлив на операционната маса. Иванова била реанимирана на място, но по настояване на близките й същата вечер е преместена от частната клиника в Правителствена болница. \"Не може да се каже каква е причината за кръвоизлива, може да е имала тромбоцитопатия, която предварително не би могла да се открие. При нас всичко беше като по книга\", довери ни един от хирурзите, участвали в операцията на Лили. Имало дори съмнения, че поп ветеранката е получила и мозъчен кръвоизлив, но изследванията със скенер за щастие били отрицателни. Иванова била върната в съзнание още същата вечер, като дори нямала представа колко близко е била до смъртта. Лили изпаднала в посттравматичен шок и месеци наред не излизала от дома си. Тя дори отказала няколко вече планирани ангажимента. Излязла от депресията чак през май. Въпреки уверенията на докторите, че непосредствена опасност за здравето й няма, примата от Кубрат няма намерение да поема излишни рискове. В характерния си стил тя се \"лекува\" с 12 часа сън на денонощие и пази леглото. Сподели:", "date": "2018.07.16", "title": "АД ПОД НЕБЕТО! Лили Иванова в кома! Звездата получи тежък кръвоизлив по време на разкрасителна операция"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B8%D0%B7%D0%BB%D0%B5%D0%B7%D0%B5-%D1%81-%D0%BF%D0%BE%D0%B7%D0%B8%D1%86%D0%B8%D1%8F-%D0%B7%D0%B0-%D1%87%D1%83%D0%BC%D0%B0%D1%82%D0%B0-news766035.html", "text": "Президентът Румен Радев зае позиция по умъртвяването на животни в райони с огнища на чума, като изрази очакване за адекватно компенсиране на материалните щети от болестта и отправи серия въпроси към правителството. „С тревога следя действията на кабинета по ликвидирането на огнищата от чума по дребните преживни животни в Странджа. В ръцете на правителството са всички инструменти за овладяване на кризата“, се казва в позиция на Радев, разпространена днес от прессекретариата на държавния глава. „За съжаление, гневът на пострадалите стопани и на хора в цялата страна е вече налице. Властите дължат отговор защо животновъдите не бяха информирани детайлно и предварително, за да бъдат убедени в предприетите мерки, както и в гарантирането на интересите им“, посочва президентът. „И занапред ли масовото изтребление на здрави животни ще е единствената мярка за овладяване на подобни кризи. Защо не бяха предприети превантивни мерки: налагане на карантина, наблюдение? Защо се пренебрегва ваксинирането“, пита още Радев. Според него „за пореден път се поставя въпросът за надеждността на оградата по границата“. „Очаквам адекватно компенсиране на материалните щети от болестта. Възстановяването на качеството на стадата и психологическата травма от унищожаването на животните изискват време. То трябва да бъде използвано от правителството за подкрепа на засегнатите стопани, за да възстановят поминъка си и най-вече за разумни действия за предотвратяване на подобни кризи в бъдеще“, добавя още Румен Радев в позицията си. Сподели:", "date": "2018.07.16", "title": "Президентът излезе с позиция за чумата"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B0-news765956.html", "text": "Десислава Радева навърши 49 години в понеделник, 9 юли. За личния си празник първата дама тази година не получи нито една честитка в социалните мрежи, дори и от най-близките си приятели от детските и ученически години, видя „Ретро“. С обаждания по телефона се отчели всички роднини и други важни за нея хора, които никога не забравяли рождената ѝ дата. Тържество с шумна компания, подаръци и цветя съпругата на президента Румен Радев тази година избрала да не прави. Поводът с държавния глава отбелязали тихо и скромно. Правото да направи купон с много гости Деси си запазвала за догодина, когато ще празнува 50-годишния си юбилей. Любопитна подробност е, че президентшата е астрална близначка на футболната легенда Йордан Лечков, чиито празненства за ЧРД винаги са с размер на сватба, а и на още редица световни знаменитости, сред които певицата Кортни Лав и актьорите Крис Купър и Том Ханкс, с които празнуват рожден ден на една и съща дата. Какъв е тазгодишният подарък на Деси от Румен, обаче остава тайна. Радева не си падала много по материалните подаръци, а по-скоро се трогвала от сантиментални жестове и преживявания. Със своите армагани към президента тактично му намеквала в каква посока да мисли и му давала жокери на какво самата тя би се зарадвала. Припомняме, че за последния рожден ден на Радев съпругата му го изненада с ваучер за екстремно спускане в пещерата на Орфей и Евридика - Дяволското гърло, намираща се край Триград. През 2017-а пък го изненада с рафтинг по река Струма. Радева винаги избирала такива подаръци за любимия си, от които можела да се възползва и самата тя. Той не бил чак толкова креативен и обикновено залагал на сигурно, като ѝ купувал скъпо бижу. Сподели:", "date": "2018.07.16", "title": "САМО В ПИК И \"РЕТРО\"! Деси Радева изоставена"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%B5%D0%B4%D0%B8-%D0%BB%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BC%D0%BB%D0%B0%D0%B4%D0%BE%D1%81%D1%82-%D0%BE%D1%82-%D0%BA%D0%B8%D0%BB%D0%B8%D1%8F%D1%82%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%BA%D0%BC%D0%B5%D1%82%D0%B8%D1%86%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-news765952.html", "text": "Протест срещу започнал строеж в \"Младост\" ще има тази вечер. Организатори са обичайните заподозрени - хората на арестуваната с крупен подкуп кметица Десислава Иванчева, водени от скандалния й пиар Петър Кърджилов. Дори от ареста изглежда Иванчева не си почива. \"Няколко човека от \"Зелен Младост\" управляваме профила й във Фейсбук и затова става така\", отговори настървено по скандалният зелен активист на въпроса дали намиращата се в ареста Иванчева стои зад организирането на протеста тази вечер в 19 часа. \"Още след избирането в едно мъгляво гласуване в общинския съвет и избраха арх. Румен Русев казах, че очаквам да поиска начало на устройствена процедура, за да се разбере къде ще има паркове, къде място за строежи\", влезе в ролята на зелен демагог Кърджилов, който се провали в опитите си да яхне общината като заместник на Иванчева, докато тя е в ареста. \"Предвидено е още през 1990 г. изграждането там на Младежки дом и дискотека\", разясни ситуацията със строежа главният архитект на София Здравко Здравков. \"През 2003 г. там трябваше да започне изграждането на спортна зала, но сегашният инвеститор спира работата. През 2013 г. има подробен устройствен план, с който паркът е запазен, той е 5 дка.Проектът имаше доста забележки. Теренът е частен, но инвеститорът имаше задължение да запази парка, което е направено\", уточни още арх. Здравков. Сподели:", "date": "2018.07.16", "title": "ИЗВЪНРЕДНО! Реди ли протести в \"Младост\" от килията скандалната кметица Десислава Иванчева"}
{"url": "http://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%B4%D0%B2%D0%B0-%D1%82%D0%B8%D0%B3%D1%8A%D1%80%D0%B0-%D0%B8-%D0%BB%D1%8A%D0%B2-%D0%B8%D0%B7%D0%B1%D1%8F%D0%B3%D0%B0%D0%BB%D0%B8-%D0%BE%D1%82-%D0%BA%D0%BB%D0%B5%D1%82%D0%BA%D0%B8%D1%82%D0%B5-%D1%81%D0%B8-%D0%B2-%D1%87%D0%B5%D1%85%D0%B8%D1%8F-news766085.html", "text": "Двата тигъра и лъвът, избягали по-рано днес от своите клетки в частния зоопарк в чешкия град Градец, са били заловени, предаде БТА. Хищниците не били напуснали територията на зоологическата градина в източната част на Чехия. Когато дошли специалистите с оръжия, изстрелващи сънотворни, големите котки спокойно лежали на сянка под едно голямо дърво. След сигнала за бягството на животните тази сутрин на място пристигнаха няколко полицейски патрули, включително и снайперисти, които бяха готови да стрелят с бойни патрони, ако лъвът и тигрите напуснеха територията на зоопарка. Ситуацията допълнително се следеше от хеликоптер. Животните отново били прибрани в клетките. Бягството им станало възможно заради слабите решетки, които хищниците преодолели. Сподели:", "date": "2018.07.16", "title": "Заловиха два тигъра и лъв, избягали от клетките си в Чехия"}
{"url": "http://pik.bg/%D0%B1%D0%B8%D0%BB%D0%B5%D1%82%D1%87%D0%B5%D1%82%D0%BE-%D0%B7%D0%B0-%D0%BF%D0%B0%D1%80%D0%BA%D0%B8%D0%BD%D0%B3-%D0%BF%D1%80%D0%B5%D0%B4-%D1%80%D0%B8%D0%BB%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%D1%81%D0%BA%D0%BE%D1%87%D0%B8-%D1%81-%D0%BB%D0%B5%D0%B2%D1%87%D0%B5-news766018.html", "text": "Вдигнаха таксата за паркиране за лек автомобил пред Рилския манастир. Цената скача от 4 лева на 5 лева, независимо от времето за престоя, съобщи БНР. Увеличение има и при таксата за автобусите от осем на десет лева, казаха превозвачи. Таксите са валидни за паркоместата и при Дупнишката и при Самоковската порта. Новите такси принуждават посетители да остават колите си при отбивките по пътя за манастира и да стигат до светата обител пеша. Последните 15 години паркирането при Дупнишката порта с около 40 места оставаше непроменено – по 4 лева за леки автомобили, по 6 лева за бусове, по осем лева за автобуси. “За 15 минути престой плащаш като за цял ден”, недоволстват пристигнали с частен превоз посетители на светата обител. Сподели:", "date": "2018.07.16", "title": "Билетчето за паркинг пред Рилския манастир скочи с левче"}
{"url": "http://pik.bg/%D1%82%D0%B5%D0%B6%D0%BA%D0%BE-%D0%BC%D0%B5%D0%BB%D0%B5-%D0%BA%D0%B0%D0%BC%D0%B8%D0%BE%D0%BD-%D0%B8-%D0%BA%D0%BE%D0%BB%D0%B0-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-12-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news766024.html", "text": "12-годишно момиче е ранено тежко при катастрофа на магистрала \"Тракия\". Инцидентът е станал в района на Стара Загора. Детето е с опасност за живота. Момичето е от София, то пострадало след като в колата, в която пътувало, се блъснал камион. Шофьорът на тежкотоварния автомобил е 19-годишен младеж от Котел. След сблъсъка и двата автомобила напуснали платното за движение - камионът се преобърнал на лявата си страна, а лекият автомобил - в канавката. Момичето е пътувало на задната седалка, то е с политравма след катастрофата. Настанено е за лечение в УМБАЛ – Стара Загора, с опасност за живота. Пострадали са и двамата водачи, но няма опасност за живота им. Те са тествани за употреба на алкохол с техническо средство, като пробите им са отрицателни. Сподели:", "date": "2018.07.16", "title": "ТЕЖКО МЕЛЕ! Камион и кола се удариха на \"Тракия\", 12-годишно момиче бере душа в болница"}
{"url": "http://pik.bg/%D1%80%D0%B0%D0%B7%D0%B2%D0%B8%D1%82%D0%B8%D0%B5-%D1%81%D1%8A%D0%B4%D1%8A%D1%82-%D0%B4%D0%B0%D0%B4%D0%B5-%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B7%D0%B0%D1%82%D0%B2%D0%BE%D1%80-%D0%B1%D0%B5%D0%B7-%D0%BF%D1%80%D0%B0%D0%B2%D0%BE-%D0%BD%D0%B0-%D0%B7%D0%B0%D0%BC%D1%8F%D0%BD%D0%B0-%D0%BD%D0%B0-%D0%B3%D0%B5%D1%80%D0%BC%D0%B0%D0%BD-%D0%BA%D0%BE%D1%81%D1%82%D0%B8%D0%BD-news766081.html", "text": "Софийският градски съд даде доживотна присъда без право на замяна на руския гражданин Герман Костин, обвинен в убийството на 5-годишния Никита. Тялото на момчето беше намерено в куфар. На 8 февруари 2015 г. под предлог, че ще ги закара до морето, Костин качил Никита и майка му Анна Леонтиева в автомобил. Стигнали в Приморско, престояли там по-малко от час, но се върнали само Костин и малкият Никита. Тялото на майката беше намерено разчленено в резерват \"Перла\" близо месец по-късно. Трупът на детето бе открито от случайни граждани. ДНК на Костин беше намерена на кърпата, с която е бил завит Никита. Според прокуратурата така абсолютно категорично е била доказана неговата вина. Детето е било задушено. Другото основно доказателство са видео кадри от камери по пътя от София до Пасарел – според прокуратурата ясно личи маршрутът на Костин. Той е засечен в Пасарел чрез клетката на мобилния си телефон. Малкият Никита е убит между 8 и 10 февруари 2015 г., а куфарът с тялото му е престоял повече от месец край езерото в Пасарел. Присъдата на обвиняемия е доживотен затвор без право на замяна и подлежи на обжалване. Сподели:", "date": "2018.07.16", "title": "РАЗВИТИЕ: Съдът даде доживотен затвор без право на замяна на Герман Костин"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-%D0%BE%D1%81%D1%8A%D0%B4%D0%B8%D1%85%D0%B0-%D1%81%D0%B5%D0%BB%D1%81%D0%BA%D0%B8-%D0%BA%D0%BC%D0%B5%D1%82-%D0%B7%D0%B0-%D0%BF%D0%BE%D0%B4%D0%BA%D1%83%D0%BF-news766044.html", "text": "Кметът на Войнягово Тодор Танковски бе осъден на пробация за срок от една година. Най-младият кмет на Пловдивска област вече изтърпява наказание за това, че е обещал съдействие за лично укривателство на мъж, разследван за незаконен добив на инертни материали от река Стряма край Войнягово. От заплата на Танковски ще се удържат 20 процента всеки месец в продължение на една година, реши състав на Карловския районен съд миналия ден. Обвинението срещу 24-годишният кмет бе повдигнато от Районна прокуратура – Карлово на 19 юни. Ден по-рано около 15:00 часа Танковски бе задържан при съвместна акция на прокуратурата и полицията на улица „Хан Крум“ с три банкноти от по 50 лева. Той поискал сумата от бракониера. Срещу Танковски бе образувано досъдебно производство, срещу него бе взета мярка за неотклонение „подписка“. Разследването и съдебното производство приключиха за по-малко от месец при срок, определен за това от Наказателно-процесуалния кодеск до два месеца. В хода на досъдебното производство в споразумение с Районна прокуратура-Карлово Тодор Танковски е признал изцяло вината си. В продължение на повече от година 40-годишен карловец със собствена техника и камион е изгребвал пясък от корито на Стряма край Войнягово. Местните хора постоянно роптаеха, че корито на реката се руши, че се съсипва крайбрежието и се нанасят екологични щети на района, че реката става опасна и при пълноводие може да наводни района. Сигнали за това е имало в кметството. Кметът на Войнягово обаче поискал пари от нарушителя, с обещанието да не свидетелства срещу него и да не посочи на органите на разследването лицата, сигнализирали за незаконния добив на инертни материали, за да бъдат разпитани те в качеството им на свидетели по образуваното през месец май досъбедно произовдство срещу бракониера. Дни преди задържането на кмета на Войнягово при съвместна акция на прокуратурата и полицията в Карлово бе задържан друг карловец за изнудване. 30-годишният мъж е изнудвал любовник на жена си за пари, като сумата, която той успял да изтръгне стигнала 8 хиляди лева. Изнудвачът бе задържан в района на Обредния дом в Карлово. Случаят бе поет от Специализираната прокуратура, припомня \"Марица\". Светкавичните действия на Районна прокуратура и Районно управление на полицията в Карлово при разкриването, разследването, както и фактът, че обвиняемият Танковски призна вината си, предизвикаха широк отзвук и респект в Подбалкана. Сподели:", "date": "2018.07.16", "title": "ПРАВОСЪДИЕ! Осъдиха селски кмет за подкуп"}
{"url": "http://pik.bg/%D0%B5%D1%83%D1%84%D0%BE%D1%80%D0%B8%D1%8F-%D1%83%D1%81%D1%82%D1%80%D0%BE%D0%B8%D1%85%D0%B0-%D0%B7%D0%B2%D0%B5%D0%B7%D0%B4%D0%BD%D0%BE-%D0%BF%D0%BE%D1%81%D1%80%D0%B5%D1%89%D0%B0%D0%BD%D0%B5-%D0%BD%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D0%B2-%D1%82%D0%BE%D1%80%D0%B8%D0%BD%D0%BE-%D1%81%D0%BD%D0%B8%D0%BC%D0%BA%D0%B8-news766039.html", "text": "Феновете на „Ювентус” устроиха истинско звездно посрещане на португалския нападател Роналдо в Италия. Той пристигна в страната пет дни, след като трансферът му в италианския гранд беше официално потвърден от досегашния му клуб „Реал Мадрид”. Привържениците на „Старата госпожа” се събраха пред медицинския център на клуба, за да приветстват звездата. Той се появи облечен в стилен тъмен костюм и бяла риза. Снима се с феновете, докато щедро раздаваше автографи. Сподели:", "date": "2018.07.16", "title": "ЕУФОРИЯ! Устроиха звездно посрещане на Роналдо в Торино (СНИМКИ)"}
{"url": "http://pik.bg/%D0%BC%D0%B8%D1%87-%D0%BE%D1%82-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2%D0%B5%D1%87%D0%B5-e-%D0%BD%D0%B0-65-%D0%BD%D0%BE-%D0%B2%D0%B4%D0%B8%D0%B3%D0%B0-%D1%82%D1%80%D0%B5%D1%82%D0%B0-%D1%81%D0%B2%D0%B0%D1%82%D0%B1%D0%B0-news766049.html", "text": "Актьорът Дейвид Хаселхоф ще се жени за трети път след две седмици за годеницата си Хейли Робъртс, съобщи Контактмюзик. Сватбата е насрочена за 31 юли в Пулия, Италия. Церемонията ще бъде в тесен кръг. След нея младоженците ще заминат на меден месец на Малдивите. Хейли Робъртс е бивша продавачка. Дейвид Хаселхоф се запознава с нея през 2011 г., когато е съдия в телевизионния конкурс \"Британия има таланти\". Сгодени са от две години. Това ще е трети брак за 65-годишния актьор, който дължи популярността си на сериала \"Спасители на плажа\", където играеше в главната роля Мич Бюканън. Той има две дъщери на възраст 28 и 25 години от втората си съпруга Памела Бак, с която се раздели през 2006 г. Хейли Робъртс е на 37 години. Дейвид Хаселхоф е казвал, че тя е единствената жена, на която е направил предложение за женитба \"от сърце\", защото я обича. При предишните си бракове се е чувствал по-скоро задължен. Сподели:", "date": "2018.07.16", "title": "Мич от \"Спасители на плажа\" вече e на 65, но вдига трета сватба"}
{"url": "http://pik.bg/%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%B2%D1%80%D1%8A%D1%82%D0%BD%D0%B0-%D1%8F%D0%BA%D0%B0-%D0%B4%D1%83%D0%BF%D0%B0%D1%80%D0%B0-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news766022.html", "text": "Поп сензацията Гери-Никол врътна яка дупара в култовия фолк \"Клуб 33\" в Студентски град. Рядко варненката поема участия в заведения, в които се слуша музика от другия жанр, но ето, че всяко правило си има изключения. Скандалната блондинка не изневери на скандалния си имидж и провокира гостите на комплекса с емблематичното си дупе. Гери-Никол нажежи купона с яко туъркване. Късото й сценично облекло не бе особено подходящо за високата сцена на \"Клуб 33\", меломаните под която имаха пряко видимост към сочните й задни части. Изпълнителката на \"Над закона\" обаче направи запомнящ се лайф, раздаде се пред гостите на хитовото заведение, които се забавляваха от сърце с парчетата й. Иначе за предстоящата седмица се очертават три мега купона в \"Клуб 33\". Тази вечер по традиция е ретро партито на Теди Джорджо. В сряда сцената ще покори Алисия, а следващата нощ мястото й ще заеме Емануела. Сподели:", "date": "2018.07.16", "title": "Гери-Никол врътна яка дупара в \"Клуб 33\" (СНИМКИ)"}
{"url": "http://pik.bg/%D0%B4%D0%B8%D0%B2%D0%B0%D1%86%D0%B8-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D0%B9%D1%86%D0%B8-%D1%83%D0%B1%D0%B8%D1%85%D0%B0-%D0%BF%D0%BE%D1%87%D1%82%D0%B8-300-%D0%BA%D1%80%D0%BE%D0%BA%D0%BE%D0%B4%D0%B8%D0%BB%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%87%D0%BE%D0%B2%D0%B5%D0%BA-news766042.html", "text": "Инцидентът станал на 14 юли, когато местен жител влязъл на територията на фермата и бил разкъсан от хищниците. След погребението, разгневените му съселяните избили всички крокодили, предава БТА. Фермата има разрешение да развъжда крокодили, но при условие, че те не смущават хората в района. За това е необходимо да бъдат обезопасени околните терени, а това явно не е направено. Властите разследват инцидента. Индонезийски селяни, въоръжени с ножове, чукове и тояги убиха 292 крокодила в провинция Западен Папуа, за да отмъстят за смъртта на човек в развъдник, съобщиха световните информационни агенции. Сподели:", "date": "2018.07.16", "title": "ДИВАЦИ! Индонезийци убиха почти 300 крокодила заради смъртта на човек"}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D1%81%D0%B4%D0%B2%D1%80-%D1%82%D1%80%D0%B0%D0%B2%D0%B5%D1%81%D1%82%D0%B8%D1%82%D0%B8-%D0%BD%D0%B0%D0%BB%D0%B0%D0%B7%D0%B8%D1%85%D0%B0-%D0%B1%D1%81%D0%BF-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82-%D1%81%D0%B5-%D0%B6%D0%B0%D0%BB%D0%B2%D0%B0-%D0%BE%D1%82-%D0%BE%D1%85-%D0%B0%D1%85-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-news766078.html", "text": "Изоставена къща на столичната улица \"Позитано\" е дом на травестити и клошари, които са техни сводници. С хора от района влязохме в сградата, там има легла, перуки, спринцовки... Това обяви общинският съветник от БСП Николай Николов на комисията по вътрешен ред и сигурност към СОС, на която присъства старши комисар Антон Златанов, зам.-директор на СДВР. Сградата се намира близо до Дирекцията, а травеститите от дълги години обитават района наоколо. След като градинката \"Ереван\" бе осветена, те се преместиха във входовете, после окупираха дворовете на хората наоколо, \"Ох, ах...\" започна да се чува оттам, разказа още Николов. Накрая, по думите му травеститите се нанесли в къщата на Позитано. На 20 юни в помещението избухна пожар, който бе загасен много бързо от пожарникарите, обясни Николов и поиска намеса на полицията. Той се оплака на Златанов, че виканите до този момент униформени информирали, че не могат да направят нищо, освен ако не хванат мъжете в момент на акт. Николов, който уточни, че е живял над 20 години в района, предупреди за възможни конфликти с младежи, решени да прогонят хората с различна сексуалност. Трябва да се установят собствениците на имота, за да се влезе в частна къща, уточни пък комисар Златанов. По думите му от доста време нямало оплаквания от живеещите наоколо. Сподели:", "date": "2018.07.16", "title": "СИГНАЛ ДО СДВР! Травестити налазиха БСП! Социалист се жалва от \"ох, ах...\"  на \"Позитано\""}
