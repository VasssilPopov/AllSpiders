{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%B5%D0%B3%D0%B7-%D0%B8-%D0%B4%D0%B6%D1%83%D0%BB%D0%B8%D0%B0%D0%BD%D0%B0-%D0%B3%D0%B0%D0%BD%D0%B8-%D0%BD%D0%B0-%D0%BA%D0%BE%D1%81%D1%8A%D0%BC-%D0%B4%D0%B0-%D1%81%D0%B5-%D1%81%D0%B1%D0%B8%D1%8F%D1%82---%D1%81%D1%8A%D0%BA%D0%B2%D0%B0%D1%80%D1%82%D0%B8%D1%80%D0%B0%D0%BD%D1%82%D0%B8-%D0%B3%D0%B8-%D1%80%D0%B0%D0%B7%D1%82%D1%8A%D1%80%D0%B2%D0%B0%D0%B2%D0%B0%D1%82-news695431.html", "text": "Крясъци и сълзи за пореден път разцепиха Къщата на \"ВИП Брадър\" на две. Отново в центъра на конфликта бяха силиконката Джулиана Гани и бизнес дамата Мегз Каканашева. Едно сериозно обвинение, отправено от Джулиана по адрес на Мегз, се превърна в повод натрупаното напрежение между двете дами да ескалира с пълна сила. Миглена потърси сметка на силиконовата красавица за думите ѝ по адрес на отношенията между нея и майка й, а спокойният тон на Гани бързо се превърна в гневни крясъци и тежки заплахи. \"Ти си ненормална кукувица. Психарка. Мухла. Не мога да те дишам\", изригна Гани и допря главата си до тази на Мегз. Двете продължиха да си крещят и почти стигнаха до физическа саморазправа, когато се намесиха другите съквартиранти и ги разтърваха. Секунди по-късно Даниел Петканов се зае да успокоява Мегз, а българският Роналдо Даниел Златков отиде да поговори с Джулиана Гани. \"За малко щя да я ударя. Откачалка. Ще я отупам, аз съм два метра\", закани се силиконката.", "date": "2017.10.05", "title": "СТРАШЕН СКАНДАЛ! Мегз и Джулиана Гани на косъм да се сбият - съквартиранти ги разтървават"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BA%D1%80%D0%B0%D0%BB-%D1%81%D0%B0%D0%BB%D0%BC%D0%B0%D0%BD-%D1%81%D1%82%D0%B0%D0%BD%D0%B0-%D0%BF%D1%8A%D1%80%D0%B2%D0%B8%D1%8F%D1%82-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8-%D0%BC%D0%BE%D0%BD%D0%B0%D1%80%D1%85-%D1%81-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%80%D1%83%D1%81%D0%B8%D1%8F-news695427.html", "text": "Запазване на целостта на Ирак и политическо решение за Сирия - тези позиции застъпи Крал Салман, който стана първият саудитски монарх, осъществил официално посещение в Русия. Друга голяма тема бе петролния сектор. Рияд търси изпълнител за първата си ядрена централа и е готов да увеличи вноса на храни от Русия. Двете страни подписаха предварително споразумение за продажба на руски зенитни комплекси С-400 и производството им в Кралството. Путин е приел покана да посети Саудитска Арабия.", "date": "2017.10.05", "title": "Официално! Крал Салман стана първият саудитски монарх с посещение в Русия"}
{"url": "http://pik.bg/%D0%BF%D0%B0%D0%BF%D0%B0%D1%80%D0%B0%D1%86%D0%B8-%D1%85%D0%B2%D0%B0%D0%BD%D0%B0%D1%85%D0%B0-%D0%B2-%D0%BA%D1%80%D0%B0%D1%87%D0%BA%D0%B0-%D0%B3%D0%B0%D0%BB%D0%B5%D0%BD%D0%B0-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D0%BD%D0%B0-%D1%85%D0%BE%D1%82%D0%B5%D0%BB-%D1%81-%D1%87%D1%83%D0%B6%D0%B4-%D0%BC%D1%8A%D0%B6-%D1%81%D0%BD%D0%B8%D0%BC%D0%BA%D0%B8-news695334.html", "text": "Фолкпевицата Галена бе заловена от папарак на \"Марица\" на рецепцията на пловдивски хотел. Изпълнителката на \"Мама ураган\" бе придружавана от мъж, който се погрижи за престоя. Галена излезе от хотела видимо сънена, след като предната вечер откри есенния парти сезон в една от пловдивските чалготеки. Тя бе неглиже, облечена с черна тениска и заметнала раничка на рамо. След като излезе от хотела, Галена се запъти към белия си джип и отпраши в неизвестна посока.", "date": "2017.10.05", "title": "Папараци хванаха в крачка Галена! Чалга дивата на хотел с чужд мъж (СНИМКИ)"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%87%D0%B5-%D1%81%D0%BA%D0%BE%D1%80%D0%BE-%D1%89%D0%B5-%D0%B7%D0%B0%D1%82%D0%B2%D0%BE%D1%80%D0%B8-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B8%D1%80%D0%B0%D0%BA%D1%81%D0%BA%D0%B8-%D0%BA%D1%8E%D1%80%D0%B4%D0%B8%D1%81%D1%82%D0%B0%D0%BD-news695415.html", "text": "Турският президент Реджеп Тайип Ердоган заяви в четвъртък, че Анкара смята да затвори границата си със Северен Ирак, предава Ройтерс. Държавният глава уточни, че става въпрос за блокиране на сухоземното и въздушно пространство с региона на Иракски Кюрдистан, заради проведения там референдум за независимост. Според Ердоган, иракските кюрди са показали „неблагодарност“, като ги подкани да „вземат бележка и предприемат стъпки за компенсиране на грешката възможно най-скоро“.", "date": "2017.10.05", "title": "Ердоган предупреди, че скоро ще затвори границата с Иракски Кюрдистан"}
{"url": "http://pik.bg/%D0%B7%D0%B0%D1%81%D1%8F%D0%BA%D0%BE%D1%85%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B0-%D1%80%D0%B0%D0%B4%D0%B8%D0%BE%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%85%D0%B0-%D0%B2-%D0%B7%D0%B0%D0%BF%D0%B0%D0%B4%D0%BD%D0%B0-%D0%B8-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news695419.html", "text": "Федералната служба за радиационна защита на Германия съобщи, че е засечено увеличение на радиоактивността във въздуха в Западна и Централна Европа, но няма опасност за човешкото здраве, информира Асошиейтед прес. Службата отбеляза, че е регистрирано увеличение на нивата на изотопа Рутений 106 в Германия, Италия, Австрия, Швейцария и Франция от 29 септември. Говорител на службата заяви пред АП, че източникът на Рутений 106 не е известен, но проверка показва, че може да е от Източна Европа. Рутений 106 се използва за радиационна онкология и понякога е източник на енергия за захранване на сателити.", "date": "2017.10.05", "title": "Засякоха увеличена радиоактивност във въздуха в Западна и Централна Европа"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B2-%D0%B3%D1%80%D0%B5%D0%BD%D0%BB%D0%B0%D0%BD%D0%B4%D0%B8%D1%8F-%D1%87%D0%B0%D1%81%D1%82%D0%B8-%D0%BE%D1%82-%D0%BF%D0%B0%D0%B4%D0%BD%D0%B0%D0%BB%D0%B8%D1%8F-%D0%B4%D0%B2%D0%B8%D0%B3%D0%B0%D1%82%D0%B5%D0%BB-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0-air-france-news695411.html", "text": "Френски разследващи обявиха, че са открили в Гренландия части от двигателя, които бяха изгубени от самолет на Air France по време на полет от Париж за Лос Анджелис през миналата седмица, съобщава \"Асошиейтед прес\". Френската агенция за авиационни инциденти BEA уточни в изявление, че данните от \"черната кутия\" на самолета са били използвани за идентифициране на района за претърсване в пустошта, покрита с лед в Гренландия, която е територия на Дания. Хеликоптер на Air Greenland е засякъл части от двигателя вчера. BEA е в контакт с колегите си от Дания за организирането на получаването обратно на частите от двигателя. Самолетът е бил принуден да кацне в канадската провинция Нюфаундленд и Лабрадор след големи щети по един от четирите двигателя на машината. Пътниците на борда на самолета публикува снимки и видео в \"Туитър\" на самолета, пътуващ през облаци с повреден двигател.", "date": "2017.10.05", "title": "Откриха в Гренландия части от падналия двигател на самолет на Air France"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%BE%D1%82-%D0%BC%D0%B0%D1%80%D1%81%D0%B8%D0%BB%D0%B8%D1%8F-%D0%BD%D1%8F%D0%BC%D0%B0-%D0%B2%D1%80%D1%8A%D0%B7%D0%BA%D0%B8-%D1%81-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B8-news695390.html", "text": "Министър-председателят на Тунис Юсеф Шахед заяви в четвъртък, че младият тунизиец, който нападна с нож две жени във френския град Марсилия, няма връзки с терористични групировки, предава Франс прес. „Разследването е в ход, но ние не открихме връзки или доказателства за някакви връзки на този човек с терористични групировки или с „Ислямска държава“, заяви Шахед той пред репортери след разговори с френския си колега Едуар Филип.", "date": "2017.10.05", "title": "Нови разкрития! Нападателят от Марсилия няма връзки с терористични групировки"}
{"url": "http://pik.bg/%D0%B4%D0%B8%D0%B4%D0%B8%D0%B5-%D0%B4%D0%B5%D1%88%D0%B0%D0%BD-%D0%BC%D0%B0%D1%87%D1%8A%D1%82-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B2%D0%B0%D0%B6%D0%B5%D0%BD-news695434.html", "text": "Селекционерът на Франция Дидие Дешан определи предстоящия двубой срещу България на “Васил Левски” в София като “изключително важен” за неговия тим. “Петлите” гостуват на “лъвовете” в събота в 21:45 и излизат само за победа, за да запазят първото си място в таблицата в група “А”, което дава право на директно класиране на Мондиала през 2018 година. “Не е нужно да драматизираме твърде много, но знаем, че мачът с България е изключително важен. Наясно сме какво означава да спечелим трите точки в София”, заяви Дешан, цитиран от Спортал. Наставникът обаче е притеснен от кадровите проблеми преди двубоя. Заради травми от състава на “петлите” отпаднаха Лейвин Курзава, Лоран Косиелни, Бенжамен Менди, Усман Дембеле и Пол Погба, а Антони Марсиал не бе включен в групата.", "date": "2017.10.05", "title": "Дидие Дешан: Мачът с България е изключително важен"}
{"url": "http://pik.bg/%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80-%D1%81%D0%BF%D0%B5%D1%87%D0%B5%D0%BB%D0%B8-$455-000-%D0%BE%D1%82-%D0%BC%D0%B0%D0%B4%D0%BE%D0%BD%D0%B0-news695399.html", "text": "Почитател на Мадона ще получи компенсация в размер на $ 455 000 за грубо отношение от страна на полицията при задържането му преди 7 г. пред дома на певицата. Това решение взеха съдебните заседатели във Върховния съд на Манхатън, разглеждайки жалбата на 66-годишния Робърт Линхарт. Според адвоката на мъжа Лори Лефковиц, клиентът й е \"много доволен от изхода на съдебното производство\". Решението може да бъде обжалвано от правния отдел на кметството на Ню Йорк. \"Ние смятаме, че служителите на полицията са приложили сила в степен, адекватна на обстоятелствата, но съдебните заседатели не се съгласиха с нашите доводи. Разочаровани сме от присъдата и разглеждаме различни варианти за по-нататъшни действия\", казаха от отдела. През септември 2010 г. Робърт Линхарт застанал пред дома на Мадона в Ню Йорк с плакати с надписи \"Мадона, излез на среща с мен!\" и \"Вселената ни събра\". Певицата извикала полиция. По думите на мъжа, полицаите се отнесли с него жестоко. Те му сложили белезници и му нанесли побой в патрулката по пътя до участъка. Вторият му опит да се добере до звездата завършил аналогично. Робърт Линхарт обеща да остави на мира Мадона и да се премести в Гърция. Бившият пожарникар ще се разплати с адвоката, ще погаси ипотечния си кредит и дълговете към роднините си. С останалите пари възнамерява да си купи джип, пише \"Хотнюз\".", "date": "2017.10.05", "title": "Пожарникар спечели $455 000 от Мадона "}
{"url": "http://pik.bg/%D0%BD%D0%BE%D0%B2%D0%B8-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%83%D0%B1%D0%B8%D0%B5%D1%86%D1%8A%D1%82-%D0%BE%D1%82-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%B8%D0%BC%D0%B0%D0%BB-20-%D0%BA%D0%B3-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B2%D0%B8-%D0%B2-%D0%BA%D0%BE%D0%BB%D0%B0%D1%82%D0%B0-%D1%81%D0%B8-news695422.html", "text": "Оповестени бяха нови разкрития за стрелбата в Лас Вегас, при която загинаха 59 души, а повече от 500 бяха ранени. Убиецът Стивън Падок е планирал да избяга след разстрела, а не да се самоубие, твърди полицията. Пенсионираният счетоводител е разположил камери в коридорите на хотела, като намеренията му били да види как се придвижват спецчастите и да ги избегне. В колата му са открити над 20 кг експлозиви и 1600 патрона. Възможно е да е планирал да продължи атаката си на друго място. Мотивите за действията на Падок остават мистерия. Партньорката му беше разпитана и каза, че той никога не е споделял с нея планове за нападение.", "date": "2017.10.05", "title": "Нови шокиращи разкрития! Убиецът от Лас Вегас имал 20 кг експлозиви в колата си"}
{"url": "http://pik.bg/%D0%BC%D0%B8%D1%81%D0%B8%D1%8F%D1%82%D0%B0-%D0%BD%D0%B0-%D0%BE%D0%BE%D0%BD-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D1%89%D0%B5-%D1%81%D0%BB%D0%B5%D0%B4%D0%B8-%D0%B7%D0%B0-%D0%BF%D1%80%D0%B8%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B8-%D0%BA%D0%BE%D0%BC-news695435.html", "text": "Съвета за сигурност натовари мисията на ООН в Колумия със задачата, да следи за прилагането на примирието между правителството и комунистическите герили от „Националноосвободителната армия“, предава AFP. Примирието, което бе подписано миналия месец, влезе в сила в неделя. Съветът за сигурност на ООН прие единодушно британското предложение, да се изиска от колумбийското правителство разрешение за мониторинг от страна на представители на международната организация, заедно с представители на „Националноосвободителната армия“ и Католическата църква. „Знаем, че това е само началото. Нека да направим всичко, което можем, за да подкрепим правителството в Колумбия и Националноосвободителната армия в усилията им“, заяви британският посланик в ООН Матю Райкрофт, цитиран от Фокус.", "date": "2017.10.05", "title": "Мисията на ООН в Колумбия ще следи за прилагането на примирието между правителството и комунистическите герили"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%B0%D0%BA-%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B0%D1%82-%D1%81%D1%8A%D0%BE%D0%B1%D1%89%D0%B5%D0%BD%D0%B8%D1%8F%D1%82%D0%B0-%D0%BF%D0%BE-%D1%81%D0%BC%D0%B0%D1%80%D1%82%D1%84%D0%BE%D0%BD%D0%B0-news695318.html", "text": "Група от британски учени откриха, че съобщенията от смартфона влошават настроението на човек , съобщи Лента. Специалистите от университета Нотингам Трент събраха група от 50 души, на които в продължение на пет седмици изпращаха съобщения по смартфона с помощта на специална програма. Една трета от общо 500 хиляди уведомления предизвикаха враждебност , тъга , невроза , страх и смущение у хората. Експертите откриха, че системните съобщения , като например за начало на обновяване на софтуера на телефона, влияят най-негативно на настроението. \"Тези известия постоянно отвличат вниманието и нарушават нашата дейност. Ясно е, че когато ни пишат близките хора, това ни прави щастливи. Но когато идват много съобщения по работа или системни уведомления, те предизвикват противоположния ефект\", каза авторът на изследването доктор Айман Канджо .", "date": "2017.10.05", "title": "Разкриха как ни действат съобщенията по смартфона"}
{"url": "http://pik.bg/%D0%BA%D0%B8%D0%BF%D1%8A%D1%80%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B5-%D1%81%D1%8A%D0%B3%D0%BB%D0%B0%D1%81%D0%B5%D0%BD-%D1%81-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%B4%D0%B0-%D1%81%D0%B5-%D0%BE%D1%82%D0%BB%D0%BE%D0%B6%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D1%8E%D0%B6%D0%BD%D0%B8%D1%82%D0%B5--news695437.html", "text": "Reuters. Кипър заяви, че е отложил среща на лидерите на южните страни-членки в ЕС, след като кипърският президент е провел разговор с испанския премиер Мариано Рахой, предава Срещата трябваше да се проведе на 9 октомври в Никозия. Кипърският президент Никос Анастасиадес заяви, че е говорил „надълго и широко“ с испанския премиер Мариано Рахой. Той добави, че се е съгласил с испанското предложение, срещата да бъде отложена. „Президентът Анастасиадес изрази абсолютната подкрепа и солидарност на Кипър с испанския премиер и неговото правителство относно усилията, които те полагат за обединена Испания и срещу сецесионистките опити на Каталония“, заявиха в изявление от кипърското президентство, цитирано от Фокус.", "date": "2017.10.05", "title": "Кипърският президент е съгласен с предложението на Испания, да се отложи срещата на южните страни-членки на ЕС"}
{"url": "http://pik.bg/%D0%BB%D0%B5%D0%B2%D0%B0%D0%BD%D0%B4%D0%BE%D0%B2%D1%81%D0%BA%D0%B8-%D1%82%D1%80%D0%BE%D1%88%D0%B8-%D1%80%D0%B5%D0%BA%D0%BE%D1%80%D0%B4%D0%B8-%D0%BF%D0%BE%D0%BB%D1%88%D0%B0-%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%BE%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%B2-%D1%80%D1%83%D1%81%D0%B8%D1%8F-news695438.html", "text": "Националният отбор на Полша постигна много важна победа по пътя си към Мондиал 2018. Поляците победиха с 6:1 като гост Армения в мач от Група “Е” на квалификациите и вече са само на крачка от директно класиране за шампионата в Русия. Това може да се случи още тази вечер, ако Черна гора и Дания завършат наравно в мача помежду си. В противен случай поляците ще се нуждаят само от точка при домакинството си на черногорците, за да са сигурни за билетите си за СП 2018. Вечерта беше паметна за голямата звезда на Полша - Роберт Левандовски. Нападателят на Байерн (Мюнхен) записа хеттрик за успеха, с което попаденията му за националния отбор вече са точно 50. Така Лева изпревари Влодек Лубански като голмайстор номер 1 в историята на страната, който има 48. Освен това Роберт изпревари Кристиано Роналдо като лидер при стрелците на настоящата квалификационна кампания. Португалецът за момента има 14 попадения, докато Левандовски - 15. Това се явява и рекорд за попадения в квалификации в историята. Другите голове за Полша бяха дело на Камил Гросицки, Якуб Блашчиковски и Рафал Волски. За домакините пък се разписа Ованес Амбарцумян. 0:1 Гросицки (2) 0:2 Левандовски (18) 0:3 Левандовски (25) 1:3 Амбарцумян (39) 1:4 Блашчиковски (58) 1:5 Левандовски (64) 1:6 Волски (88) Така Полша събра 22 точки в актива си в Група “Е” и е много близо до класирането за Русия. Черна гора и Дания са с по 16 и мач по-малко, предава Спортал. При това положение, ако двата тима днес завършат наравно, поляците ще са недостижими на върха. Ако черногорците спечелят, те ще се изправят в директен двубой във Варшава за билетите за Русия. Ако пък датчаните победят, те ще търсят успех и при домакинството си на Румъния след три дни, като в същото време ще се надяват Черна гора да изненада Полша като гост.", "date": "2017.10.05", "title": "Левандовски троши рекорди, Полша на крачка от Световното в Русия"}
{"url": "http://pik.bg/%D1%81%D0%BE%D0%BB%D0%B5%D0%BD%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%B0%D0%BF-%D0%BF%D0%BE%D0%B3%D0%BD%D0%B0-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D1%82%D0%B0%D0%BA%D0%B8-%D0%BD%D0%B8%D0%BA%D0%BE%D0%BB%D0%B0%D0%BE%D1%81-%D0%B0%D0%BC%D0%B0%D0%BD%D0%B0%D1%82%D0%B8%D0%B4%D0%B8%D1%81-%D0%B3%D0%BB%D0%BE%D0%B1%D0%B5%D0%BD-%D1%81-85-%D0%B1%D0%BE%D0%BD%D0%B0-news695357.html", "text": "Николаос Аманатидис, баща на Таки, ще плати 85 хил. лева данъци след ревизия на НАП, която е потвърдена от съда преди два месеца. Заради разследванията срещу Христофорос Аманатидис, са проверяван и доходите на баща му, който е президент на ФК \"Люлин\". Данъчните открили сериозни разминавания между приходите и разходите на Аманатидис-старши за периода от 2005 до 2008 г. Начислено му било да плати допълнително 55 хиб. лева, като плюс лихвит до 2017 г. сумата е набъбнала до 85 бона. Като шеф на футболен клуб, заплатата на Николаос е едва 260 лева, но въпреки това той си е купил \"Мерцедес\" и ново жилище. Бирниците проверявали не само него, но и Соня, жената, с която живее от няколко години на семейни начала. И двамата имат деца от предишни бракове, с които се опитали да оправдаят парите си. Така например Соня разказала, че лично Таки давал пари на Николаос, и то няколко пъти. С тези средства той си купил возилото и жилището. Допреди това обитавали панелка в квартала. Новият им апартамент е в \"Люлин 3\". Първият транш Таки дал на баща си през 2005 г. Парите били  250 хил. лева. Това твърди Соня пред съда, след като Николаос обжалвал соления акт на НАП. Следващият транш бил 50 бона, които били похарчени за Мерцедеса, твърди столичен седмичник. Същата сума му дал и през 2006 г.", "date": "2017.10.05", "title": "СОЛЕНИ САНКЦИИ! НАП погна бащата на Таки! Николаос Аманатидис глобен с 85 бона "}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D1%80%D0%B5%D1%88%D0%B8-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BC%D1%83-news695406.html", "text": "Валери Божинов внесе някои уточнения относно изказването му, което бе публикувано по-рано днес в италианския \"Евроспорт\". Колегите от Италия са цитирали нападателя, който според тях казва, че собственикът на Левски Спас Русев му е дал разрешение да тренира със сините\"и че през зимата започва преговори с Левски. \"Не съм казвал, че Спас Русев ми е дал разрешение да тренирам с Левски и че започвам преговори с клуба. Най-вероятно е станало някакво недоразумение. Единствено съм говорил с Даниел Боримиров. Поисках да започна тренировки с Левски. Сега чакам разрешение от наставника Делио Роси. В Италия само споменах, че Левски може да е опция пред мен за продължаване на моята кариера. Не съм твърдял, че ще стартирам преговори с клуба, тъй като не съм водил никакви разговори в тази посока\", уточни Божигол пред \"Спортал\".", "date": "2017.10.05", "title": "Валери Божинов проговори за Левски! Ето кой ще реши бъдещето му "}
{"url": "http://pik.bg/%D0%BD%D0%BE%D0%B2-%D1%82%D0%B0%D0%BB%D0%B8%D1%81%D0%BC%D0%B0%D0%BD-%D0%B2-%D0%B1%D0%B0%D0%B7%D0%B0%D1%82%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-%D0%BA%D1%8A%D1%81%D0%BC%D0%B5%D1%82%D1%8A%D1%82-%D0%B8%D0%BC-%D1%81%D1%80%D0%B5%D1%89%D1%83-%D1%84%D1%80%D0%B0%D0%BD%D1%86%D0%B8%D1%8F-%D0%B5-%D0%B2-%D0%BB%D0%B0%D0%BF%D0%B8%D1%82%D0%B5-%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news695408.html", "text": "Малко коте, но не от тези в тефтера на Валери Божинов, е новият талисман на футболните ни национали. За това се похвалиха от тима в официалната си фейсбук страница. \"Петър Хубчев намери днес новия талисман на националите\", пише под снимката, на която животинката похапва сладко. Под кадъра феновете на трикольорите им пожелаха пухкавият талисман да им донесе късмет в предстоящата световна квалификация срещу Франция в събота. Селекционерът на България и един от помощниците му - Георги Донков, са поели поели изцяло грижите върху малкото котенце.", "date": "2017.10.05", "title": "Нов талисман в базата на националите! Късметът им срещу Франция е в лапите на... (СНИМКА)"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%BB%D1%83%D0%BC%D0%BD%D0%B0-%D0%BA%D1%80%D0%B0%D0%B9-%D0%B4%D1%83%D0%BF%D0%BD%D0%B8%D1%86%D0%B0-%D0%BF%D1%83%D1%88%D0%B5%D1%86%D0%B8-%D0%BF%D0%BB%D1%8A%D0%B7%D0%BD%D0%B0%D1%85%D0%B0-%D0%BF%D0%BE-%D1%88%D0%BE%D1%81%D0%B5%D1%82%D0%BE-news695428.html", "text": "Пожар лумна край пътя между дупнишките села Яхиново и Червен брег. Горят треви и храсти на 10 метра от шосето. Гъсти облаци пушек се стеле по пътя Дупница – Самоков, пише струма.бг. Шофьорите да бъдат особено внимателни, тъй като видимостта е почти нулева. Сигнал за инцидента е подаден на телефон 112 от пътуващи. Според тях огнищата на пожара са три. Към този час пожарните все още не са дошли.", "date": "2017.10.05", "title": "Пожар лумна край Дупница! Пушеци плъзнаха по шосето"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BA%D1%8A%D0%BC-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D1%82-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2%D1%8A%D0%B2-%D0%B2%D0%B5%D0%B3%D0%B0%D1%81-%D0%BD%D0%B8%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B2%D0%B8-%D0%B8%D0%B7%D0%BE%D1%81%D1%82%D0%B0%D0%B2%D0%B8%D0%BC-news695416.html", "text": "The Los Angeles Times, цитиран от Фокус. Президентът на САЩ Доналд Тръмп се обърна към пострадалите след стрелабата в Лас Вегас, пише Държавният глава увери оцелелите след атаката, че „ние няма да ви изоставим“. Президентът поздрави полицията и медицинските екипи за професионалната им и бърза реакция, пише още вестника. По-рано Тръмп определи нападателя като „много луд човек“ и нарече атаката „акт на чисто зло“. Агенция \"Фокус\" припомня, че по време на нападение на музикален фестивал в Лас Вегас, нападател уби 58 души и рани още над 500, преди да се самоубие в стаята си. По-рано в четвъртък от полицията обявиха, че 64-годишния Стивън Падок е планирал бягство.", "date": "2017.10.05", "title": "Тръмп към пострадалите от стрелбата във Вегас: \"Ние няма да ви изоставим\""}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D0%B5%D0%B4%D0%B8%D0%BD-%D0%B8%D0%BB%D0%B8-%D0%BC%D0%BD%D0%BE%D0%B3%D0%BE-%D0%B8%D0%B7%D0%B1%D0%B8%D1%80%D0%B0%D1%88-%D0%B4%D0%B0-%D0%B8%D0%BC%D0%B0%D1%88-news695277.html", "text": "Забелязала ли си, че все по-популярни стават тези форми на интимни отношения, в които участват повече от двама партньори? От рядката покана на трети човек, до полигамни връзки, когато и двамата партньори спят с други. Как да разбереш този вариант за теб ли е, или по-добре да си стоиш в „обикновената“ връзка 1+1? В полигамните отношения всичко се променя със скоростта на вятъра, защото в тях участват повече хора. Появата на дете със сигурност ще промени живота ти, без значение от количеството на партньорите. Случва се, че основният партньор е над второстепенния, който често бива сменян, а при необходимост – от него дори можеш да се откажеш. Това е нормално за всеки човек, дори за порноактьорите, които по принцип трудно могат да бъдат моногамни. Но способността да владееш емоциите си, да ги регулираш и да приемаш живота такъв, какъвто е – е гаранция за успех в „полипартньорските“ отношения. Ако те дразни снимката му в социалните мрежи, на която се прегръща с някаква не чак хубава, но в никакъв случай не и грозна блондинка, пишеш му гневни коментари и искаш да му отмъстиш, то отвореният брак видимо не е за теб. Полигамията изисква постоянно общуване по различни поводи: от безопасния секс и изследвания до отношения между партньорите и границите на позволеното. Например някой иска да спре да дели партньорите на основен и останали, тоест всички да са на равни начала и с еднакви права. Разбираемо е, че в моногамните отношения подобни разговори няма. Казано с по-прости думи – доверяваш се изцяло на партньора и знаеш, че той няма да те остави. Това обикновено е свойствено на моногамните отношения, макар да помага и в полигамните – тогава ти не се притесняваш, че новото ти приключение ще доведе до раздяла. А тя ще ти е необходима, за да планираш детайлно графика си на срещи и изобщо да разбереш, какво обича един партньор и какво друг. Разбира се, това не е най-важният фактор, дори в моногамните отношения може да стане издънка, но в полигамните е много полезно качество. Външните фактори също могат да влияят на избора на тип отношения. Разбира се, и в малките градове се срещат партньори, които залагат на полигамията. И в многоетажните блокове са се настанили не един и двама моногамни. Но ти все пак предпочиташ съседите ти да не са наясно точно какво се случва в леглото ти, нали? И тук говорим, като че ли за най-важния фактор – да те устройват отношенията в момента. Готова си да прекараш цял живот с един партньор и да не обръщаш внимание на другите? Значи, не е и необходимо! Но, уви, необходими са години, за да осъзнаеш ясно този факт.", "date": "2017.10.05", "title": "САМО ЗА ЖЕНИ! Един или много избираш да имаш?"}
{"url": "http://pik.bg/%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D1%80%D0%B0%D0%B4%D0%B5%D0%B2%D0%B0-%D1%81%D1%8A%D1%81-%D1%81%D0%B4%D1%8A%D1%80%D0%B6%D0%B0%D0%BD-%D1%82%D0%BE%D0%B0%D0%BB%D0%B5%D1%82-%D0%B2-%D0%BF%D0%BE%D0%BB%D1%88%D0%B0-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%81%D0%B5-%D0%BF%D0%BE%D1%8F%D0%B2%D0%B8-%D0%B2-%D1%87%D0%B5%D1%80%D0%BD%D0%BE-%D0%BE%D1%82-%D0%B3%D0%BB%D0%B0%D0%B2%D0%B0-news695430.html", "text": "В черно от главата до петите се появи по време на официалната визита на президента Румен Радев в Полша  жена му Десислава. Тя бе облечена в спретната рокля, с вграден колан на талията, която при сядане се дърпаше повечко над коляното и се превръщаше почти в минижуп, показват снимките, които държавният глава публикува от визитата. Полската й колежка Агата Корнхаусер-Дуда пък бе ослепителна в пищен тоалет в златно и тъмно-синьо. Съпругата на Анджей Дуда и друг път е демонстрирала пищност и цветове в тоалетите си. Тя обаче винаги спазва стриктност в протокола, което показа по време на протоколна среща с Доналд и Мелания Тръмп през лятото тази година. Облечена в ярко цикламен костюм Агата подмина ръката на Тръмп и се здрависа първо с Мелания.", "date": "2017.10.05", "title": "Десислава Радева със сдържан тоалет в Полша! Жената на президента се появи в черно от главата до петите (СНИМКИ)"}
{"url": "http://pik.bg/%D0%B1%D0%B5%D0%BB%D0%B3%D0%B8%D1%8F-%D0%BA%D1%83%D0%BF%D1%83%D0%B2%D0%B0-34-%D0%BD%D0%BE%D0%B2%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D1%8F-%D0%B8%D0%B7%D0%B1%D0%B8%D1%80%D0%B0-%D0%BC%D0%B5%D0%B6%D0%B4%D1%83-%D1%84-35-%D0%B8-%D1%8E%D1%80%D0%BE%D1%84%D0%B0%D0%B9%D1%82%D1%8A%D1%80-news695410.html", "text": "Белгия е получила предложения от Великобритания и САЩ да замени остарелите си изтребители, докато френско предложение, което не е част от обществената поръчка, ще се разглежда отделно. Това заяви белгийският военен министър Стевен Вандепут, цитиран от Ройтерс. През март белгийското правителство обяви предложения за замяна на изтребители Ф-16 с нови 34 бойни самолета. Сделката с \"Локхийд Мартин\" може да е в размер на повече от 3,5 милиарда евро. През миналия месец Франция предложи по-обширно военно споразумение с Белгия. Предложението излиза извън условията на поръчката, но включва и закупуването на бойни самолети \"Рафал\". Френското предложение ще бъде обсъдено от правителството, но може да доведе до критика към Белгия, че не третира кандидатите еднакво, поясни Вандепут. \"За да бъдем много ясни - френското предложение не е част от поръчката\", изтъкна министърът пред парламентарна комисия. Вандепут поясни, че предложенията на САЩ за изтребители Ф-35 и на Великобритания за Юрофайтър покриват заложените в обществената поръчка правила. Говорител на военното министерство съобщи, че френското предложение се проверява от юридическите служби и след това правителството ще реши дали да отговори. Френското правителство обяви, че предложението им съответства на молбата на Белгия. Брюксел ще вземе решение кои изтребители да избере през следващата година. 34 самолета трябва да бъдат доставени в страната от 2023 г., или по 4-5 на година.", "date": "2017.10.05", "title": "Белгия купува 34 нови изтребителя, избира между Ф-35 и Юрофайтър"}
{"url": "http://pik.bg/%D0%BC%D1%8A%D0%B6-%D0%BF%D0%BE%D0%B2%D1%80%D0%B5%D0%B4%D0%B8-%D0%BF%D0%BB%D0%B0%D1%82%D0%BD%D0%BE-%D0%BD%D0%B0-%D1%85%D0%B8%D1%82%D0%BB%D0%B5%D1%80-%D1%81-%D0%B2%D0%B8%D0%BA-%D0%BC%D0%B5%D1%80%D0%B7%D0%B0%D0%B2%D0%B5%D1%86-news695398.html", "text": "Неизвестен мъж се нахвърли върху картина на Адолф Хитлер с отвертка, викайки \"Мерзавец!\", предаде РИА новости. Нападателят успя с помощта да одраска платното, изложено в музей в северния италиански град Сало, преди да бъде задържан от охраната в музея. Той е успял да надраска платното, но без да причини големи повреди върху картината. Собственикът на платното се отказа да заведе иск срещу нападателя. Сало се намира близо до границата на Италия с Австрия. Градът от 1943 до 1945 г. е бил столица на т.нар. Италианска социална република, ръководена от Бенито Мусолини след свалянето му от власт в Рим. Роденият в Австрия Хитлер (1889 – 1945 г.) по време на живота си във Виена от 1908 до 1914 г. е изкарвал хляба си с рисуване. Той е автор около 700 платна и картички, и на няколко пъти се е опитал да влезе в Художествената академия.", "date": "2017.10.05", "title": "Мъж повреди платно на Хитлер с вик \"Мерзавец!\""}
{"url": "http://pik.bg/%D0%B1%D0%B5%D0%B1%D0%B5%D1%82%D0%BE-%D0%BD%D0%B0-%D0%B7%D0%BB%D0%B0%D1%82%D0%BA%D0%B0-%D1%82%D1%80%D1%8A%D0%B3%D0%BD%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D1%81%D0%BD%D0%B8%D0%BC%D0%BA%D0%B0-news695384.html", "text": "Черната Златка се върна на работа, а заедно с нея и синът й - бебе Миро. В семейството на плеймейтката всички се трудят упорито, дори и невръстният й наследник. Плеймейтката, която още повече се разхубави покрай майчинството, побърза да вкара в модния бранш и Миро-младши, като се съгласи той да бъде лице на нова реклама. \"Чест е да работя със суперпрофесионалисти! Днес заснехме една уникална фотосесия за Чиполино с моето малко момче Миро. Благодаря за търпението\", написа Злати под кадър от бекстейджа.", "date": "2017.10.05", "title": "Бебето на Златка тръгна на работа (СНИМКА)"}
{"url": "http://pik.bg/%D0%BD%D0%B5%D1%87%D0%BE%D0%B2%D0%B5%D1%88%D0%BA%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D1%8F%D0%BF%D0%BE%D0%BD%D0%BA%D0%B0-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D0%BE%D0%BB%D0%BE%D0%B6%D0%B8%D0%BB%D0%B0-159-%D1%87%D0%B0%D1%81%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%B5%D0%BD-%D1%82%D1%80%D1%83%D0%B4-news695424.html", "text": "Япония отново бе принудена да се изправи срещу трудовата си политика, след като инспектори по труда решиха, че смъртта на 31-годишна служителка на един от една от най-големите медийни корпорации в Япония - NHK, е причинена от преработване. Мива Садо, която работи в централата на телевизионен канал в Токио, е записала 159 часа извънреден труд и само два дни почивка в месеца. Според инспекторите това е довело до нейната смърт от сърдечна недостатъчност през юли 2013 г. Службата по трудовите стандарти в Токио определя смъртта на жената с думата \"karoshi\" (смърт от преработване), пише вестник \"Гардиън\", цитиран от Офнюз. Новината за смъртта и бе разпространена чак сега от NHK. Съобщението идва една година, след като подобно решение на инспекторите за смъртта на млада служителка в рекламната агенция \"Дентсу\" предизвика национален дебат за отношението на Япония към работното време и извънредния труд. Мацури Такакаши е на 24 години, когато се е самоубива през април 2015 г. Служителите по трудовите стандарти са решили, че смъртта й е причинена от стреса, причинен от продължителното работно време. Такакаши работи повече от 100 часа извънреден труд в месеците преди смъртта си. Седмици преди да умре тя публикува в социалните мрежи: \"Искам да умра. Аз съм физически и умствено разбита.\" Сега правителството предлага да се ограничи месечното извънредно работно време до 100 часа на месец и да се въведат санкции за дружества, които позволяват на своите служители да надхвърлят ограничението. Експерти обаче твърдят, че дори тази мярка излага работниците на риск. Миналата година властите обявиха, че всеки пети японец е изложен на риск от смърт поради претоварване на работното място. Близо 2000 жители на Япония са се самоубили за година и половина поради стрес, свързан с прекалената работа. Десетки други са починали от сърдечни атаки, удари и други болести, причинени от дългите часове на работа.", "date": "2017.10.05", "title": "Нечовешки условия! Японка почина, след като положила 159 часа извънреден труд"}
{"url": "http://pik.bg/%D1%87%D0%B0%D1%81%D1%82%D0%B5%D0%BD-%D1%81%D1%8A%D0%B4%D0%B8%D1%8F-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB-%D0%B7%D0%B0%D0%BF%D0%BE%D1%80%D0%B8%D1%80%D0%B0-%D1%81%D0%BC%D0%B5%D1%82%D0%BA%D0%B8%D1%82%D0%B5-%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%BF%D0%B5%D1%80%D0%BD%D0%B8%D0%BA-news695389.html", "text": "Запорирани са сметките на Община Перник Запорът е направен от частен съдебен изпълнител. Вяра Церовска обясни, че е разговаряла с финансовия министър Владислав Горанов и представители на НАП. Очаква се скоро cмeткитe дa бъдaт oтблoкиpaни, като сyмaтa по зaгyбeнoтo дeлo ще ce издължава нa внocки. , съобщи кметът Вяра Церовска по време на заседание на Общинския съвет. Това се дължи на загубено преди години съдебно дело, уточнява БТА.", "date": "2017.10.05", "title": "Частен съдия-изпълнител запорира сметките на община Перник"}
{"url": "http://pik.bg/%D1%80%D0%B0%D0%B7%D0%B2%D0%B8%D1%82%D0%B8%D0%B5-%D1%85%D0%BE%D1%80%D0%B0%D1%82%D0%B0-%D0%BE%D1%82-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D1%81%D0%BA%D0%B0%D1%82-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%81%D1%82%D1%80%D1%83%D0%BC%D0%B0-%D0%B8-%D0%B2%D1%82%D0%BE%D1%80%D0%B0-%D0%BA%D0%B0%D0%B1%D0%B8%D0%BD%D0%B0-%D0%B2-%D0%B1%D0%B0%D0%BD%D1%81%D0%BA%D0%BE-news695414.html", "text": "Хората от Югозападна България искат изграждането на магистрала Струма, развитие на икономиката и втора кабина в Банско. Това стана ясно по време на конференция за магистрала Струма в читалището на Симитли. Ски центърът на Банско трябва да се разшири и да има втора кабинка, заяви вицепремиерът и министър на отбраната Красимир Каракачанов. Според него е недопустимо хората да чакат на огромни опашки и затова да отиват да карат ски в Австрия, Швейцария, Словения. Крайно време е този въпрос да бъде разрешен. Аз съм го обещал в предизборната кампания и искам да се изпълни, подчерта той. Банско има по-голям потенциал за развитие и магистрала Струма ще спомогне затова. Но трябва да се освободим от робството на притодозащитниците, които спъват развитието на България, обясни Каракачанов. Димитър Русков от Национална коалиция \"За да останат хора в България\" връчи на вицепремиера декларация, в която се настоява за разширяване на ски центъра в Банско. Магистрала Струма ще скъси разстоянието до Банско и до него ще се стига по-бързо. Това е важно за развитието на ски туризма в региона, каза и бившият архитект на София Петър Диков. Кметът на Банско Георги Икономов подчерта, че вече ще станат почти 10 години откакто се настоява за втори кабинков лифт на ски зоната на Банско. Магистралата ще повиши интереса за инвестиции в региона, заяви кметът на Симитли Апостол Апостолов. Пътят е значим за цяла Източна Европа, допълни Петър Диков. Според него летище София става на един час от Симитли. Това ще повиши интереса към общината за инвестиции, подчерта Диков. На територията на общината има четири минерални извори.", "date": "2017.10.05", "title": "РАЗВИТИЕ! Хората от Югозападна България искат магистрала Струма и втора кабина в Банско"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%88%D0%BE%D1%84%D1%8C%D0%BE%D1%80%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0%D1%82%D0%B0-%D1%89%D0%B5-%D0%B2%D0%B8-%D0%B8%D0%B7%D0%BB%D0%B5%D0%B7%D0%B5-%D1%81%D0%BE%D0%BB%D0%B5%D0%BD%D0%BE-%D0%B0%D0%BA%D0%BE-%D1%81%D0%B3%D0%B0%D0%B7%D0%B8%D1%82%D0%B5-%D0%BB%D1%83%D0%BA%D0%B0-news695391.html", "text": "Очаква се скок в цената на застраховката „Гражданска отговорност”. От следващата година държавата въвежда нови правила: колкото повече нарушения имат водачите, толкова по-скъпа ще бъде задължителната застраховка. Най-сериозна тежест ще имат шофирането с превишена скорост и предизвикването на тежки катастрофи. Опитът от другите европейски страни показва, че при въвеждането на този метод „Гражданската отговорност” поскъпва с между 20 и 30 %. Най-сериозна тежест ще имат шофирането с превишена скорост и предизвикването на тежки катастрофи. Опитът от другите европейски страни показва, че при въвеждането на този метод „Гражданската отговорност” поскъпва с между 20 и 30 %.", "date": "2017.10.05", "title": "Внимание, шофьори! \"Гражданската\" ще ви излезе солено, ако сгазите лука "}
{"url": "http://pik.bg/%D0%B0%D0%BD%D0%B3%D0%BB%D0%B8%D1%8F-%D0%B2%D0%B5%D1%87%D0%B5-%D0%B8-%D0%BD%D0%B0-%D0%BF%D1%80%D0%B0%D0%BA%D1%82%D0%B8%D0%BA%D0%B0-%D0%B5-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-%D0%BA%D0%B0%D0%BF%D0%B8%D1%82%D0%B0%D0%BD%D1%8A%D1%82-%D0%BA%D0%B5%D0%B9%D0%BD-%D0%BE%D1%82%D0%BD%D0%BE%D0%B2%D0%BE-%D0%BE%D0%B1%D1%80%D0%B0-%D0%BE%D0%B2%D0%B0%D1%86%D0%B8%D0%B8%D1%82%D0%B5-news695443.html", "text": "Хари Кейн Англия стигна до драматична победа с 1:0 срещу Словакия на \"Уембли\" в последния домакински двубой на \"трите лъва\" в световните квалификации. донесе победата на селекцията на Гарет Саутгейт с гол в 94-ата минута и остави Англия на пето точки пред втория отбор в Група F - Шотландия. Това бе седма победа в девет мача за англичаните, които все още нямат загуба в квалификациите. Спортал", "date": "2017.10.05", "title": "Англия вече и на практика е на Мондиал 2018, капитанът Кейн отново обра овациите"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D1%82%D0%BE%D1%82%D0%BE-%D1%81%D1%80%D0%B0%D0%B2%D0%BD%D0%B8-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D1%81%D1%8A%D1%81-%D0%B7%D0%B5%D0%BC%D1%8F%D1%82%D0%B0---%D0%B3%D0%BE%D1%82%D0%B2%D0%B0%D1%87%D1%8A%D1%82-%D1%81%D0%B8-%D1%81%D1%8A%D0%B1%D1%80%D0%B0-%D0%BA%D1%83%D1%84%D0%B0%D1%80%D0%B8%D1%82%D0%B5-news695429.html", "text": "Най-конфликтният съквартирант във \"ВИП Брадър\" Шеф Петров поиска да напусне къщата на риалити предаването. Причината се оказа пореден конфликт между готвача от една страна и Тото и Мегз от друга. Припомняме, че след скандала с Даниел Златков, Шеф Петров беше официално предупреден от Големия брат за заплахите, които отправи към футболиста. Малко по-късно, отново в пристъп на гняв, Петров отправи призив към Съквартирантите да го номинират, а тази безпрецедентна конспирация бе наказана от Големия брат с имунитет и забрана на Шефа да излъчи номинациите си тази седмица. Възникналия конфликт между него и Тото обаче беше повратният момент, след който готвачът пожела да напусне шоуто. Той си събра куфарите и поиска от Големия брат да си тръгне. \"Може ли да приключваме с този цирк. Смейте се, аз ще се смея последен. Вие нямате представа какъв цирк сте\", обърна се Шеф Петров към Тото. \"Тука по-големи палячовци не са влизали\", каза още той. \"Не може да обиждаш всички, да ги наричаш палячовци и идиоти. Това са думи на 50-годишен мъж. Аз съм на 25, но моят баща не ме е възпитал така и не си позволявам да кажа обидна квалификация за нито един от участниците\", заяви рапърът. \"Оставете ме на мира. Оставете ме да си изпия виното, да дойде утре сутринта и да си ходя вкъщи\", отвърна Шеф Петров след лекцията от страна на рапъра. На сутринта след скандала Шеф Петров обаче беше размислил. \"Направих едни грешки. Много ми се събра. Не мога да седя в една игра, без да участвам в нея. Ще легна да спя сега\", сподели готвачът в Изповедалнята.", "date": "2017.10.05", "title": "ЕКШЪН ВЪВ \"ВИП БРАДЪР\"! Тото сравни Шеф Петров със земята - готвачът си събра куфарите"}
{"url": "http://pik.bg/%D0%B7%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8-%D0%BF%D0%BE%D1%80%D0%BE%D1%87%D0%BD%D0%B8-%D0%BF%D1%80%D0%B0%D0%BA%D1%82%D0%B8%D0%BA%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news695385.html", "text": "Тежки порочни практики, за които ще бъде сигнализирана и прокуратурата, са установени в управлението на болницата във Враца, която е пред фалит. Оказва се, че за скенер, чиято цена е от порядъка на 300 000 лева, болницата е похарчила над 900 000 лева. Това съобщи здравният министър проф. Николай Петров по време на изслушване пред парламентарната комисия по здравеопазване, преда Дарик. Служители на здравното заведение, някои от които не са получавали заплати от месеци, вече няколко дни протестират с искане болницата да бъде запазена. Здравният министър коментира, че една от причините за състоянието на лечебното заведение е свързана с цените на клиничните пътеки, които не са променяни от 2006 година. Проф. Петров увери, че от министерството ще направят всичко възможно, за да осигури необходимия медицински минимум в града, и допълни, че ще изготви доклад по случая, който ще бъде изпратен до прокуратурата.", "date": "2017.10.05", "title": "Здравният министър разкри потресаващи порочни практики в болницата във Враца"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%86%D1%8F%D0%BB%D0%B0%D1%82%D0%B0-%D1%82%D0%B0%D0%B7%D0%B8-%D0%B4%D0%B0%D0%BD%D0%B4%D0%B0%D0%BD%D0%B8%D1%8F-%D0%B5-%D0%BF%D1%8A%D0%BB%D0%BD%D0%B0-%D0%B3%D0%BB%D1%83%D0%BF%D0%BE%D1%82%D0%B5%D0%B2%D0%B8%D0%BD%D0%B0-%D0%BA%D0%B0%D0%BA-%D0%BC%D0%BE%D0%B6%D0%B0%D1%85%D0%B0-%D0%B4%D0%B0-news695412.html", "text": "Не, нямам роднини във властта! Имам един брат, а братовчедите ми са пенсионери. Това отсече пред БНТ Валери Симеонов и допъни, че фирмите, с които е свързан, са тези, които е създал и управлявал, тъй като е от 25 години в бизнеса. От 2014 г. съм свързан с телевизия СКАТ, тя не е получила от държавата стотинка за нищо, за разлика от много по-ниско рейтингови телевизии. И там никой за нищо не може да ме хване, отсече той. На въпрос може ли да е категоричен за съпартийците си, че също нямат рода във властта, Симеонов каза, че цялата тази дандания е пълна глупотевина. Какво значение има кой на кого е кум, брат или друго. Не е ли по-добре да се провери дали тези хора са злоупотребили, дали има нещо нередно, нарушили ли са по някакъв начин служебните си задължения и дали има с кого да ги заменят сега в община Хасково. Дайте сега да ги отстреляме, да ги натоварим на конските вагони и да ги откараме в Белене. Това е соцмислене и с това се занимават хора с много нисък интелектуален потенциал. Може ли с това да се занимаваме една седмица, удиви се вицепремиерът. Като си спомня какви лъжи ръси Елена Йончева за оградата, та се наложи да я дам на прокуратурата. Тази жена не казва истината, тя лъже. Същите глупости за оградата, които приказваше, сега ги прехвърля по новата тема. Шуробаджанащината е свързана със социализма, това означава да сложиш некадърник на някаква позиция, защото ти е роднина. А тези хора в Хасково са блестящи специалисти. Сега бих питала този кмет там как ще продължава да работи там. Защо трябваше на тази жена, която е на депутата Ненков съпруга, бременна в 8-ия месец, защо трябваше да я уволнят. Може ли да освободиш жена, която предстои да влезе в майчинство, възмути се Валери Симеонов. Сериозният анализ на системата е, че проблемът не е в това, че работят роднини - ако те са добри специалисти, безотговорно е да предизвикваш тяхното отстраняване, допълни той. Най-сериозното сега е и е практика партийното назначение. Изгонени са едни хора, а са сложени други на партиен принцип - всички партии го правят 27 години. В моя кабинет има шест броя и няма нито един партиен член, но всички са с квалификации, отсече той. На въпрос прави ли го това нещо ГЕРБ Симеонов подчерта, че почти няма изключения от тази практика. Прави се масова чистка, така ли се махат хора, които са натрупали капацитет. Ами дали в България има толкова много кадри. Мога да дам отвратителни примери - представете си някакъв си партиен лидер обръща администрацията на България наопаки, за да създаде допълнително място, за да създаде място в една областна управа да си тури там една калинка. Когато се създаде един кадър, ние вместо да го щадим, независимо от коя партия е, защо трябва да се махат тези хора. Например един Антон Иванов - скромен, работил в енергетиката, но има един голям недостатък - бил брат на Христо Иванов, посочи Симеонов. Всички министри, върху които се упражнява насилие да назначават и уволняват, да ми се обадят. Пука ми, ако ми се разсърди някой. Аз защо съм тук? Да играем валс? Мястото ми е тук, за да свърша работа, отсече гневен Симеонов. Когато си поставен на някакъв отговорен пост, трябва да си гледаш часовника и да си бърз, да гледаш да свършиш колкото се може по-полезна работа Ненавиждам двама души - Елена Йончева и Делян Добрев. Станаха причина да потъне забвение и в тъмнина едно велико постижение на сегашното управление - че вдигнахме пенсиите с 24 на сто. Кога е станало това нещо?! Над 800 хиляди пенсионери са с нови пенсии. Всички медии бяха съучастници на това говорене. Че беше подготвен един перфектен антикорупционен закон, някой забеляза ли го?, попита реторично Валери Симеонов. Известен съм с изискания си изказ, в парламента с това съм известен, похвали се вицепремиерът и на настояването на водещата, че времето изтича, той репликира: Ние подскачаме тук скок-подскок..... На въпрос за ЕМКО Симеонов подчерта, че пратката, която чака на пристанището е трябвало да бъде изпратена. Какво като е ЕМКО, ника си вземат парите и да има фронт за тези 4 хиляди работници да работят,  възмути се Симеонов. Водещата му подхвърли, че заради битката с дискотеките го наричат \"повелителят на тишината\", на което Симеонов отвърна: Подигравки всякакви, важното е, че отхвърлихме някаква работа.", "date": "2017.10.05", "title": "ЕКСКЛУЗИВНО! Валери Симеонов изригна: Цялата тази дандания е пълна глупотевина! Как можаха да махнат бременната в 8-ия месец жена на депутата Ненков!? Ненавиждам Елена Йончева и Делян Добрев"}
{"url": "http://pik.bg/%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%8F%D1%82-%D0%BB%D0%B8%D0%B4%D0%B5%D1%80-%D0%BD%D0%B5-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0-%D0%BE%D1%82-%D0%B0%D1%80%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-news695388.html", "text": "Лидерът на Каталуния Карлес Пучдемон обяви, че не се страхува от евентуален арест, заради проведения референдум за независимост, който бе определен като незаконен от Мадрид, предава Ройтерс. Пучдемон е заявил това в четвъртък, по време на интервю за германска медия. В интервюто се казва: „Всъщност, не се страхувам от това. И не съм изненадан относно каквито и действия да предприеме испанското правителство. Арестът ми също е възможен, което би било варварска стъпка.“ От медията припомнят, че заплахи за задържане под стража на каталонския лидер няма от страна на Мадрид, въпреки няколкократните обвинения, че Пучдемон е нарушил закона, провеждайки референдума.", "date": "2017.10.05", "title": "Каталунският лидер не се страхува от арест заради референдума"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BE%D1%82-%D0%BD%D1%8E-%D0%B9%D0%BE%D1%80%D0%BA-%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%BE%D1%82%D0%BA%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BD%D0%B0-39-%D0%B8%D1%8F-%D0%B5%D1%82%D0%B0%D0%B6-%D0%BD%D0%B0-%D1%81%D0%B3%D1%80%D0%B0%D0%B4%D0%B0--news695403.html", "text": "Спасителни екипи са реагирали по сигнал около 7 часа сутринта на 59-та улица, близо до 12-о Авеню, съобщи полицията. Пистолетът е открит и иззет от органите на реда. Полицията смята, че стрелецът е работил на мястото и е застрелял бившия си началник. Двама души са загинали, след като работник е открил стрелба на 39-ия етаж на сграда в Манхатън, Ню Йорк. Свидетели заявиха, че стрелецът е служител на строителна компания и е гръмнал работодателя си. По първоначални данни стрелецът се е самоубил.", "date": "2017.10.05", "title": "ГОРЕЩО ОТ НЮ ЙОРК: Двама загинаха, след като работник откри стрелба на 39-ия етаж на сграда в Манхатън"}
{"url": "http://pik.bg/%D1%84%D0%BE%D1%82%D0%BE%D0%B3%D1%80%D0%B0%D1%84-%D0%B7%D0%B0%D1%80%D1%8F%D0%B7%D0%B8-%D0%B5%D0%B4%D0%BD%D0%B0-%D0%BE%D1%82-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B8%D1%82%D0%B5-%D0%B6%D0%B5%D0%BD%D0%B8-%D0%B2-%D1%81%D0%B2%D0%B5%D1%82%D0%B0-%D1%82%D0%B0%D0%B9%D1%80%D0%B0-%D0%B1%D0%B0%D0%BD%D0%BA%D1%81-%D0%BE%D1%82%D0%BD%D0%BE%D0%B2%D0%BE-%D0%B5-%D1%81%D0%B8%D0%BD%D0%B3%D1%8A%D0%BB-%D1%81-%D0%B4%D0%B5%D1%82%D0%B5-%D0%BD%D0%B5-%D1%80-news695402.html", "text": "След петгодишна връзка Тайра Банкс и фотографът Ерик Асла официално се разделиха, но според близки до двойката въпреки края на интимните им отношения двамата си остават добри приятели и пазят топли чувства един към друг. Те не само ще отглеждат съвместно почти двегодишния си син, но и ще продължат общите си професионални ангажименти. Според американските медии Ерик ще се изнесе от семейния дом, но ще работи по предстоящия сезон на риалити формата \"Следващия топмодел на Америка\", пишат от \"Woman.bg\". Припомняме ви, че преди 21 месеца Тайра Банкс и Ерик Асла станаха родители, благодарение на сурогатна майка. Говори се, че красавицата дълго време се опитвала да има деца, ноне е могла да забременее. \"Когато навърших 40 години, осъзнах, че това, че все още нямам деца, е единственото нещо в живота ми, което ми липсва, за да бъда напълно щастлива\", разкри Тайра и допълва, че е осъзнала, че биологичният й часовник безжалостно тиктака и е време да изпълни най-важната роля в живота си. \"Аз не искам само едно дете, а много. Ще бъда от онези майки, към които рожбата им може да се обърне по всяко време и по абсолютно всички въпроси!\", сподели преди време Тайра.", "date": "2017.10.05", "title": "Фотограф зарязи една от най-красивите жени в света! Тайра Банкс отново е сингъл с дете не ръце"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%B8-%D0%B1%D0%BE%D0%BA%D1%81%D1%8C%D0%BE%D1%80-%D0%BF%D0%B0%D1%87%D0%BE-%D0%B7%D0%BE%D0%BC%D0%B1%D0%B8%D1%82%D0%BE-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F%D1%82-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D1%82%D0%B8%D1%80%D0%B0%D0%B4%D0%B6%D0%B8%D1%8F-news695363.html", "text": "Бившият пазарджишки боксьор Спас Спасов, по-известен като Пачо – Зомбито е загиналият в тежката катастрофа на АМ \"Тракия\" тази нощ водач на ТИР. Около 1.20 часа на телефон 112 е подаден сигнал за тежка катастрофа в района на 119 км на АМ \"Тракия\" в посока София. Влекач с полуремарке с българска регистрация се е ударил в колона на мост. На място е загинал 45-годишният водач. В последствие е установено, че става въпрос за пазарджиклията Спас Спасов – Зомбито, пише \"Марица - Пазарджик\". Тялото му е било извадено с помощта на техника на пожарната. До около 5 часа затворени за движение са били и двете ленти, тъй като превозваният товар - дървени трупи, са се разпилели. Причините за инцидента се изясняват от РУ на Полицията в село Труд. Има образувано досъдебно производство, извършен е оглед. Основната версия на разследващите е, че най-вероятно се касае за заспиване на волана. От няколко години Спас Спасов живее в пазарджишкото село Главиница и се занимава с превоз на товари. Има втори брак и дете от съпругата си Лидия. За нея това също е втори брак. Първият й мъж също починал. Преди около 20 години друга трагедия беляза семейството на Зомбито. Неговият баща Атанас го простреля в коляното със законно притежаван пистолет, след което се самоуби. Спас Спасов е бивш състезател по бокс. Племенник е на собственикът от верига чейндж бюра в Пазарджик Асен Спасов.", "date": "2017.10.05", "title": "Бившият пазарджишки боксьор Пачо Зомбито е загиналият на магистрала \"Тракия\" тираджия"}
{"url": "http://pik.bg/%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D0%B5%D0%B6%D0%BA%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81%D1%82%D1%80%D1%83%D0%B2%D0%B0-%D0%BC%D0%B5%D0%B6%D0%B4%D1%83-30-%D0%B8-50-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-news695358.html", "text": "През 2016 г. загиналите по българските пътища са 700, а броят на тежко ранените е между три и пет пъти повече, каза министърът на здравеопазването  Николай Петров при откриването на конференцията по пътна безопасност \"Мирен договор за българските пътища\". Анализ на Българското дружество по анестезиология и интензивно лечение показва, че лечението на един тежко пострадал при ПТП струва 30 - 50 хил.лв.,  посочи министърът. Той приветства инициативата на Асоциацията на българските застрахователи и обеща министерството да бъде отговорен партньор в борбата с войната по пътищата и социално-икономическите последици от нея. Следващата седмица министър Петров ще се срещне с председателя на Управителния съвет на Асоциацията на българските застрахователи Светла Несторова. В юбилейната конференция участие взеха министърът на финансите Владислав Горанов, председателят на Комисията по бюджет и финанси към НС Менда Стоянова, председателят на КФН Карина Караиванова и представители на застахователния бизнес.", "date": "2017.10.05", "title": "Лечението на тежко пострадал при катастрофа струва между 30 и 50 хиляди лева"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4-%D1%80-%D0%BA%D0%B0%D1%86%D0%B0%D1%80%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%B2-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%B8-%D0%B7%D0%B0%D0%BB%D0%BE%D0%B6%D0%B5%D0%BD%D0%B8-news695386.html", "text": "Скандалите в здравеопазването стават ежедневие не само покрай неработещата спешна помощ, починали след отказ за лечение пациенти, набити лекари, а вече и с подмолни интриги срещу ръковдствата на болници и екипа на Министерство на здравеопазването. Каква е причината за тоталния разпад и хаос в системата и защо не проработи така дълго обещаваната и рекламирана като панацея реформа на предишното управление на сектора от министър Петър Москов? На тези въпроси отговаря пред Агенция ПИК един от най-видните експрерти в сектора - др Стойчо Кацаров, който още преди 3 години алармираше, че политиката на предишната управа на МЗ ще доведе до липса на здравеопазване и фалити на болници, както именно се случва сега. - Скандалите, които се случва с починали болни и отказване на своевременна медицинска помощ е в резултат на реформите, които бяха проведени 2014-15 г. по времето на Москов. Тогава бяха въведени лимитите на болниците и Здравната каса и досега дължи на болниците над 700 млн. лв. Те за това са в тежко финансово състояние и се случват тези неща в момента с отказ за приемане на болни, или неизплащане на заплати и трупане на дългове, както се случва в болницата във Враца. Тук не става дума за не добро управление, или липса на работа или не добре свършена работа, а просто Здравната каса им дължи пари. Лекарите и ръководството се чудят как да обслужват и лекуват гражданите, пациентите се чудят как да пращат дарения на болниците и се получава хаос. - Това са резултатите от лимитите и здравната карта на Москов. Още тогава предупреждавахме, че точно това ще се случи. Когато ограничаваш приходите на болниците по този начин, всеки пациент става нежелан, защото той носи разход. Това е характеристиката бюджетните предприятия и започват да се държат като администрация. Пациентите започват да им пречат. Това е и причината за скандалите с  „Пирогов”, „Александровска болница” и други, които бяха замесени в отказ за лечение на пациенти и фатални случаи. Те също са с натрупани дългове от тази система, създадена по време на предишното управление. Болниците не искат да обслужват пациенти, за да не трупат нови разходи, които няма да им се платят и съответно се превръщат в дългове. Това става, когато си лимитиран предварително. - Не мога да отговоря на този въпрос и не е в моята компетенцията. Но ще дам още примери. Навсякъде ще жалват, че техниката е остаряла и не работи едно или друго, апаратурата не се обновява. Ами това е също следствие от здравната карта – с нея на практика се забраниха частните инвестиции в болниците. Държавата казва, че няма достатъчно средства за апаратура, но и забранява частни инвестиции. Питам се как може турски болници да купуват български, турска линейка да вземе болна българка и да я закара в Турция, вместо да е обратното и български инвеститори да купуват нашите болници и да лекуваме тук чужденци. Но с тази политика, която беше въведена за лимити, здравни карти, а да не говорим за медицинските стандарти, се съсипва на практика здравеопазването. - Това са куп лоши последици и най-лошата от тях е нагласата, която се създава в работещите в системата на здравеопазването и манталитетът, който се изгражда. Той не е на хора, които се стремят да се развиват, да повишат качеството и да имат повече пациенти, за да си увеличат доходите,  а манталитет на държавен чиновник, на който му е предварително определен лимитът. Той и добре, и зле да работи, това са му приходите и повече не може да изкара, каквото и да направи. След това много трудно може да бъде променен този манталитет. Това е най-страшният удар върху здравната система. На този фон съвсем логично е и нарастващото напрежение между пациентите и лекарите. - Интригите ми е трудно да коментирам, защото не съм участвал в подобни неща и не знам кой какво разкрива. Атаките са и срещу здравното министерство, и срещу НЗОК. Бих ги призовал да се разграничат от тази политика, която е водена досега в Министерство на здравеопазването, ясно да кажат какво е състоянието на сектора и да дадат оценката си, за това което се е случвало. Българският лекарски съюз също трябва да даде своята оценка и да се начертае нов път. Мълчанието не е добър знак, защото тези неща касаят живота и здравето на много хора. - Не знам докъде са стигнали проверките, но те касаят други неща – съмнения за корупция, финансово управление, а не политиката. Важно е сега да се обърне внимание на грешната политика, която доведе до настоящото състояние на здравеопазването. Ясно беше, че с тези лимити ще се стигне до момента, в който болниците ще отказват пациенти.", "date": "2017.10.05", "title": "САМО В ПИК! Д-р Кацаров с ексклузивни разкрития за скандалите в здравеопазването и заложените от Москов бомби - ще има ли още фалити на болници и върнати от лекари починали пациенти"}
{"url": "http://pik.bg/%D0%B0%D1%84%D0%B5%D1%80%D0%B0-%D1%82%D0%BE%D1%82%D0%BE-%D0%BE%D1%82-%D1%81%D0%BA%D0%B0%D0%BD%D0%B4%D0%B0%D1%83-%D0%B7%D0%B0%D0%B1%D1%8A%D1%80%D0%BA%D0%B0%D0%BD-%D1%81-%D0%B2%D1%82%D0%BE%D1%80%D0%BE%D0%BA%D0%BB%D0%B0%D1%81%D0%BD%D0%B0-%D1%87%D0%B0%D0%BB%D0%B3%D0%B0-%D0%BF%D0%B5%D0%B2%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B8-news695381.html", "text": "Тото от \"Скандау\" се е изхранвал с чалга. Рапърът години наред е заработвал, пишейки фолк парчета за второкласни изпълнителки от лекия жанр. Една от редовните му клиентки била певицата на \"Диапазон Рекърдс\" Ашли. Дълго дори я мислели за негово гадже. Заради близките си работни отношения с Ашли любимецът на зрителите на \"ВИП Брадър\" понякога ходел по светски събирания под ръка с нея. Много от колегите му дори смятали, че двамата имат интимни отношения. Оказало се обаче, че близостта им е само по работа. Всъщност Тото поне от 3 години има връзка с момиче от Перник, което се казва Яна Червенкова. За нея не се знаят много подробности, освен че е успяла толкова яко да го оплете, че той не смеел да помисли за друга, преди да влезе в Къщата и жените сами да започнат да се натискат за компанията му. Познати на Яна твърдят, че била много скромно момиче. Въпреки че връзката им не е тайна, тя поне засега отказва да се изявява в медиите като гадже на Тото. Според слуховете, това било изискване на риалитито, което планирало да превърне рапъра в секс символа на сезона, пише седмичник. Според тв продуцентите, това щяло да е трудно, ако на зрителите се натяква, че има сериозна приятелка.", "date": "2017.10.05", "title": "АФЕРА! Тото от \"Скандау\" забъркан с второкласна чалга певица (СНИМКИ)"}
{"url": "http://pik.bg/%D1%80%D0%B5%D0%B6%D0%B8%D1%81%D1%8C%D0%BE%D1%80%D1%8A%D1%82-%D0%BE%D1%82-%D0%BF%D0%B8%D0%BA-tv-%D1%85%D1%80%D0%B8%D1%81%D1%82%D0%BE-%D0%BF%D0%BE%D1%80%D1%8F%D0%B7%D0%BE%D0%B2-%D0%B3%D1%80%D0%B0%D0%B1%D0%BD%D0%B0-%D0%BF%D1%80%D0%B5%D1%81%D1%82%D0%B8%D0%B6%D0%BD%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%BD%D0%B0-%D1%84%D0%B8%D0%BB%D0%BC%D0%BE%D0%B2-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%B2-%D0%BA%D0%BE%D1%81%D0%BE%D0%B2%D0%BE-news695378.html", "text": "\"Това е твоето бебе\" е българо-испанска копродукция и е посветена на донорството. Премиерата у нас беше на 16 март. Партньор в реализирането му е Националната пациентска организация, подкрепена от Изпълнителна агенция по трансплантация и Българско нефрологично дружество, експерти в областта на трансплантологията, неправителствени организации и трансплантирани пациенти. Филмът е вдъхновен от действителна история и заснет през 2016 г. в Мадрид, Испания. Основна цел е чрез инструментите на изкуството да се отвори съзнанието на широката общественост към темата за донорството като най-висш и благороден акт на хуманност, казва режисьорът пред репортер на ПИК. Бебе на 7 месеца умира при мозъчна смърт. Майката решава да даде сърцето му за донорство, а то има абсолютна съвместимост с чернокожо момиченце. Сюжетът разглежда темата за майчинството и съпричастността към децата, както и вярата, че починалите продължават да живеят чрез живите. Актьорите във филма са испанки, които се занимават активно с театър. Най-малката актриса Хулия Санчес развива таланта си в актьорска школа в Мадрид и все още няма 5 години, но сериозно заявява, че желае да се занимава с кино. \"Това е твоето бебе\" е нейният първи филм. 30-годишната Ана Килиан играе ролята на жената, дарила сърцето на своето дете, а майката на момиченцето, приело органа, е Елиани Ередия. Порязов за втори път предизвиква фурор със своя творба, след като миналата година спечели награда в Мадрид за късометражния филм, третиращ темата за бисексуалността, \"Колко си хубав\". Там той взе наградата за най-добър актьор и бе отличен още в Солун и Марбея, като получи висока оценка на журито и от фестивал в Косово. За \"Това е твоето бебе\" Порязов получи и отличие на Европейския филмов фестивал \"Мейнстрийм и ъндърграунд\" в Москва, който се заявява като събитие с мултикултурална мисия и залага на различното. Първият късометражен филм на Порязов, който получи награда за главна мъжка роля - \"Колко си хубав\", бе представен на Европейската седмица на езиците в Мадрид. Той бе показан в Италианското посолство в Мадрид с помощта на Виолина Петкова, завеждащ културната служба на българското посолство в испанската столица. Режисьорът от ПИК TV Христо Порязов грабна престижна награда на кинофест в Косово за лентата \"Това е твоето бебе\". Международният филмов фестивал \"Богинята на трона\" раздаде десет награди или, както ги наричат на фестивала, \"десет богове\" на киното. В Прищина снощи се състоя официалната церемония по връчването на наградите. За десета поредна година бяха присъдени отличия в десет категории от две професионални журита - едното, оценяващо пълнометражните игрални филми и другото за всички късометражни филми от целия свят, Косово, Босна и Херцеговина, Турция, Израел, Китай, Япония, Белгия, Франция, САЩ и България. Наградата за сценарий бе присъдена на режисьора Христо Порязов от ПИК TV за късометражния филм \"Това е твоето бебе\", реализиран с испански актьори. Копродуцент на лентата e издателят и собственик на агенция ПИК Недялко Недялков. Фестивалът в Косово е единственият в света, който се провежда във влак - част от филмите се прожектират във вагони по време на пътешествие из Косово.", "date": "2017.10.05", "title": "Режисьорът от ПИК TV Христо Порязов грабна престижна награда на филмов фестивал в Косово!"}
{"url": "http://pik.bg/%D1%81%D0%B5%D0%BA%D1%81%D0%BE%D0%BB%D0%BE%D0%B3-%D1%81-%D0%B6%D0%B5%D1%81%D1%82%D0%BE%D0%BA%D0%B0-%D0%B8%D1%81%D1%82%D0%B8%D0%BD%D0%B0-%D0%BF%D0%BE%D1%80%D0%BD%D0%BE%D1%82%D0%BE-%D1%83%D0%B2%D1%80%D0%B5%D0%B6%D0%B4%D0%B0-%D0%BC%D0%BB%D0%B0%D0%B4%D0%B8%D1%82%D0%B5-%D0%BC%D0%BE%D0%BC%D1%87%D0%B5%D1%82%D0%B0-news695297.html", "text": "Гледането на порно от млади момчета ги комплексира и уврежда. Това разкри сексологът проф. Станка Маркова пред Би Ти Ви. Момичетата пък от малки се учат да бъдат разголени и също, че чрез секс се успява, твърди проф. Маркова. „Те станаха по-активни от мъжете. Положението стана: пазете си синовете”, коментира сексологът. Според нея проблем е липсата на система за сексуално възпитание в детските градини и училищата. Съветът на проф. Маркова към родителите е да бъдат приятели с децата си, да споделят с тях и да разговорят по всички теми.", "date": "2017.10.05", "title": "Сексолог с жестока истина! Порното уврежда младите момчета"}
{"url": "http://pik.bg/%D0%B5%D0%BA-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B2%D1%81%D0%B5-%D0%BF%D0%BE-%D0%BC%D0%B0%D0%BB%D0%BA%D0%BE-%D1%81%D0%B0-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8%D1%82%D0%B5-%D0%B2-%D0%B5%D1%81-news695380.html", "text": "Трудовата заетост в ЕС продължава да расте със стабилни темпове в почти всички държави членки. Това сочат резултатите от последния тримесечен преглед на заетостта и социалното развитие, съобщават от ЕК, цитирани от БГНЕС. През второто тримесечие на 2017 г. заетостта е нараснала с 1,5 % в ЕС и с 1,6 % в Еврозоната в сравнение със същия период през 2016 г. Това означава, че в момента в ЕС работа имат 235,4 милиона души - най-високото равнище, регистрирано някога. Нарастването на трудовата заетост в Общността през последните четири години бе в полза най-вече на по-младото поколение. Макар в ЕС младежката безработица да е все още прекалено висока, делът ѝ намалява стабилно и по-бързо, отколкото този на общата безработица. Сега той е 16,9% - ниво, по-ниско от това през 2008 г. Тримесечният преглед показва още, че икономиката на ЕС продължава да расте във всички държави членки - 2,4 % в ЕС и 2,3 % в Еврозоната през изминалата година. В почти всички страни членки се наблюдава и увеличение на доходите на домакинствата в периода между първото тримесечие на 2016 г. и първото тримесечие на 2017 г.", "date": "2017.10.05", "title": "ЕК с важна новина: Все по-малко са безработните в ЕС"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%85%D1%80%D0%B8%D1%81%D1%82%D0%BE-%D0%B8%D0%B2%D0%B0%D0%BD%D0%BE%D0%B2-%D0%B8-%D1%80%D0%B0%D0%B4%D0%B0%D0%BD-%D0%BA%D1%8A%D0%BD%D0%B5%D0%B2-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D1%81%D0%B5-%D0%BD%D1%83%D0%B6%D0%B4%D0%B0-news695392.html", "text": "Протестърското движение под егидата на \"Правосъдие за всеки\" не даде и 24 часа толеранс на новия Висш съдебен съвет, който се събра на първото си заседание днес, и реши да освирква съдебното правителство още тази вечер. Инициативата им, която се провежда за трети или четвърти път под лозунга \"Марш за европейско правосъдие. Няма да мълчим\", обикновено преминава със скромното присъствие на стотина души, които един след друг държат речи пред Съдебната палата или Palace of Justice, както са написали самите организатори, където те държат шумно озвучени речи с неизвестен адресат и сетне се разхождат до сградата на Министерския съвет. Сред постоянното присъствие на тези протести са хората на подсъдимия олигарх Иво Прокопиев, както и на други клиенти на прокуратурата като Сашо Дончев и представители на проваления бивш правосъден министър Христо Иванов, хора от изпадналата от активния политически живот негова партия \"Да, България!\", както и представители на коалиционния им партньор в лицето на партия \"Зелените\", които просто се снимаха с надпис \"Аз съм Лозан Панов\". Както и този път, това се извършва с извънработно време на институциите, така че тези към които протестърите се обръщат, дори и да искат, няма как да ги чуят. На мястото на протеста има по-малко от сто души и шумът се предизвиква предимно от музика. Сред познатите лица бяха провалените политици Христо Иванов и Радав Кънев, както и Тома Белев. Думата взе оскандаленият шеф на екорекетьорите от Зеления октопод Тома Белев, който отново се ожали, че е променен правилникът за обжалване, което ще пречи на него и подопечните му да бламират важни инфраструктурни проекти и да рекетират властта. На протеста се появи и група с неясни искания, които влязоха в словестна схватка с протестърите. Жалещите се от Темида обявиха, че нямат общо с въпросната група и призоваха полицаите да ги отстранят. \"Защо ни гоните, като плащахте по 20 лв. да идваме на протестите ви\", попита присъединилата се по-късно група, която бе атакувана от протестърите. Полицията засега не се намесва. Пред камерата на ПИК TV Христо Иванов заяви, че е на протесна в качеството си на юрист. \"Искаме да има реформа и правителството да извърши обещаното в съдебната система. Антикорупционните закони също са имитация на борба с корупцията\", заяви Иванов и настоя да има разследвания срещу висши политици. Проблемът в съдебната система според него бил философски, но не пожела да обясни защо не дават толеранс на новия ВСС и го нападат само ден след встъпването му в длъжност. Радан Кънев пък обяви, че не харесва процесите в съдебната система и за това е на протеста. \"Тук съм като юрист, а не като политик. Корупцията трябва да се преследва от прокуратура и се преследва от съд. Докато те са в окаяно състояние, няма да има реални резултати. Корупцията е престъпление, а не нарушение, за което да те порицае някакъв страничен орган\", заяви проваленият бивш лидер на ДСБ. Той обяви, че дава толеранс на новия ВСС и няма да оценява от сега делата им. \"Смятам, че съдийската колегия може да работи по-добре от предходния състав на ВСС\", допълни Кънев.", "date": "2017.10.05", "title": "ИЗВЪНРЕДНО В ПИК TV! Христо Иванов и Радан Кънев пред медията ни: Съдебната система се нуждае от промяна (СНИМКИ/ОБНОВЕНА)"}
{"url": "http://pik.bg/%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%B1%D1%80%D0%B0%D0%BD%D0%B8-%D0%BA%D0%B0%D1%82%D0%BE-%D0%BC%D0%B0%D0%B9%D0%BA%D0%B0-%D0%BE%D1%80%D0%BB%D0%B8%D1%86%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-news695409.html", "text": "Не знам защо в ГЕРБ тръгнаха в тази посока да атакуват президента Радев. Цветанов прави просташки сравнения. Жал ми е за някои депутати от ГЕРБ, в чиято глава, ако влезе умна мисъл, тя ще умре от самота. Така Румен Петков от АБВ коментира пред Би Ти Ви скандалът между премиера Бойко Борисов и президента Румен Радев. По думите му разногласията за изтребителите не могат да бъдат повод по този начин да се омаскарява държавният глава. Той коментира и темата за отнетия лиценз на оръжейното дружество \"Емко\". \"Държавната фирма \"Кинтекс\" трябва да плати курса на корабите, които си тръгнаха празни, тя ще трябва да плати наемите и неустойките, защото по договор \"Кинтекс\" купува стоката от \"Емко\" и тя я изнася в чужбина. Г-н Караниколов казва, че е отнет външнотърговския лиценз на \"Емко\", но последствията са за държавната фирма \"Кинтекс\"\", допълни Румен Петков. \"Не мисля, че има друга европейска държава, която да направи такава груба и провокативна квалификация, твърдейки, че Русия е основна заплаха за България. Естествено, че не приемам тези твърдения\", заключи представителят на АБВ.", "date": "2017.10.05", "title": "Румен Петков брани като майка орлица президента Радев"}
{"url": "http://pik.bg/%D0%BF%D0%BE%D0%BB%D1%88%D0%B0-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D1%88%D0%B5%D0%BD%D0%B3%D0%B5%D0%BD-news695418.html", "text": "България може да разчита на подкрепата на Полша за членството на страната ни в Шенген. България е изпълнила всички условия, заяви полският президент Анджей Дуда, след като разговаря във Варшава с българския държавен глава Румен Радев. Двамата изразиха общи позиции по темата за сигурността. Вратата на Европейския съюз трябва да остане затворена за държавите от Западните Балкани, заяви Дуда. Двамата президенти обсъдиха миграционната криза и бъдещето на Европейския съюз. Полша ще продължи да помага на България при опазване на външната европейска граница, заяви Дуда и отново потвърди, че Варшава е против механизма за квотното разпределение на мигрантите. Според президента Румен Радев кризата с бежанците изисква общо европейско решение. Радев подчерта, че е важно как ще бъдат решавани социалните неравенства в Европа. България и Полша споделят позицията, че не може да има стабилност, докато има неравно заплащане в новите и старите държави - членки. Полша е готова да си сътрудничи с България в оръжейната индустрия и да участва в конкурса за покупката на нов бронетранспортьор за сухопътните ни войски. В икономически план санкциите срещу Русия вредят и не могат да траят до безкрай, смята българският президент. Според него трябва да се търсят решения с всички средства на дипломацията, без от това да страда бизнесът. Санкциите са общоевропейско политическо решени и изрази надежда, че в даден момент те ще бъдат отменени.", "date": "2017.10.05", "title": "Полша ще подкрепи България за Шенген"}
{"url": "http://pik.bg/%D0%B0%D0%BF%D0%B8-%D1%81-%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D1%89%D0%B5-%D0%B2%D0%B0%D0%BB%D0%B8-%D1%81%D0%BD%D1%8F%D0%B3-%D0%B2-%D0%BF%D1%80%D0%BE%D1%85%D0%BE%D0%B4%D0%B8%D1%82%D0%B5-%D0%BD%D0%B5-%D1%82%D1%80%D1%8A%D0%B3%D0%B2%D0%B0%D0%B9%D1%82%D0%B5-%D1%81-%D0%BB%D0%B5%D1%82%D0%BD%D0%B8-%D0%B3%D1%83%D0%BC%D0%B8-news695421.html", "text": "По високопланинските проходи през почивните дни се очаква влошаване на времето и валежи от сняг, предупреждават от Агенция \"Пътна инфраструктура\". От там призовават шофьорите, на които им предстои пътуване през следващите дни през планинските проходи, да не тръгват на път с автомобили с летни гуми и да карат със скорост, съобразена с метеорологичните условия. Проходите на височина над 500 м, на които се очакват снеговалежи, са: „Петрохан”, „Троянски”, „Шипка“, „Републиката“, „Ришки”, „Айтоски”, „Котленски”, „Дюлински”, „Твърдишки”, „Обзорски”, „Печинско”, „Вратник”, „Превала”, „Предел”, „Рожен” и „Пампорово”. Пътноподдържащите дружества имат дежурни екипи и са готови да реагират веднага и да обработят настилките, за да се осигури безопасното пътуване на шофьорите, уточниха от АПИ.", "date": "2017.10.05", "title": "АПИ с важно предупреждение: Ще вали сняг в проходите, не тръгвайте с летни гуми"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BE%D0%B3%D0%BD%D1%8F%D0%BD-%D0%BC%D0%B8%D0%BD%D1%87%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D0%B7%D0%B0%D1%89%D0%BE-%D0%BC%D1%8A%D0%BD%D0%BA%D0%B0%D1%88-%D0%B7%D0%B0-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B4%D0%B8-%D0%B4%D0%B0-%D1%81%D0%B8-%D0%BA%D0%B0%D0%B7%D0%B0-news695413.html", "text": "Политологът Огнян Минчев направи обстоен анализ на скандала между министър-председателя Бойко Борисов и президента Румен Радев. Минчев разкритикува държавния глава за искането му санкциите срещу Русия да отпаднат. \"Защо Радев мънка за Русия преди да е казал две думи за България\", пита в позицията си политолога.", "date": "2017.10.05", "title": "ЕКСКЛУЗИВНО! Огнян Минчев изригна за президента Радев: Защо мънкаш за Русия, преди да си казал две думи за България?"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BA%D0%BE%D1%81%D1%82%D0%B0-%D1%86%D0%BE%D0%BD%D0%B5%D0%B2-%D0%BE%D1%82-%D0%B1%D0%BE%D0%BB%D0%BD%D0%B8%D1%87%D0%BD%D0%BE%D1%82%D0%BE-%D1%81%D0%B8-%D0%BB%D0%B5%D0%B3%D0%BB%D0%BE-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B1%D1%80%D0%B0%D1%82-%D0%BC%D0%B8-%D0%BC%D0%B8%D1%82%D0%BA%D0%BE-%D1%86%D0%BE%D0%BD%D0%B5%D0%B2-%D0%BE%D0%BF%D0%B8%D1%82%D0%B0-%D0%B4-news695383.html", "text": "Психолог работи с дъщерята на Коста Цонев и Анахид Тачев, след като тя направи опит за самоубийство. Както Агенция ПИК съобщи в понеделник, Теодора Цонева излезе от кома и животът й вече е извън опасност, но тя все още е в \"Пирогов\" и ще остане там под лекарско наблюдение още поне няколко дни. Сестрата на Митко Цонев обаче категорично е отказала да приеме дошлите й на свиждане Марияна, вдовица на тв водещия, и племенницата си Деси. \"Заради тях съм в това състояние, не искам да ги виждам\", отсякла Теодора. Дъщерята на Коста Цонев влязла и в остър конфликт със семейството на брат си Митко и по-специално с вдовицата му. Двете се счепкали за фамилен апартамент. Теодора си внушила, че Маца я е ограбила и даже я заплашвала с полиция. Ден след скандала между двете, тя направила опит да сложи край на живота си, твърди седмичник. Става дума за апартамента на ул. \"Славянска\", който Теодора и Митко Цонев наследили от баща си, след като той оставил него на двамата, а къщата в Бояна - на втората му съпруга Ели. Според близки до семейството, Маца предложила на Теодора да й плати малка част от действителния й дял, около 60 хил. евро, срещу която тя можела да си купи жилище, но само в \"Люлин\", научи ПИК. Подобни апартаменти в идеалния център обаче струват далеч по-скъпо. \"Слава Богу вече е будна! И даже лекарите позволяват кратки свиждания. Теодорка е добре, усмихва се и казва, че е направила страхотна глупост\", съобщиха близки приятели на многострадалната дама. Майката на Теодора, Анахид Тачева, обаче е сломена от мъка. Славната говорителка научи в САЩ, че дъщеря й е пробвала да сложи край на живота си. Тя вече е успяла да се чуе с нея.", "date": "2017.10.05", "title": "ДРАМА! Дъщерята на Коста Цонев от болничното си легло: Жената на брат ми Митко Цонев опита да ме ограби!"}
{"url": "http://pik.bg/%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B8-%D0%BF%D0%BB%D0%B0%D1%89%D0%B0%D0%BD%D0%B8%D1%8F-%D0%B7%D0%B0-%D0%B3%D0%BB%D0%BE%D0%B1%D0%B8-%D0%BE%D1%82-%D0%BA%D0%B0%D1%82-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B0%D1%82-%D0%BF%D1%80%D0%B0%D0%B2%D0%B5%D0%BD%D0%B8-%D0%BE%D0%BD%D0%BB%D0%B0%D0%B9%D0%BD-news695349.html", "text": "Проверка и плащания за глоби, наложени от Пътна полиция, вече може да се извършват онлайн на сайта на МВР. Проверката може да става по ЕГН и номер на свидетелството за управление на МПС.  Начините за плащане са няколко, но с един платежен документ може да се заплати едно задължение.", "date": "2017.10.05", "title": "Проверки и плащания за глоби от КАТ може да бъдат правени онлайн "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-%D0%B7%D0%B0-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8%D1%82%D0%B5-%D0%B2%D0%B7%D1%80%D0%B8%D0%B2%D0%B8-%D1%84%D1%80%D0%B0%D0%BD%D1%86%D0%B8%D1%8F-news695364.html", "text": "Френският президент Еманюел Макрон предизвика обществен гняв с коментари, според които служителите на изпаднала в трудности компания трябва да си търсят работа, вместо да протестират, съобщава \"Асошиейтед прес\". По време на посещение в училище в Централна Франция вчера, Макрон казал, че \"някои хора, вместо да всяват хаос, по-добре да видят дали могат да си намерят работа\". Той е имал предвид работниците, притеснени за загубата на работните си места в близката фабрика, които са организирали протест по повод неговото посещение. И, необичайно за него, той е използвал груб език. Много политици от дясното и лявото политическо пространство изразиха гняв във връзка с думите на Макрон, разглеждайки ги като неуважителни към безработните. Популярността на Макрон се срина, след като неговото правителство започна да осъществява реформи на пазара на труда. Той все повече бива критикуван като \"президент на богатите\".", "date": "2017.10.05", "title": "СКАНДАЛ! Коментар на Макрон за безработните \"взриви\" Франция"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%BC%D1%83%D1%85%D1%8A%D0%BB%D0%B0-%D0%B5%D1%82%D0%BE-%D0%BA%D0%B0%D0%BA-news695268.html", "text": "Когато искаме да почистим дома си, обикновено използваме вредни химикали. Предлагаме Ви много добро решение за премахване на мухъл и почистване. Съставът е масло от чаено дърво, което има много лечебни свойства. Маслото от чаено дърво има силни антисептични свойства. Действа добре за проблеми на дихателните пътища, като бронхит, туберкулоза, астма и други. Добро е и за кожата, както и за лечение обриви и изгаряния. Ще ви покажем как да направите супер спрей за унищожаване на бактерии и плесени във вашия дом. По-добре е да използвате това естествено решение, отколкото препарати с химикали. -2 чаши вода -2 малки чаени лъжици масло от чаено дърво Разбъркайте тези съставки и ги поставете в спрей бутилка. Просто поръсете по мръсните места, оставете малко да изсъхне и след това почистете се кърпа. Ще бъдете доволни от получените резултати.", "date": "2017.10.05", "title": "Край на мухъла? Ето как"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%BA%D0%BE%D1%87%D0%B8-%D0%BD%D0%B0-%D1%80%D0%B5%D0%B2%D0%B8%D0%B7%D0%BE%D1%80%D0%BE-%D0%B8-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D0%B5-%D0%B3%D0%BB%D0%B0%D1%81%D1%83%D0%B2%D0%B0%D0%BB-%D0%BF%D1%80%D0%BE%D1%82%D0%B8%D0%B2-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-news695404.html", "text": "Престрелката между лидера на \"Воля\" и зам.-шеф на парламента Веселин Марешки и Емил Димитров-Ревизоро се пренесе от сградата на парламента в парламентарното студио. В ефир Марешки отсече, че не се е карал на Комисията за сивата икономика и контрабандата с Ревизоро, а той не му бил дал възможност да се изкаже. \"Не съм се карал с Ревизоро. Той не ми даде възможност да задам въпроси на финансовия министър за контрабандата. Ревизоро е бил освободен от Агенция \"Митници\" заради липса на резултати от борбата с контрабандата. А сега ние го правим шеф на комисия\". Това коментира пред Би Ти Ви председателят на \"Воля\" и зам.-председател на Народното събрание Веселин Марешки на въпрос за скандала с Емил Димитров-Ревизово, за който ПИК съобщи преди всички. \"Преди да се появи нашата фирма е имало 1 млрд. лв. в сивата икономика от контрабанда на горива. След като ние се появихме, приходите от акцизи се появиха с 7,6%. Освен че гражданите са доволни, държавата също събира повече пари\", каза още той. \"Не над мен, а над Валентин Златев има тежък политически чадър, тъй като неговите бензиностанции не ги проверяват, а моите всеки ден ги проверяват. Исках да попитам къде са парите от сивата икономика и как така през последната година се увеличиха приходите от акцизи\", коментира Веселин Марешки. \"Единствено аз гласувах \"против\" оставката на Делян Добрев. Преди две седмици, след като махнаха депутата, замесен в \"Суджук гейт\", нещо промени ли се? Не! И с оставката на Делян Добрев нищо нямаше да се промени, защото рибата се вмирисва от главата. Аз не мога да разбера достойнството на депутатите от ГЕРБ. Наричат ги мишоци, които само ръкопляскат, втори цигулки, беквокали\", обясни лидерът на \"Воля\". \"Циркът с болницата във Враца се разиграва, за да може Борисов да се яви спасителят. Естествено е, че болницата ще бъде спасена и парите ще бъдат платени. Аз нямам проблем с Борисов. Той ми е много симпатичен в личен план, аз имам проблем с хората, които управляват страната\", заключи бизнесменът.", "date": "2017.10.05", "title": "ПОЛИТИЧЕСКА ПРЕСТРЕЛКА! Марешки скочи на Ревизоро и разкри защо е гласувал \"против\" оставката на Делян Добрев"}
{"url": "http://pik.bg/%D1%81%D1%8A%D1%80%D1%86%D0%B5%D1%80%D0%B0%D0%B7%D0%B4%D0%B8%D1%80%D0%B0%D1%82%D0%B5%D0%BB%D0%BD%D0%BE-%D0%BF%D0%B8%D1%81%D0%BC%D0%BE-%D0%B4%D0%BE-%D0%BA%D0%BC%D0%B5%D1%82%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%BD%D0%B0%D0%BF%D0%B8%D1%81%D0%B0-%D1%82%D0%BE%D0%B7%D0%B8-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-news695342.html", "text": "Възрастният бургазлия Иван Цветков е изпратил сърцераздирателно писмо до кмета на Бургас Димитър Николов, в което разказва нелеката съдба на пенсионерите в града и страната, и с което предлага да влезе идеята за безплатни карти за 1 линия на градския транспорт за хора над 80 години, съобщава \"Флагман\". Днес голяма част от тези хора се чудят какви планове да си направят, за да „вържат двата края”. Мой познат – Христо, си направи такъв план – той и жена му спряха да си купуват лекарството за кръвно налягане. На 7-мия ден Христо получава мозъчен кръвоизлив. Жена му го последва на 10-ия. Двамата прекараха месеци на легло, а в момента моят познат се движи само с бастун, паметта му намалява. Жена му може да се движи само и единствено в стаята си и вече не излиза. Друг мой познат – Николай, също от немотия, остави лекарствата си за кръвно. 14 дни по-късно разбрах, че е починал прикован на легло. Всичко това, г-н Кмете  се случва в Бургас – градът, за който най-много се говори, че бил най-добрият град за живеене в България и до известна степен това  е вярно. Вярно за богатите, но не и за бедните. Затова Ви моля, г-н кмете, както и господа общински съветници. Проявете разбиране и загирженост по гореизложените проблеми. Нека пенсионерите на възраст от 80 години и повече да имат право на безлатно пътуване с автобусни превози по една линия”", "date": "2017.10.05", "title": "Сърцераздирателно писмо до кмета на Бургас! Вижте какво написа този възрастен мъж"}
{"url": "http://pik.bg/%D1%85%D1%83%D0%B1%D1%87%D0%B5%D0%B2-%D0%BD%D0%B0%D0%B4%D1%8A%D1%85%D0%B2%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-%D1%81-%D0%BD%D0%B0%D1%80%D0%BA%D0%BE%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D1%8A%D1%82-%D1%81%D0%BD%D0%B8%D0%BC%D0%BA%D0%B0-news695382.html", "text": "Селекционерът на националния отбор Петър Хубчев реши да даде отдих на футболистите с посещение на кино. В събота България приема Франция на ст. \"Васил Левски\" в предпоследен мач от световните квалификации. Играчи и треньори гледаха филма \"Бари Сийлс: Наркотрафикантът\". Главен герои в лентата е Том Круз. Филмът е по истинска история на пилот мошеник, които съвсем неочаквано е вербуван от ЦРУ за една от наи-мащабните операции под прикритие е американската история, пише \"Тема Спорт\". През деня пък играчите гледаха мачове на Франция, като бяха запознати в детайли с играта на съперника. Тимът ни имаше само една тренировка на лагера в Бояна следобед. Снимка: Instagram", "date": "2017.10.05", "title": "Хубчев надъхва националите с \"Наркотрафикантът\" (СНИМКА)"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B1%D0%B8%D0%B2%D1%88-%D0%BC%D0%B8%D1%82%D0%BD%D0%B8%D1%87%D0%B0%D1%80-%D1%81-%D0%B4%D1%80%D0%BE%D0%B3%D0%B0-%D0%B7%D0%B0-%D0%BD%D0%B0%D0%B4-200-%D0%B1%D0%BE%D0%BD%D0%B0-news695325.html", "text": "Бившият служител на „Пътни такси” на ГКПП Христо Танчев, който бе задържан с рекордно количество дрога в дома си, е освободен срещу парична гаранция от 1000 лв. Припомняме, че в къщата на бившия митничар в село Тополница при акция на петричките полицаи е открито голямо количество наркотично растение, отговарящо при направен полеви тест на канабис. Тревистата маса, която при меренето е отчела на кантара точно 107.340 кг, е била конфискувана, съобщава СтрумаБГ. Христо Танчев бе сред арестуваните преди повече от 10 години 20 служители на ГКПП – Кулата. Процесът срещу тях, нашумял като „делото „Пътни такси”, още не е приключил. Тревистата маса, която е рекордно количество, е била скрита в къщата му в с. Тополница. При направен оглед на разследващите криминалисти от РУП – Петрич те са открили зелени корени на канабиса да съхнат в таванско помещение и в избата на къщата на бившия митничар. По случая е образувано дознание. Районна прокуратура – Петрич е започнала разследнване. Съселяните му казват за него, че в момента е безработен. Къщата му е била една от най-хубавите в селото, което се слави като център на каналджийството и на дилърите на наркотици в региона.", "date": "2017.10.05", "title": "Спипаха бивш митничар с дрога за над 200 бона"}
{"url": "http://pik.bg/%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%B4%D0%B8-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D1%80%D0%BE%D0%B4%D0%B0%D0%B6%D0%BD%D0%B8%D1%86%D0%B8-%D0%B7%D0%B0-%D0%B5%D0%BC%D0%B0-news695336.html", "text": "БСП и ГЕРБ дадоха зрелище на хората, а ние от Обединени патриоти им дадохме хляб. От 1 октомври започна втората част от увеличението на пенсиите. Сега ще бъдат вдигнати и учителските заплати. Вдигайки заплатите на публичния сектор, ние се надяваме, че това ще рефлектира и върху частния такъв. Работим активно за повишаване на доходите на българските граждани. Това е по-голямата новина, а не зрелищата, заяви Александър Сиди. Аз твърдо вярвах, че Европейската агенция по лекарствата (ЕМА) е една сериозна европейска институция, която се занимава активно с това да регулира европейския пазар на лекарствата. От действията на Българския хелзинкски комитет и от тези на самата агенция се оказва, че всъщност това е една място, в което една голяма група от хора с нетрадиционна сексуална ориентация, около 1300 души, се събират и правят вакханалия, която дори предават през интернет. Това каза народният представител на Патриотите в ефира на телевизия „Bulgaria ON AIR“. Това негово изказване беше породено от направеното от самата агенция вътрешно проучване, според което кандидатурата на София за домакин не отговаря на техните условия. Това е тема, която е много важна за България. България няма европейска агенция на своя територия. Ние обръщаме тази сериозна тема във вакханалия. Това е проблемът, заради който ние с Ангел Джамбазки направихме сигнал до главния прокурор, ако намери основание, да поведе под отговорност хора, които активно работят против интереса на Република България. Защото има предложение на Р България, подписано от премиера на Р България, в което се казва, че ние искаме да бъдем домакини на тази агенция. Това е нашият интерес, бе категоричен Александър Сиди и допълни: Аз винаги съм вярвал, че това е една сериозна европейска институция, а ние си говорим за правата на хомосексуалните хора. Което е абсурдно. Това няма нищо общо. Тези хора ако дойдат в България, те идват да работят тук. Ние говорим за агенцията, а не за хората, които днес работят в нея.", "date": "2017.10.05", "title": "ОСТРА РЕАКЦИЯ! Депутатът Александър Сиди с тежки думи към българските продажници за ЕМА"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BF%D1%80%D0%B8%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-news695345.html", "text": "Европейският парламент прие днес предложението за създаване на Европейска прокуратура. Очаква се новата структура да започне работа след 2020 година. Европейската комисия отчита по този повод, че новата прокуратура на ЕС ще може да повдига и поддържа обвинения, за разлика от европейската служба за борба с измамите ОЛАФ. Засега само националните власти могат да поддържат обвинения за злоупотреби със средства от ЕС. Очаква се Европейската прокуратура да позволи бърз обмен на информация, съгласувани полицейски разследвания, бързо запориране и отнемане на имущество, както и задържане на заподозрени зад граница, предава БТА. ЕК уточнява, че предвижда занапред да предложи новата структура да се занимава и със случаите на международен тероризъм. Следващите стъпки за бъдещо разширяване на задачите на новата прокуратура ще бъдат определени от ЕК догодина. Европейската прокуратура ще бъде създадена между 20 държави от ЕС - Австрия, Белгия, България, Хърватия, Кипър, Чехия, Естония, Германия, Гърция, Италия, Финландия, Франция, Латвия, Литва, Люксембург, Португалия, Румъния, Словения, Словакия и Испания. Останалите държави от ЕС могат да се присъединят по всяко време. Централата на Европейската прокуратура ще бъде в Люксембург, с главен прокурор и прокурори от всички участващи държави. Те ще ръководят всекидневните разследвания, извършвани от назначени прокурори в държавите от ЕС.", "date": "2017.10.05", "title": "Европейският парламент прие предложението за създаване на Европейска прокуратура"}
{"url": "http://pik.bg/%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B5-%D1%81%D1%82%D1%80%D0%B0%D1%88%D0%BD%D0%BE-%D0%B7%D0%B2%D0%B5%D1%80%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D1%80%D0%B0%D0%B7%D0%B4%D0%B8%D1%80%D0%B0%D1%82-%D0%BA%D1%8A%D1%89%D0%B0%D1%82%D0%B0-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D0%B8%D1%81%D0%BA%D0%B0-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5-news695360.html", "text": "Тази вечер в дейли епизода на \"ВИП Брадър\" положението в Къщата отново ще се нажежи до червено. Гневни възгласи, размяна на остри реплики и едно желание за напускане на шоуто ще вълнуват Съквартирантите, а новата седмична мисия Биг Брадър TV върви с пълна сила. След скандала с Даниел Златков, Шеф Петров беше официално предупреден от Големия брат за заплахите, които отправи към футболиста. Малко по-късно, отново в пристъп на гняв, Петров отправи призив към Съквартирантите да го номинират, а тази безпрецедентна конспирация бе наказана от Големия брат с имунитет и забрана на Шефа да излъчи номинациите си тази седмица. Тази вечер ще видим как последните събития в Къщата буквално ще сринат скандалния готвач и той ще пожелае да напусне шоуто. Дали Петров ще изпълни заканите си, или в крайна сметка ще се успокои, престои да разберем. Едно сериозно обвинение, отправено от Джулиана по адрес на Мегз, ще се превърне в повод натрупаното напрежение между двете дами да ескалира с пълна сила. Миглена ще потърси сметка на силиконовата красавица за думите ѝ по адрес на отношенията между Мегз и нейната майка, а спокойният тон на Гани бързо ще се превърне в гневни крясъци и тежки заплахи. Въпреки вътрешните противоречия между Съквартирантите, седмична мисия Биг Брадър TV тече с пълна сила и те ще бъдат принудени да работят в екип и да излъчат новинарска емисия, както и да подготвят разследващ репортаж. Смехът отново ще се завърне в Къщата, благодарение на водещите на новините Алфредо и Енджи Касабие, а дали всичко ще завърши с успех за домакинството, предстои да разберем.", "date": "2017.10.05", "title": "Във \"ВИП Брадър\" е страшно! Зверски скандали раздират Къщата, Шеф Петров иска да напусне"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%BE%D0%B2%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%BC%D0%B5%D0%BD%D1%8F-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%B0%D1%82%D0%BE-%D1%88%D0%B5%D1%84-%D0%BD%D0%B0-%D0%B3%D0%B5%D1%80%D0%B1-news695350.html", "text": "Централните новини на Нова телевизия отпреди няколко дни съобщиха, че Корнелия Нинова е председател на...ГЕРБ! Бдителни читатели пратиха до редакцията на ПИК скрийншот от нечувания гаф като доказателство. \"Корнелия Нинова, председател на ГЕРБ\", е изписано на информационната \"плочка\", която анонсира видеоклип от новина с лидерката на БСП, и то в праймтайма на електронната медия. \"Това шега ли е, или най-големият кошмар на Борисов се е сбъднал\", дивят се анализатори. По техни данни, откакто Вяра Анкова е поела новините на частната медия, там цари пълен хаос.", "date": "2017.10.05", "title": "САМО В ПИК! Нова телевизия сензационно: Корнелия Нинова сменя Борисов като шеф на ГЕРБ!"}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD-%D1%81%D1%86%D0%B5%D0%BD%D0%B0%D1%80%D0%B8%D0%B9-%D0%BE%D0%B1%D1%8F%D1%81%D0%BD%D1%8F%D0%B2%D0%B0-%D0%B7%D0%B0%D0%B3%D0%B0%D0%B4%D0%BA%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%B0-%D1%81-%D1%82%D1%8A%D0%BC%D0%BD%D0%B0%D1%82%D0%B0-%D0%B5%D0%BD%D0%B5%D1%80%D0%B3%D0%B8%D1%8F-news695299.html", "text": "Най-новите наблюдения на свръхнови подкрепят неочакван сценарий, според който плътността на тъмната енергия се е променяла през цялата история на Вселената , съобщи Лайф. Учени от центъра Харвард-Смитсониън по астрофизика в САЩ предложили да се реши противоречието между най-новите наблюдения на далечни свръхнови и съществуващите представи за тъмната енергия, като се приеме хипотезата, че плътността ѝ се е променила с годините. През 1998 г. стана ясно, че Вселената не просто се разширява, а разширяването ѝ е ускорено, т.е. този процес е подтикван от някаква енергия с неизвестна природа. Учени я нарекоха тъмна енергия. През следващите две десетилетия бяха събрани подробни данни от наблюдения, въз основа на които можеше да се прецени влиянието на тъмната енергия и да се направят заключения за възрастта на Вселената . Онези данни, които били получени от изследващата реликтовото излъчване в космоса обсерватория \" Планк \", започнали да противоречат на тези, които преценявали тъмната енергия въз основа на видимото разпределение на галактики във Вселената . Що се отнася до възрастта на Вселената , се получила разлика от 1 милиард години между едните и другите данни. Авторите на изследването предложили решение на проблема. Те са на мнение, че с времето тъмната енергия променила плътността си - в началото на историята на Вселената се различавала от онова, което представлява днес. След като използвали данните в модел за разпределението на галактиките във Вселената и в модел за измененията на константата на Хъбъл , учените заключили, че хипотезата им показва значително по-голямо сходство на всички параметри. Това само по себе си все пак не доказва, че плътността на тъмната енергия преди 12 милиарда години се е различавала от днешната ѝ плътност. Както отбелязват учените, научният инструмент DESI ( Dark Energy Spectroscopic Instrument) скоро ще може да изясни този въпрос.", "date": "2017.10.05", "title": "Неочакван сценарий обяснява загадка, свързана с тъмната енергия"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%BB%D0%B8%D0%B4%D0%B5%D1%80-%D0%BD%D0%B0-%D0%B3%D0%B5%D1%80%D0%B1-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%B7%D0%B0-%D1%83%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%B4%D0%B0%D0%BD%D1%8A%D1%86%D0%B8-news695346.html", "text": "Областният координатор на ГЕРБ в Пазарджик Найден Шопов е осъден за укриване на над 108 000 лева данъчни задължения. Данъчното престъпление е установено при проверка на \"Булвеста\" ООД, една от многото фирми, в които партийният лидер и крупен предприемач участва, съобщи \"Пазарджишка Марица\". Окръжните магистрати в Пазарджик са признали Шопов за виновен за това, че между 1 март 2011 г. до 15 февруари 2013 г. при условията на продължавано престъпление като управител на дружеството чрез счетоводителя си е избегнал плащането на налози в особено големи размери. По данни от 14-те справки-декларации, представени като доказателства по делото, държавната хазна е ощетена с 92 051,74 лева. Отделно не е внесен 16 157,41 лева корпоративен данък. Сумите от ДДС са икономисани, като не са отчитани част от приходите в чалготеката на Шопов в Пазарджик в периода от 1 ноември 2011 г. до 4 януари 2013 г. За продажбите в заведението избирателно се издавал и касов бон. Така местният шеф на ГЕРБ не отчел продажби за над 600 хил. лв. от 2011 г. до 2013 г. Присъдата, постановена от магистратите обаче е административно наказание - глоба в размер на 1000 лева. До това решение на съда се е стигнало, след като до приключване на съдебното следствие Найден Шопов е внесъл изцяло в бюджета сумата от 92 051,74 лева заедно с лихвите. Това е и един от мотивите съдът да освободи Найден Шопов от наказателна отговорност. Присъдени са му и съдебните разноски - 680,70 лева. Присъдата не е окончателна. Може да бъде обжалвана пред Пловдивския апелативен съд. През 2011 г. Найден Шопов бе избран за общински съветник, а 4 години по-късно се кандидатира неуспешно за кмет на Пазарджик. Собственик е на няколко казина и нощен клуб в града.", "date": "2017.10.05", "title": "Осъдиха лидер на ГЕРБ в Пазарджик за укриване на данъци"}
{"url": "http://pik.bg/%D0%BD%D0%B0%D0%B9%D0%B4%D0%B5%D0%BD-%D1%88%D0%BE%D0%BF%D0%BE%D0%B2-%D0%BD%D0%B5-%D1%81%D1%8A%D0%BC-%D1%83%D0%BA%D1%80%D0%B8%D0%B2%D0%B0%D0%BB-%D0%B4%D0%B0%D0%BD%D1%8A%D1%86%D0%B8-%D1%81%D1%8A%D0%B4%D0%B5%D0%B1%D0%BD%D0%BE%D1%82%D0%BE-%D0%BC%D0%B8-%D0%B4%D0%BE%D1%81%D0%B8%D0%B5-%D0%B5-%D1%87%D0%B8%D1%81%D1%82%D0%BE-news695354.html", "text": "Лидерът на ГЕРБ в Пазарджик Найден Шопов опроверга новина на в. \"Пазарджишка Марица\", че е осъден за укриване на данъци в размер на 108 хил. лева. Той е приложив в опровержението и копие на свидетелство за съдимост. „Отговорно искам за заявя, че НАП проверява  фирма, в която съм управител, и бяха установени пропуски”, каза Найден Шопов, областен координатор на ГЕРБ пред изданието по повод въпросната публикация. Делото е приключило още преди няколко месеца. Решението на Окръжния съд в Пазарджик е влязло в сила. Законът дава право при погасяване на задълженията в тази фаза на производството да  се снеме наказателната отговорност и да се наложи само глоба и аз съм внесъл дължимата сума, която е 92 051,74 лева, а не 108 000 лева, както е публикувано. Постъпил съм така, както е редно да направи всеки български гражданин – изпълнил съм изискванията на закона. Съдебното ми досие е чисто, което доказвам със свидетелство за съдимост. През годините, когато са установени тези пропуски, не съм бил никакъв в партийните структури, така че нося отговорност единствено като управител на фирма и държа тези събития да не бъдат свързвани с поста ми в политическата организация. Нещо повече – не съм избягал от отговорност, нито съм се опитвал да прехвърля вината на друг, а персоналът на нощното заведение, в което е установено нарушението, никак не е малък. Всъщност, дори не съм укривал данъци, а съм допуснал като управител да се случи това. Санкцията, която понесох е глоба, която е платена и досието ми е чисто. Надявам се, че здравият разум и трезвото запознаване с фактите ще накарат вашите читатели да са обективни в преценката си за мен.", "date": "2017.10.05", "title": "Найден Шопов: Не съм укривал данъци, съдебното ми досие е чисто"}
{"url": "http://pik.bg/%D0%BA%D0%B0%D0%B7%D1%83%D0%BE-%D0%B8%D1%88%D0%B8%D0%B3%D1%83%D1%80%D0%BE-%D0%B2%D0%B7%D0%B5-%D0%BD%D0%BE%D0%B1%D0%B5%D0%BB%D0%B0-%D0%B7%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0-news695351.html", "text": "Английският писател Казуо Ишигуро спечели Нобелова награда за литература, съобщиха световните информационни агенции. Наградата му е присъдена за \"романите, които с голяма емоционална сила разкриват бездната, разтваряща се пред илюзорното ни чувство за връзка със света\". Казуо Ишигуро е роден през 1954 г. в Нагасаки , Япония , но от 1960 г. живее със семейството си в Лондон . Той пише на английски език. Най-известният му роман е \" Остатъкът от деня \". Тази година паричната равностойност на наградата е 9 милиона крони (944 000 евро). Миналата година Нобелова награда за литература получи Боб Дилън", "date": "2017.10.05", "title": "Казуо Ишигуро взе Нобела за литература"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BA%D1%8A%D0%B4%D0%B5-%D0%B8%D0%B7%D1%87%D0%B5%D0%B7%D0%BD%D0%B0-%D1%87%D0%B0%D1%80%D1%8A%D1%82-%D0%BD%D0%B0-%D0%B3%D1%8E%D0%BB%D1%81%D0%B5%D1%80%D0%B5%D0%BD-%D0%BE%D1%82-%D1%82%D0%B2%D0%BE%D1%8F%D1%82-%D0%BC%D0%BE%D0%B9-%D0%B6%D0%B8%D0%B2%D0%BE%D1%82-%D1%81%D0%BD%D0%B8%D0%BC%D0%BA%D0%B8-news695327.html", "text": "Популярната турска актриса Нургюл Йешилчай, играла в сериалите \"Твоят мой живот\" и \"Любов и наказание\", бе видяна наскоро в Нишанташъ. Красавицата, която ще гледаме догодина във втори сезон на историческия сериал \"Великолепният век: Кьосем\", сподели, че целта ѝ е да отслабне с 8 килограма. \"През лятото качих килограми. Сега съм на строга диета. Без захар, без нищо, което ще ми \"помогне\" да кача още. Целта ми е да сваля цели 8 килограма, като до момента съм свалила 2\", разкри Йешилчай. Тя се готви усилено за нов сериал, който ще стартира през януари в Турция.", "date": "2017.10.05", "title": "Пълна промяна! Къде изчезна чарът на Гюлсерен от \"Твоят мой живот\" (СНИМКИ)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B5%D1%89%D0%B0%D1%81%D1%82%D0%B8%D0%B5-%D1%81%D0%BF%D0%BE%D0%BB%D0%B5%D1%82%D1%8F-%D0%B1%D0%B8%D0%B2%D1%88-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D1%86%D1%81%D0%BA%D0%B0---%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-%D0%B8%D0%B7%D0%B4%D1%8A%D1%85%D0%BD%D0%B0-%D0%BE%D1%82-%D1%80%D0%B0%D0%BA-news695343.html", "text": "Трагедия застигна бившата звезда на ЦСКА Лео Лима. Съпругата на бразилския футболист почина от рак, а той обмисля да се откаже от спорта. През кариерата си, освен в ЦСКА, Лима носи екипите на португалския гранд Порто, бразилските Сантос, Палмейрас, Фламенго и Сао Паоло. Той записа и четири мача за представителния тим на родината си. 35-годишният футболист прекрати договора си със Санта Круз и вероятно повече няма да играе професионален футбол. Лима е обявил пред ръководството на бразилския клуб, че иска да скъса договора си, като основна причина за това е кончината на съпругата му.", "date": "2017.10.05", "title": "ТРАГЕДИЯ! Нещастие сполетя бивш футболист на ЦСКА - съпругата му издъхна от рак"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BA%D0%B8%D0%BD%D0%BE%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D0%B4%D0%B5%D0%B1%D0%BD%D0%B5-%D0%B2%D1%8A%D0%B2-%E2%80%9E%D0%B2%D0%B5%D0%B7%D0%B4%D0%B5%D1%81%D1%8A%D1%89%D0%B8%D1%8F%D1%82%E2%80%9D-%E2%80%93-%D0%BD%D0%B0%D0%B9-%D0%BD%D0%BE%D0%B2%D0%B8%D1%8F%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%84%D0%B8%D0%BB%D0%BC-%D1%81-%D1%82%D0%B5%D0%BE%D0%B4%D0%BE-news695362.html", "text": "„Вездесъщият” е заглавието на най-новия български игрален филм, който атакува кината от 13 октомври. Теодора Духовникова, Борис Луканов, Михаил Мутафов, Георги Стайков са сред звездите в лентата, а в главната роля е Велислав Павлов. Режисьор е Илиян Джевелеков, в чийто актив е филмът „LOVE.NET” със Захари Бахаров и Христо Шопов, който мина с голям касов успех в киносалоните през 2011 г. Продуценти са „Мирамар филм”, които стоят зад дебюта на Явор Гърдев на голям екран „Дзифт”. Официалната премиера на филма е на 10 октомври в зала 1 на НДК. „Вездесъщият” е модерна градска история, заснета от камерата на оператор №1 Емил Христов. „В центъра на историята е писател и собственик на рекламна агенция, който постепенно е обсебен да следи всички около себе си със скрити камери. Той събира живота на най-близките си, целия си свят на файлове. Това \"хоби\" на главния герой, в ролята на който ще видим Велислав Павлов, му донася както забавни моменти, така и много нежелани истини. Частната история ни провокира да се замислим за по-голямото – за цялостното наблюдение около нас\", каза режисьорът Илиян Джевелеков Докато все повече затъва в манията си, наблюдава бита и контролира живота на своите близки. Така героят много бързо се превръща във вездесъщ регулатор на чужди животи. Камерите му заснемат неочаквани обрати, интриги, изневери, издевателства, дори смърт. Истината за другите обаче му носи непоносима болка. Нищо не е каквото изглежда – всички лъжат, крадат, злословят, изневеряват. Скоро разбира, че се е пристрастил към тайното знание за другите, но е твърде късно да спре. Деянието, започнало като невинно хоби, се превръща в демонична заплаха за бъдещето на твърде много хора.", "date": "2017.10.05", "title": "Гореща кинопремиера! Биг брадър дебне във „Вездесъщият” – най-новият български филм с Теодора Духовникова и куп звезди"}
{"url": "http://pik.bg/%D1%81%D1%8A%D1%80%D0%B4%D0%B5%D1%87%D0%B5%D0%BD-%D1%83%D0%B4%D0%B0%D1%80-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-159-%D1%87%D0%B0%D1%81%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%B5%D0%BD-%D1%82%D1%80%D1%83%D0%B4-news695339.html", "text": "Служителка на японската национална телевизия NHK е починала вследствие на преработване, след като е работила извънредно 159 часа за един месец, пише британският в. „Гардиън“, цитиран от БГНЕС Мива Садо, на 31 години, е работила в централата на телевизионния канал в Токио и за един месец си е позволила да вземе само два почивни дни. Тя умира от сърдечен удар през 2013 г., но едва сега работодателят й прави случая публично достояние, по искане на нейното семейство. Малко след инцидента службата за трудови стандарти в Япония обявява, че тя е претърпяла „кароши“ – смърт от преработване. Младата жена е работила като политически репортер и в месеците преди смъртта си е отразявала избори в страната през юни и юли 2013 г. Смъртта на Садо се очаква да окаже нов натиск върху японските власти за справяне с големия брой смъртни случаи, причинени от прекомерна работа, която се очаква да се полага от много служители в Япония. Новината идва две години след друг подобен случай, при който млада служителка на рекламната агенция Dentsu се самоуби вследствие на прекомерния стрес от работата си. През април 2015 г. 24-годишната Матсури Такахаши отне живота си, след като е работила извънредно над 100 часа в месеца преди смъртта си. Няколко седмици преди това тя е написала в социалните мрежи, че иска да умре и е „физически и психически разбита“. Нейният случай предизвика национален дебат за японската работната култура, при която често пъти служители са принуждавани да работят извънредно дълги часове, като по този начин те засвидетелстват своята отдаденост, дори и да има малки или никакви доказателства, че подобна дейност допринася за продуктивността. Правителството на премиера Шиндзо Абе предложи да сложи таван на броя часове извънреден труд на месец от 100 ч. и да въведе наказания за компаниите, които позволяват на своите служители да прехвърлят това ограничение – мерки, които според критици все още излагат работниците на риск. По данни на властите в Токио един от всеки петима служители в страната е застрашен от „кароши“. До 2016 г. над 2000 души са се самоубили заради стрес, свързан с работата им. В същото време стотици други са загинали от инсулт, инфаркт и други състояния, предизвикани от дългото време, прекарано на работното място.", "date": "2017.10.05", "title": "СЪРДЕЧЕН УДАР! Политическа журналистка почина след 159 часа извънреден труд "}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B8%D1%82%D0%B5-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D1%85%D0%B2%D1%8A%D1%80%D0%BB%D0%B8-10-%D0%B1%D0%BE%D0%BD%D0%B0-%D0%BF%D1%80%D0%B5%D0%B7-%D1%82%D0%B5%D1%80%D0%B0%D1%81%D0%B0%D1%82%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D1%81%D0%B5-news695335.html", "text": "Ало измамници се добраха до поредната си солидна плячка. И заради тях възрастна жена хвърли 10 000 лв през терасата си. Жертвите на измамниците обаче са общо двама жители на Пловдив, които олекнали с над 15 000 лева. Това съобщиха от ОДМВР - Пловдив. Сценарият е добре обигран и върви по традиционната схема. 66-годишна пловдивчанка получила обаждания от мъж, представил се за полицейски инспектор. Измамникът обяснил, че разполага с данни, че жената е набелязана от извършители на телефонни престъпления. Затова тя трябва да съдейства за залавянето им. Изпълнявайки указанията на мнимия служител на реда, жената хвърлила пакет с 10 000 лева през терасата на апартамента си. В понеделник по същия начин бил заблуден и 83-годишен пенсионер, който се разделил със сумата от над 5 600 лева. По случаите тече разследване.", "date": "2017.10.05", "title": "ПОРЕДНИТЕ ЖЕРТВИ НА АЛО ИЗМАМНИЦИ: Възрастна жена хвърли 10 бона през терасата, пенсионер се раздели с 5600 лв."}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D1%81%D0%B5%D1%87%D0%B5-%D0%BE%D0%BF%D0%BE%D0%BD%D0%B5%D0%BD%D1%82%D0%B8%D1%82%D0%B5-%D1%81%D0%B8-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8%D1%8F-%D1%80%D0%B0%D1%81%D1%82%D0%B5%D0%B6-%D0%BD%D0%B0-%D0%B1%D1%8A%D0%BB%D0%B3%D0%B0-news695359.html", "text": "Министър-председателят Бойко Борисов коментира данните на Евростат за икономическия растеж на България. В социалната мрежа Фейсбук премиерът написа, че се надява всички усилия, които полага правителството, да доведат до още по-голям ръст. Ето и целия коментар на Борисов: Според последните данни на Евростат всички страни от ЕС отчитат икономически растеж, за пръв път от 10 години. В топ 5 е България. На четвърто място по икономически растеж в Европейския съюз за 2016 година. Надявам се, че всички усилия, които полагаме в сферата на финансите, административната реформа, усвояването на европейските средства, израждането на големи инфраструктурни обекти и политиките във всички останали области, ще ни помогнат да запишем още по-голям ръст. А когато фактите и цифрите говорят, компроматите на опонентите ни губят всякакъв смисъл.", "date": "2017.10.05", "title": "ПЪРВО В ПИК! Борисов посече опонентите си с горещ коментар за икономическия растеж на България"}
{"url": "http://pik.bg/%D0%BF%D0%B8%D1%82%D0%B1%D1%83%D0%BB-%D0%BD%D0%B0%D1%80%D1%8A%D1%84%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8%D0%BD%D1%8A%D1%82-%D0%B5-%D0%B2-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news695338.html", "text": "Питбул нападна човек в столичния квартал \"Света Троица\" тази сутрин около 8,30 ч., съощава БНР. Пострадалият е възрастен мъж. Той е с множество рани по тялото и е настанен в болница в тежко състояние. Соственикът на кучето е арестуван и отведен за разпит в трето районно полицейско управление. Изясняват се точните причини за инцидента.", "date": "2017.10.05", "title": "Питбул наръфа възрастен мъж! Столичанинът е в тежко състояние"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D1%81%D0%BF%D0%B5%D1%88%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D0%BB%D0%B5%D0%B6%D0%B0-%D0%BD%D0%B0-%D0%BA%D0%BE%D0%BB%D0%B0-%D0%BD%D0%B0-%D1%80%D0%B5%D0%BF%D0%BE%D1%80%D1%82%D0%B5%D1%80-news695341.html", "text": "Окръжна прокуратура – Пловдив наблюдава досъдебно производство, което се води за палеж на лек автомобил, собственост на репортер на предаването „Господари на ефира“, извършен тази нощ в Карлово, при което е имало опасност пожарът да се разпростре и върху друго имущество на значителна стойност – престъпление по чл. 330, ал.2, т.2, вр. ал.1 от НК. За извършеното престъпление е уведомен главният прокурор, който разпореди спешни действия за разкриване извършителя на престъплението. Под ръководството на Окръжна прокуратура – Пловдив са предприети множество действия по разследването от отдел „Криминална полиция“ при ОД на МВР – Пловдив. Извършват се разпити на свидетели, огледи на местопроизшествие. По разпореждане на Главния прокурор Сотир Цацаров, Окръжна прокуратура – Пловдив е изискала за служебен контрол и всички преписки, водени в Районна прокуратура – Карлово и Районна прокуратура – Пловдив във връзка с дейността на Пламен Димитров от Карлово, за когото репортерката от „Господари на ефира“ е оповестила оплаквания за измамни действия. Проверява се и воденото в Районна прокуратура – Карлово досъдебно производство за обсебване. Проверките ще приключат във възможно най-кратък срок.", "date": "2017.10.05", "title": "Главният прокурор разпореди спешни действия заради палежа на кола на репортер"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%88%D1%83%D1%80%D0%BE%D0%B1%D0%B0%D0%B4%D0%B6%D0%B0%D0%BD%D0%B0%D1%89%D0%B8%D0%BD%D0%B0---%D0%BD%D0%B0%D0%BC%D0%B5%D1%81%D0%B8%D1%85%D0%B0-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%B8-%D0%B1-news695307.html", "text": "Поредна схема за шуробаджанащина разкриха от БСП. Този път на мушката е вицепремиерът Томислав Дончев и родата му в Габрово. \"Едно семейство, една фамилия, но прилича повече на тези италиански фамилии. Откакто започнахме тази кампания, членове на партията са подложени на груб натиск. Надявам се премиерът Борисов да реагира и да покаже, дали ще има върховенство на закона\", заяви Бойчев. Депутатката от БСП Кристина Сидорова показа схема, която илюстрира назначения на брата на Томислав Дончев - Момчил Дончев. По думите й Момчил Дончев е назначен за управител на общинско звено „Озеленяване“. Тя допълни, че той е назначен без конкурс и без критерии. Неговата началничка на кабинет, след като Дончев стана министър - Таня Христова, бе издигната за кмет на Габрово и, естествено, избрана. По-късно тя пък назначава брата на вицепремиера - Момчил Дончев за шеф на общинското звено \"Озеленяване\". Предишният кмет на Габрово пък, който също е приближен на Дончев - Николай Сираков, сега стана депутат. А бившият депутат от ГЕРБ и сегашен областен координатор на партията Цветомир  Михов върти общинския транспорт. Шефката на ОИК и РИК Габрово Мария Недева пък е кръстница на Таня Христова по времето, когато я избират за кмер. А кръстникът ѝ Момчил Недев, който е неин съпруг, е юристконсулт на НЗОК и УДО в града. От роднинските и колегиалните връзки през годините в Габрово излиза, че областната и партийната управа на ГЕРБ и МВР, както и общинските съвети в съседните градове и началоството на различни структури в града на Рачо Ковача са навързани като свински черва през съпружески отношения и общо ученическо минало. Кариерите на всички тези хора на терена на градската управа избуяха по времето на Томислав Дончев като кмет, а впоследствие и като член на правителството. Призивът на премиера Борисов, че такива порочни връзкии по мееста трябва да бъдат разкъсени вероятно ще принуди и шуро-зетьо-баджанаците в Габрово да избират кой какво ще работи. „Братът на Цветомир Михов от ГЕРБ от година и половина не работи в габровската болница, но не му пречи да бъде част от Съвета на директорите. Кръстниците на кмета на Габрово Таня Христова са председател на ОИК и РИК в Габрово, а съпругът й е юрисконсулт на Здравната каса“, коментира тя. Сидорова посочи, че сестрата на заместник-кметът на Община Габрово е началник отдел в звено „Проекти и икономическо развитие“. „Следващата връзка - същият Цветомир Михов, който е областен координатор на ГЕРБ. Неговата фирма изпълнява всички поръчки. Съученичка на жена му е назначена за областен управител на Габрово, а нейният съпруг е директор на ОДМВР – Габрово. Свекърът на областната управителка е общински съветник от ГЕРБ“, каза тя. Сидорова обърна внимание, че общински съветници от ГЕРБ също заемат определени длъжности. Депутатът от БСП Мирчер пък даде пример за заплахи. \"Ганчо Маринов е назначил сина си и снаха си, като служители на общински фирма, обадил се е директно на председателят на нашата структура в Силистра и го е заплашил: \"Ще те затрия, боклук такъв\". Той де обърна и към премиерът Борисов, че хората в Силистра, вече не могат да търпят този мафиотски кръг, който тормози български граждани. Социалистите поискаха адекватна реакция от ГЕРБ, като уточниха, че Томислав Дончев не е назначавал лично тези хора, но носи отговорност. От БСП заявиха, че са подали сигнал до прокуратурата, която да направи пълна проверка по случая.", "date": "2017.10.05", "title": "ИЗВЪНРЕДНО В ПИК TV! БСП с нови разкрития за шуробаджанащина - намесиха Томислав Дончев и брат му в Габрово (СХЕМА/ОБНОВЕНА)"}
{"url": "http://pik.bg/%D0%B4%D0%B6%D0%B0%D1%80%D0%B5%D0%B4-%D0%BB%D0%B5%D1%82%D0%BE-%D1%81%D0%BB%D0%B0%D0%B3%D0%B0-%D1%85%D0%B0%D0%BB%D0%B0%D1%82%D0%B0-%D0%BD%D0%B0-%D1%85%D1%8E-%D1%85%D0%B5%D1%84%D0%BD%D1%8A%D1%80-%D0%B2-%D0%B1%D0%B8%D0%BE%D0%B3%D1%80%D0%B0%D1%84%D0%B8%D1%87%D0%B5%D0%BD-%D1%84%D0%B8%D0%BB%D0%BC-news695282.html", "text": "Американският актьор Джаред Лето ще се отдаде на бохемски страсти в обувките на основателя на сп. \"Плейбой\" Хю Хефнър в биографичен филм. Режисьорът Брет Ратнър работи по идеята за подобна лента още през 2007 г. \"Джаред е мой стар приятел. Когато чу, че аз съм получил правата за историята на Хеф, той каза: \"Искам да го играя, искам да го разбера. И аз наистина вярвам, че Джаред може да го направи. Той е един от най-великите съвременни актьори\", разказа Ратнър. По случай 91-ия рожден ден на легендарния мъж, превърнал бялото зайче в символ на цяла епоха, излезе документална поредица от 10 серии. Продукцията, която носи името \"Американски плейбой: историята на Хю Хефнер\", включва и кадри от личния архив на човека, който притежаваше безпогрешен усет към женската красота. Припомняме, че преди дни Хю Хефнър издъхна в имението \"Плейбой\",, заобиколен от близките си и беше погребан в близост до Мерилин Монро - екранната икона и секссивмол, чиито голи снимки фигурират в първия брой на култовото списание.", "date": "2017.10.05", "title": "Джаред Лето слага халата на Хю Хефнър в биографичен филм"}
{"url": "http://pik.bg/%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BD%D0%B0-%D1%85%D0%B5%D0%BA%D0%B8%D0%BC%D1%8F%D0%BD-%D0%B8%D0%B7%D0%B1%D1%8F%D0%B3%D0%B0-%D1%81%D0%B0%D0%BC%D0%B0-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D1%81%D0%BD%D0%B8%D0%BC%D0%BA%D0%B0-news695266.html", "text": "Василена Гръбчева остави поне за малко любимия си водещ на сутрешния блок по Би Ти Ви Антон Хекимян и избяга от шумната столица. Красавицата отпраши за Стара Загора. Вместо чаровното лице от екрана в провинцията я придружиха най-верните й приятелки от дете - Веси, Силвия и Надя. Момичетата са израснали в един квартал и от малки си играят заедно между блоковете. До ден днешен те са неразделни и пътуват из цялата страна, а дори и в чужбина заедно. Този път за тяхна цел са избрали Стара Загора и по-точно язовир \"Копринка\" от който пуснаха снимка, на която всички са усмихнати до уши.", "date": "2017.10.05", "title": "Любимата на Хекимян избяга сама в Стара Загора (СНИМКА)"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D1%81-%D1%80%D0%B5%D0%BA%D0%BE%D1%80%D0%B4%D0%B5%D0%BD-%D1%81%D0%BA%D0%BE%D0%BA-news695258.html", "text": "Ръстът на българската икономика за 2016 г. е с рекордните 3,9%, показват ревизираните данни на Националния статистически институт (НСИ) . Това е най-бързият ръст на икономиката след като световната финансова криза застигна и България през 2008 г. Предварителните изчисления на статистиката показаха ръст на брутния вътрешен продукт (БВП) за 2016 г. само с 3,4%. В номинално изражение произведените стоки и услуги в България през миналата година са на стойност 94,13 млрд. лв. От данните на НСИ става ясно, че износът и потреблението са двигателите на икономиката на страната . Като сериозната ревизия на ръста на БВП в посока нагоре се дължи на експорта. Според окончателните данни на НСИ, през 2016 г. износът нараства с 8,1% и достига 60,22 млрд. лв., при ръст от 5,7% според предварителните оценки. Крайното потребление през миналата година нараства с 3,3%. Като това се дължи на потреблението на домакинствата, което се увеличава с 3,5%. По отношение на инвестициите на бизнеса обаче данните никак не са добри. Инвестициите на предприятията през миналата година се свиват с 6,6%, сочат окончателните данни на НСИ. Докато предварителните оценки показваха спад с 4%. Тази негативна тенденция продължава и през настоящата година. Инвестициите продължават да се свиват като спадът през първото и второто тримесечие на годишна база е съответно с 4,6% и с 1%. Преките чужди инвестиции в страната също намаляват, като до края на август те са само 431,8 млн. евро, което е с над 55% по-малко спрямо същия период на миналата година. През 2017 г. икономиката на страната обаче продължава да нараства с бързи темпове - съответно с 3,5% и 3,6% през първото и второто тримесечие. Това отново се дължи на износа и потреблението на домакинствата. А свиването на инвестициите от страна на бизнеса има отрицателно влияние върху икономиката на страната.", "date": "2017.10.05", "title": "ДОБРА НОВИНА! Икономиката с рекорден скок"}
{"url": "http://pik.bg/%D1%81%D0%B0%D0%BF%D1%83%D0%BD%D0%BA%D0%B0-%D0%B2-%D1%81%D1%8A%D0%B4%D0%B0-%D0%B8%D0%BC%D0%BF%D0%B5%D1%80%D0%B0%D1%82%D0%BE%D1%80%D1%8A%D1%82-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D1%81%D0%B5-%D0%B8%D0%B7%D0%BA%D0%B0%D1%80%D0%B0-%D0%BF%D0%BE-%D0%B1%D0%B5%D0%B4%D0%B5%D0%BD-%D0%BE%D1%82-%D1%86%D1%8A%D1%80%D0%BA%D0%BE%D0%B2%D0%BD%D0%B0-%D0%BC%D0%B8%D1%88%D0%BA%D0%B0-news695329.html", "text": "Строителният предприемач с основно образование Паскал Паскалев няма никакво недвижимо имущество на свое име. Това стана ясно днес в съдебната зала по време на делото за данъчни измами в особено големи размери срещу бизнесмена. Оказа се още, че Паскалев притежава единствено 15-годишно Рено Меган. Това означава, че държавата ще може да конфискува само колата на Паскалев, ако се стигне до осъдителна присъда. Изнесените факти значително се разминават с демонстрирания начин на живот от ромския предприемач, които освен със супер доходоносното строителство се е занимавал и с дърводобив, съобщава \"Флагман\". Императора дойде в съдебната палата много добре облечен:  със скъпо кожено яке, обувки и дънки -  всичко в тон. Паскалев продължава да обитава изключително ексцентрично обзаведеното си жилище в центъра на Бургас. Етажът от кооперация на ул. „Георги Шагунов” с кичозен интериорен дизайн, наподобяващ императорски дворец, обаче е запориран заради задължения към банка ДСК. Той също не се води на името на Паскал, а на Гина Димова, която е била управител на „Пи Енд Джи Паскалеви” ООД. Именно заради източване на ДДС в размер на близо 162 000 лв. като пълномощник през въпросната фирма Паскалев беше изправен пред Бургаския окръжен съд. Той се призна за виновен по всички обвинения, включително и за подправяне на документи, с които бизнесменът успял да прибере сходна на първата сума. „Съжалявам за извършеното. Виновен съм! Стана несъзнателно, бях подведен от един мой кръстник”, изплака в съда Паскал. Той разказа още, че от 2009 г. е пенсионер по болест. Неговият адвокат Яни Николов представи цял каталог от заболявания на клиента си, включително тежка форма на хипертония и диабет. Паскал се оказа и с 85% нетрудоспособност. Държавното обвинение в лицето на временно изпълняващия функцията на Окръжен прокурор на Бургас Красимира Кателиева поиска минимума, предвиден в закона за подобно престъпление – 3 години, които да се намалят с 1/3 след направените самопризнания от Паскалев. Прокуратурата изтъкна още като смекчаващи вината обстоятелства и чистото съдебно минало на бизнесмена, както и това, че престъплението е извършено преди доста дълъг период от време – през 2007-2009 г. Държавният обвинител предложи евентуалната ефективна присъда да бъде отложена за срок от 4 години, а имуществото на предприемача – старо Рено Меган да бъде конфискувано. Положението на Паскалев обаче сериозно ще се утежни след завеждането на иск от Министъра на финансите за сумата, с която е ощетен държавния бюджет, плюс лихвите, които няма да са никак малки, тъй като престъплението е извършено преди цели 8 години. Окръжният съдия Цвета Попова не прие това да стане още на днешното дело, тъй като от НАП не бяха представили необходимите доказателства. „Събирането на доказателства ще доведе до отлагане на делото. НПК забранява граждански иск да стане причина за отлагане”, разясни съдия Попова. Окръжният магистрат обаче уточни, че няма пречка това може да се случи в отделно производство. Съдът ще се произнесе по случая днес след обяд, тъй като ще му е необходимо доста време, за да се запознае с материалите по делото. Папките с доказателства за мащабните данъчни измами бяха толкова много, че служителите в съда се чудеха къде точно да ги складират в залата.", "date": "2017.10.05", "title": "Сапунка в съда! \"Императорът на Бургас\" се изкара по-беден от църковна мишка"}
{"url": "http://pik.bg/%D0%B0%D0%BA%D0%BE-%D0%B2%D0%B8%D0%B4%D0%B8%D1%82%D0%B5-%D1%82%D0%BE%D0%B7%D0%B8-%D0%BC%D1%8A%D0%B6-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%BD%D0%B5-%D1%81%D0%BF%D0%B8%D1%80%D0%B0%D0%B9%D1%82%D0%B5-%D1%89%D0%B5-%D0%B2%D0%B8-%D0%B8%D0%B7%D0%BC%D0%B0%D0%BC%D1%8F%D1%82-news695337.html", "text": "Поредният измамник плъзна на АМ \"Тракия\", сигнализираха във Фейсбук групата \"Шофьори Бургас\". \"На 253-ти км на магистрала Тракия се предлагат \"златни\" пръстени на безценица от закъсали \"албански\" граждани с румънска (?!) регистрация. Спряхме специално, за да ви ги заснемем\", пише потребител в групата. От години на аутобана измамници се правят на закъсали, искат по няколкостотин евро от пътуващи, предлагайки им в залог злато, което обаче се оказва чисто менте, припомня \"Флагман\". Схемата е стара, но все още има много наивници, които да се връзват.", "date": "2017.10.05", "title": "Ако видите този мъж на магистрала \"Тракия\", не спирайте! Ще ви измамят"}
{"url": "http://pik.bg/%D0%B4%D0%B5%D1%81%D0%B8-%D1%86%D0%BE%D0%BD%D0%B5%D0%B2%D0%B0-%D0%BF%D0%B8%D0%B9%D0%BD%D0%B0%D1%85%D0%BC%D0%B5-%D0%B8-%D0%BE%D0%BF%D0%B0---%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-news695292.html", "text": "Деси Цонева разказа за срещата си очи в очи с президента Румен Радев. \"Отидохме да хапнем, пийнахме и опа - президента! Изведнъж приятелите ми викат: \"Шттт, тихо! Президентът...\" И аз като се развиках. Явно харесваме едно и също заведение. Той вечеряше с жена си\", разказа дъщерята на покойния Митко Цонев, докато бъркаше яйца при Гала. Деси Цонева си направи снимка за спомен с Радев на която изненадващо липсва Генерал Деси.", "date": "2017.10.05", "title": "Деси Цонева: Пийнахме и опа - президента!"}
{"url": "http://pik.bg/105-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%BA%D0%B0%D0%BA-%D1%81%D0%B0%D0%BC%D0%BE-%D0%B7%D0%B0-20-%D0%B4%D0%BD%D0%B8-%D0%B2%D1%82%D0%BE%D1%80%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B0%D1%80%D0%BC%D0%B8%D1%8F-%D0%B1%D0%BB%D0%BE%D0%BA%D0%B8%D1%80%D0%B0-%D0%BE%D0%B4%D1%80%D0%B8%D0%BD-news695270.html", "text": "В края на първото десетилетие на XX век България вече е независима държава, с добре въоръжена армия и със стабилна икономика. Но не е в състояние да се изправи сама срещу Османската империя. Затова се ориентира към създаването на Балканския съюз. България опитва всичко, за да помогне на събратята си в Македония и Тракия - с подкрепата на училищното и църковното дело, подпомага пострадалите от въстанията, опитва дипломатически натиск пред великите сили и Турция. Това не помага. Единственият изход остава войната. Тя е неизбежна. Тя е желана от всички българи. Българският народ силно съчувства на пъшкащите под турско иго поробени народности и особено на тези в Одринска Тракия и Македония. Кланетата над българското население в Щип (1911 г.) и Кочани (1911 г.) и отказът на Османската империя да въведе в европейските си владения реформи предопределят започването на Балканската война. През лятото на 1912 г. Балканският съюз вече е факт, пише още в. \"Марица\". България, Гърция, Сърбия и Черна гора - четирите балкански страни, се обединяват срещу общия си враг - Османската империя. Не след  дълго започва подготвянето на военните планове и операции. Съставят се войсковите части и подразделения, формират се отбранителните линии и театрите на военните действия. Последвалият отказ на Османската империя да проведе реформи открива пътя към въоръжения конфликт. На  17 и 18 септември 1912 г. е обявена мобилизация, a на 26 септември Черна гора започва военни действия в Северна Албания. На 3 октомври турското правителство скъсва дипломатическите си отношения с България и на 4 октомври  обявява война на съюзниците. България, Гърция и Сърбия обявяват война на Османската империя в периода 5-7 октомври 1912  г. Съюзническите войски превъзхождат турската армия по организация, бойна подготовка и морално състояние. Те разполагат и с по-добър команден състав. Основните сили на България са съсредоточени на Тракийския театър. Първа българска армия (1-ва, 3-та и 10-а пехотна дивизия и 9-и военен полк) с командващ ген. В. Кутинчев се разгръща в района на Къзългач (дн. Елхово) от двете страни на р. Тунджа, на един преход от границата, със задача да настъпи към Хавса и съвместно с ІІІ армия да разгроми турската Източна армия. ІІ Българска армия (8-а и 9-а пехотна дивизия и сборна конна бригада) с командващ ген. Н. Иванов се разгръща в района на Харманли, Търново Сеймен и Хасково за действие срещу Одрин. ІІІ Българска армия (4-та, 5-а и 6-а пехотна дивизия и 8-и конен полк ) с командващ ген. Р. Димитриев се разгръща в района източно от гр. Ямбол, на два прехода от границата, вляво и в отстъп на І армия със задача да настъпи към Лозенград, да нанесе изненадващ удар на Източната турска армия и да я разгроми във взаимодействие с І армия. Общият фронт, на който са разгърнати трите български армии, достига 120 км. Групировката осигурява на българските войски стратегическа изненада. За отбрана на южната граница и за действие срещу  турските войски в Западна Тракия са съсредоточени Родопският отряд - в района на Ракитово и Лъджене, и Хасковският отряд - в района на Харманли, за настъпление към Кърджали. Военните действия на Тракийския театър започват още на 5 октомври. Първата важна операция е разбиването на противниковите войски на турските погранични съединения. Втора армия настъпва към Одрин и до 25 октомври напълно го блокира. І и ІІІ армия излизат на подстъпите към Лозенград и така на практика ІІІ армия остава неразкрита от турското командване.", "date": "2017.10.05", "title": "105 години от Балканската война: Как само за 20 дни Втора българска армия блокира Одрин"}
{"url": "http://pik.bg/%D0%BE%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B0%D1%82%D0%B0-%D1%82%D1%80%D0%B8%D0%B1%D1%83%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%BD%D0%B0-%D1%80%D0%B0%D0%B4%D0%B5%D0%B2-news695310.html", "text": "\"От името на ПГ на ГЕРБ искам да се извиня за някои от личните нападки, които бяха направени към президента. Не трябва да допускаме от парламентарната трибуна да се говори за лични теми, свързани с личния живот на президента“, заяви Цветан Цветанов в парламента. Оносно работата на Комисията за новите изтребители Цветанов коментира, че когато се взимат важните политически решения, трябва да бъдем истински и надежден партньор на НАТО. \"Оборудването на изтребителите трябва да отговаря на стандартите на НАТО. Убеден съм, че ние, народните представители, ще вземем правилните решения. Молбата ми е - нека да бъдем принципни, да не провокираме напрежението, което създава лош имидж на Народното събрание. Тук сме призвани да защитаваме обществения интерес\", завърши председателят на ПГ на ГЕРБ. В крайна сметка, след бурни дебати, продължили повече от два часа, докладът на временната комисия бе приет.", "date": "2017.10.05", "title": "От парламентарната трибуна: Цветанов се извини на Радев "}
{"url": "http://pik.bg/%D0%BC%D0%B0%D0%B4%D1%80%D0%B8%D0%B4-%D0%BE%D1%82%D0%BD%D0%BE%D0%B2%D0%BE-%D0%BF%D0%BB%D0%B5%D1%81%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%BF%D1%80%D0%B5%D0%B7-%D1%80%D1%8A%D1%86%D0%B5%D1%82%D0%B5-%D0%BD%D0%B5-%D0%B8%D1%81%D0%BA%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news695311.html", "text": "Официалната власт в Испания отхвърли каквото и да било посредничество и преговори за независимостта на Каталуния. Мадрид отново обвини лидерите на автономната област в нарушаване на закона. Изявлението на испанското правителство беше публикувано почти веднага след като каталунският регионален премиер Карлес Пучдемон отново призова испанските власти да се съгласят на посредничество за намиране на изход от кризата. Очаква се каталунският парламент да обяви независимост едностранно в понеделник. Испанският вицепремиер Сорая Саенс де Сантамария призова каталунския лидер да се откаже от плановете за независимост.", "date": "2017.10.05", "title": "Мадрид отново плесна Каталуния през ръцете, не иска преговори"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B4%D0%B0%D0%BD%D1%81-%D1%80%D0%BE%D0%B2%D0%B8-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D1%80%D0%B0%D0%B4%D0%B5%D0%B2---%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%D1%83%D0%BB%D0%B8%D1%87%D0%B5%D0%BD-%D0%B2%D1%8A-news695298.html", "text": "Нечуван скандал се вихри в държавата. ДАНС за пръв път от съществуването на президентството рови институцията на държавния глава заради шефа на кабинета му Иво Христов. Отказващият близо година да поиска достъп до класифицирана информация държавен чиновник е уличен във връзки с Русия и банкера-беглец Цветан Василев. Това съобщиха отлично информирани източници пред ПИК с уговорката, че информацията засега е неофициална и класифицирана. Пряката връзка на Иво Христов с руските интереси идва още от времето, когато той се води журналист в БНТ, а неговата съпруга Галя Горанова напуска в. \"Сега\" преди 2 години и доскоро се водеше като част от екипа на медията \"Руски ведомости\", която е проект на пряко свързания с Русия и шеф на една от организациите на русофилите у нас Николай Малинов и неговата жена Даниела Малинова. На свой ред Малинов е в тесни отношения с нашумелия у нас ген. Леонид Решетников, по онова време шеф на Института за стратегически изследвания към администрацията на руския плезидент. За Решетников се разчу покрай срещата му с лидера на БСП Корнелия Нинова, която трябваше да обяснява дали е избрала кандидатурата на Румен Радев за президент след разговор с руския генерал. За възловата роля на този институт в полза на руските интереси говори и фактът, че след пенсионирането на Решетников на този пост застана бившият премиер на Русия и шеф на външното ѝ разузнаване Михаил Фрадков. Покрай скандалите Малинов с гордост обяви, че е приятел с Решетников от 20 години. Малинов е и човекът, който свърза руския олигарх Константин Малофеев, който е в челото на забранителните списъци на ЕС и САЩ, с банкера-беглец Цветан Василев. Русофилът известно време бе шеф на вече фалиралата ТВ7 по избор на банкера, след като той се укри в Сърбия. Именно тези преки контакти на Иво Христов с Малинов и русофилските кръгове у нас са причината той месеци наред да не подаде документи за достъп до класифицирана информация. Не на последно място към това се прибавя и биографията му, както и произходът му. Той е роден в Истанбул и е син на кадрови офицер от военното разузнаване на комуниистическите служби. Самият той е работил във \"Франс ентернасионал\" и едва ли е убегнал от вниманието на заинтересованите. Проблемът с проверката на ексжурналиста и днешен шеф на кабинет на президента идва от това, че тя трае между 1 и 3 месеца, през които се проверяват не само личните му контакти, банкови сметки, кредити, принадлежности и имоти, но и тези на съпругата му, на родителите му, на близките му приятели и така до девето коляно. При тези прецизни проверки, наложителни заради партньорските ни отношения с НАТО, излизат всички възможни връзки и контакти в миналото. Унищожаваните документи в президентството заради проверката на ДАНС, за които днес съобщи от парламентарната трибуна депутатът от ГЕРБ Антон Тодоров, всъщност удостоверяват, че нямащият достъп до класифицирана информация Иво Христов ги е чел. Това кара проверяващите да разсъждават върху извода дали съдържанието на натовските документи, до които той има достъп, не изтича към службите на Русия. За такъвв скандал се разчу преди дни, а впоследдствие стана ясно, че става дума за грама от българското посолство в САЩ, която е била изпратена във нашето външно министерство, а то на свой ред я изпраща в президентството. Според източници на ПИК в тази грама се съобщава, че американската страна е готова да предложи разсрочено плащане на изстребителите. Причината те да отпаднат от конкурса за закупуването им от САЩ е, че заради променени условия именно Радев, като шеф на ВВС, избира да бъдат закупени бойните самолети \"Грипен\". Независимо дали Иво Христов ще подаде документи за достъп до класифицирана информация, както обеща президентът Радев, или не, проверката на ДАНС ще прикючи и цялата истина за тази странна птица в президентството ще излезе наяве.", "date": "2017.10.05", "title": "БОМБА В ПИК! ДАНС рови в президентството. Шефът на кабинета на Радев - Иво Христов, уличен във връзки с Цветан Василев и Русия! Една секретна грама вкарва в схемата и президента..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D0%BD%D0%B0%D0%BF%D0%B0%D0%B4%D0%BA%D0%B8%D1%82%D0%B5-%D0%BD%D0%B0-%D0%B1%D1%81%D0%BF---%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BF%D0%B5%D1%88%D0%BD%D0%B0%D1%82%D0%B0-%D1%81-news695308.html", "text": "Цветан Цветанов коментира, че нападките на БСП са част от подготовката им за предстоящите местни избори. \"Схемите им са едни и същи и е ясно, че така ще действат и в други градове, за да подронват авторитета на всички хора с добър имидж в местната власт. В един малък град, ако си учил в една от двете елитни гимназии, автоматично важните хора в града ти стават съученици\", обясни и депутатът от ГЕРБ Николай Сираков. \"Томислав Дончев живее от 10 години в София. Брат му е останал да работи и живее в Габрово и е нормално да има някаква работа. Ако беше назначен по време на кметуването на брат му, разбирам да има оплаквания, но Дончев отдавна не е там. Партия ГЕРБ се учреди преди повече от 10 години и всички активиски преди това не се познаваха и съвсем нормално е като са станали приятели, да поканят други от партията за кумове. Вие като журналисти, нямате ли приятелства и кумове с колежи от бранша. Нормално е, защото това ви е средата\", обяви още Цветанов. По думите му БСП се опитват да отместят фокуса от темата за самолетите и обсъждането на доклада за тях, заливайки обществото с различни други теми, за да не се коментират притеснителните факти около изтребителите. \"Трябва ли според вас братът на Томислав Дончев да не работи в общинска фирма \"Озеленяване\" или където и да е в Габрово, само защото има роднина министър? Какво да работата тези хора, които са атакувани от БСП. Вкарват държавата в спирала, която да отклони от важните въпроси - европредседателството, регионалната политика, големите проекти\", каза още Цветанов. Той уточни, че Борисов няма да прави среща с групата, както се разчу по-рано. \"Говорихме три пъти с Борисов от сутринта и сме обсъдили всички важни въпроси. И двамата считаме, че няма необходимост от среща на партията, защото няма такива пробреми или неотложни въпроси. Българските граждани само преди няколко месеца заявиха каква е оценката им и къде е доверието - те го дадоха на ГЕРБ на парламентарните избори\", категоричен бе Цветанов. Той уточни на въпрос на журналисти, че никой не е коментирал или намеквал за корупция покрай сделката със самолетите по повод изказването на Антон Тодоров за потупване по рамото към президента Радев, който ръководил проекта като експерт и командир на ВВС. \"Днес гласувахме правилно и отстранихме една несправедливост, за да има прозрачна процедура. А не такава с бързане и неоснователно отстраняване на един от кандидатите, което създава съмнителен имидж на България и повод за атаки от страна на наши партньори, тъй като не сме изпълнили по правилник процедурите\", каза още зам.-председателят на ГЕРБ.", "date": "2017.10.05", "title": "ИЗВЪНРЕДНО В ПИК TV! Цветанов с остър отговор на нападките на БСП - проговори за спешната среща с Борисов (ОБНОВЕНА)"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D1%83%D0%B2%D0%BE%D0%BB%D0%BD%D0%B8%D1%85%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B2%D0%B8%D0%B4%D0%B5%D0%BE-news695296.html", "text": "Британският премиер Тереза Мей получи документ за уволнение по време на своя реч на конгреса на управляващата Консервативна партия, написа лондонският в. Дейли телеграф. Местният комик Саймън Бродкин връчи формуляр Р 45 на министър-председателя на Обединеното кралство късно снощи и заяви: Нашият външен министър Борис Джонсън ме помоли да Ви предам този документ. Стопанката на \"Даунинг стрийт\" 10 се усмихна и отговори: Има само един на човек, на когото бих искала на връча формуляр Р 45. Това е лидерът на Лейбъристката партия – Джереми Корбин. Думите на Мей обаче не спряха Бродкин. \"Борисе, предадох документа на госпожа Мей, както ти ме помоли\", написа комикът в Twitter. На Острова всеки освободен от длъжност човек получава формуляр Р 45. В документа се посочват получените заплати и платените данъци.", "date": "2017.10.05", "title": "ПЪЛЕН ШАШ! Уволниха Тереза Мей (ВИДЕО)"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B7%D0%B2%D0%B5%D1%80%D1%81%D1%82%D0%B2%D0%BE-%D1%86%D0%B8%D0%B3%D0%B0%D0%BD%D0%B8-%D1%81%D0%BA%D0%B0%D0%BB%D0%BF%D0%B8%D1%80%D0%B0%D0%BB%D0%B8-%D0%B8%D0%B2%D0%B0%D0%BD-%D0%B9%D0%BE%D0%BB%D0%BE%D0%B2-%D0%BF%D0%BE%D1%81%D0%BB%D0%B5-%D1%80%D0%B0%D0%B7%D0%B4%D1%80%D0%BE%D0%B1%D0%B8%D0%BB%D0%B8-%D0%BA%D0%BE%D1%81%D1%82%D0%B8%D1%82%D0%B5-%D0%BC%D1%83-news695321.html", "text": "Шокиращи подробности от убийството на Иван Йолов от врачанското село Камено поле излязоха наяве по време на вчерашното съдебно заседание срещу убийците на мъжа – братята Людмил и Марсел Георгиеви. Бруталните касапи са били скалпирали и раздробили тялото на жертвата си, съобщава \"Булнюз\", като се позовава на свои източници. Мъжете отнеха живота на 48-годишният Иван през юли миналата година по особено жесток начин. Единият от братята извършил престъплението в условията на опасен рецидив, другият пък по време на убийството бил непълнолетен. Йолов е бил убит по изключително жесток начин, чрез зверски побой. Ударите с тояги, нанасяни от двамата цигани, буквално са скалпирали жертвата.  Буквално са отлепили предната част на лицето от черепа. Тялото на мъжа е било напълно раздробено, като костите му са се показвали от кожата. Единият му крак се е крепял на кожата му, както и едната му ръка, на която дори ноктите на пръстите му са били обърнати от жестоките удари на циганите. Всичко станало заради сестрата на Марсел и Людмил, която по-рано през деня вдигнала скандал на Иван за цифров декодер. Мъжът кротко казал, че ще й го даде, но тя започнала да крещи и да го замеря с разлчини предмети. Малко по-късно отишла при братята си и им казала, че има проблем с Иван. Циганите взели тояги и нахълтали в дома на жертвата си, като започнали да го налагат. Пребитият мъж бил открит от съседите си да лежи безпомощно в локва кръв. Въпреки оказаната му медицинска помощ в болницата в Роман и по-късно във врачанската лечебница, пострадалият починал. От показанията на свидетелите става ясно, че Иван Йолов е бил буквално смазан от двамата цигани и то без да е направил каквото и да е или да се е държал агресивно към някои от фамилията. До момента за кървавото зверство са разпитани 19 от 20 свидетели и 4 от 5 вещи лица. Делото, на което председател е съдия Агнеса Ставарова бе отложено заради появил се още един очевидец на убийството и необходимостта от изготвянето на допълнителна комплексна разширена съдебно-медицинска експертиза. Допълнителната експертиза трябва да установи дали сърдечните проблеми на жертвата са спомогнали за настъпване на смъртта му или не.", "date": "2017.10.05", "title": "БРУТАЛНО ЗВЕРСТВО! Цигани скалпирали Иван Йолов, после раздробили костите му"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B1%D0%BE%D0%B6%D0%B8%D0%BD%D0%BE%D0%B2-%D0%BF%D1%80%D0%B8%D0%B7%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D0%BC-%D1%81-%D0%BB%D0%B5%D0%B2%D1%81%D0%BA%D0%B8-news695320.html", "text": "Бившият национал Валери Божинов разкри, че може да се завърне в Левски. Нападателят от вчера е свободен агент, след като разтрогна договора си с швейцарския Лозана по взаимно съгласие. Той заяви в интервю пред италианския Евроспорт, че започва тренировки на \"Герена\", за да поддържа форма и не е изключено да подпише договор със \"сините\". \"Офертите не идват, докато си пиеш кафето, трябва да ги заслужиш\", каза Божигол, след което коментира и Делио Роси. Двамата се познават отлично, тъй като именно италианският спец наложи българина в първия отбор на Лече през 2002 г. \"Имаме добри отношения, говоря италиански и през януари ще преговаряме\", добави Божинов, който през 2014 г. вкара 7 гола в 19 мача за Левски. Подобна развръзка изглежда доста вероятна и поради факта, че Делио Роси е разочарован от настоящите си нападатели – Жуниор Мапуку и Серджиу Буш, и ще иска ново острие през зимата. Относно престоя си в Лозана, Божинов заяви: \"Треньорът Челестини ми звънеше всеки ден. Приех, защото той имаш план за бъдеще в Европа. Отборът обаче не тръгна добре, потъна надолу в класирането. Нямаше добри резултати и използваха мен като изкупителна жертва. Виждаха ме като спасител, но не мога да направя нищо сам, без отбор около себе си\", добави Божинов.", "date": "2017.10.05", "title": "ФУТБОЛНА БОМБА! Божинов призна: Преговарям с Левски"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4%D0%BE%D0%BA%D1%82%D0%BE%D1%80-%D1%81%D0%BA%D0%BE%D1%87%D0%B8-%D0%BE%D1%81%D1%82%D1%80%D0%BE-%D0%BD%D0%B0-%D0%BC%D0%BE%D1%81%D0%BA%D0%BE%D0%B2-%D1%82%D0%BE%D0%B9-%D0%B5-%D0%B2%D0%B8%D0%BD%D0%BE%D0%B2%D0%B5%D0%BD-%D0%B7%D0%B0-%D1%80%D0%B0%D0%B7%D0%BF%D0%B0%D0%B4%D0%B0-%D0%B2-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B8-%D0%B1%D0%BE%D0%BC%D0%B1%D0%B8-news695316.html", "text": "\"Проблемите в здравеопазването се дължат на екипа на Петър Москов „Очевидно е, че тези случаи, които бяха изброени, сочат, че има проблем и с болничната медицинска помощ и със спешната медицинска помощ и със взаимодействието между тях”. Това каза пред телевизия Bulgaria on Air д-р Стойчо Кацаров, председател на Център за защита правата в здравеопазването в коментар за починалата след разждане вкъщи жена с трансплантирано сърце. „Това са плодовете, които бяха посяти 2014-2015 година. Тогава, когато се въведоха лимитите, когато се въведоха медицинските стандарти, когато се въведе националната здравна карта. Ето това са плодовете”, допълни д-р Кацаров и добави, че не е виновен сегашният екип на Министерство на здравопазването, защото той не е правил това. На въпрос да назове отговорния екип, председателят на ЦЗПЗ каза : „Това е екипът на д-р Москов. Повечето от тези наредби бяха отменени, но резултатите, плодовете ги берем днес”. Според него решението трябва да бъде генерално – и към болнична помощ, и към спешната помощ, и към извънболничната помощ, защото нещата са тясно свърззани, а не да се работи на парче. Несългасие с него изказа д-р Десислава Кателиева, председател на Националната асоциацияна работещите в спешната медицинска помощ. Според нея развитие и решаване на въпроса ще има, ако се приеме стандартът за спешната медицина и призова министерството да го направи. „Очакваме единни правила, за да има промяна в системата, която се тресе от скандали”, добави тя.", "date": "2017.10.05", "title": "ЕКСКЛУЗИВНО! Доктор скочи остро на Москов: Той е виновен за разпада в системата, остави бомби в министерството "}
{"url": "http://pik.bg/%D1%80%D0%B8%D1%82%D0%BE%D0%BD-%D0%BF%D0%B0%D0%B7%D0%B8-%D0%B3%D0%BE%D0%BB%D1%8F%D0%BC%D0%B0-%D1%82%D0%B0%D0%B9%D0%BD%D0%B0-%D1%87%D0%B0%D0%BA%D0%B0%D1%82-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%B3%D0%BE%D1%81%D1%82%D0%B8-%D0%B2-%D0%BD%D0%B4%D0%BA-%D0%BA%D0%BE%D0%B8-%D1%81%D0%B0-%D1%82%D0%B5-news695278.html", "text": "\"Няма концерт, в който Здравко да не забрави текст, а аз да не падна\", намигва усмихнато Катя от \"Ритон\". Факт е, че когато говорим за големите им събития в НДК, често й се е случвало да изкарва два часа под светлините на прожекторите с раздробен глезен и е преживявала няколко опита за саботаж от високите си токчета, но със Здравко са като ин и ян на сцената. Синхронизирани са като механизъм на швейцарски часовник, умеят да си пазят гърба и влагат толкова сърце в изпълненията, че публиката приема гафовете за спонтанен бонус в програмата. Хората, които извън музиката си \"живеят спокойно, разумно и просто\", ще отбележат 40 години преход по трънливия път на бг шоубизнеса на 18 октомври. Мястото отново е зала 1 на НДК, а общият брой парчета, които ще прозвучат, е 25. \"Ще направим всичките песни от новия ни албум \"Златен Ритон\", плюс 15 от най-големите ни хитове. Оставяме 4 от песните си на свои приятели, специални гости, но кои са те и колко добри са като вокали ще запазя в тайна\", споделя пред \"Монитор\" Катя. В сетлиста ще влязат 10 нови песни, сред които \"Безумна любов\" - шлагерът, посветен на силната връзка помежду им от големия Тончо Русев. Катя и Здравко ще създадат усещане за \"Празник\" (по текст на Йоана Мирчева и музика на Митко Гидишки), а под водопад от цветя със сигурност ще попаднат под звуците на \"За последен път ти повтарям\" и \"Златен Ритон\". В последното парче е вкаран фрагмент от \"Лунната соната\" на Бетховен. Идеята е на Катя, която отдавна мечтае със Здравко да запишат песен, базиранa на класическа мелодия. Специално за празника тя ще бъде облечена от Junona, а половинката й ще опакова стройния си силует в бутиковите костюми на Rossini. В момента текат интензивни репетиции с бенда и беквокалистките им, а към всяко парче ще има тематична мултимедия по идея на Катя. \"Снимахме лятото тези визии, те са моя хрумка и съм много щастлива, защото всички, видели крайния резултат, са очаровани. Много красива и пищна ще е цялата сцена\", обяснява певицата. Навръх събитието феновете ще могат да се сдобият със \"Златен Ритон\" на диск, а по Коледа той ще бъде издаден като част от луксозен албум със снимки и текстове на песни. В началото на 2018 г. дуетът ще зарадва ценителите на аналоговия звук и с бяла плоча, чието производство е възложено на завод в Италия.", "date": "2017.10.05", "title": "\"Ритон\" пази голяма тайна! Чакат специални гости в НДК, кои са те..."}
{"url": "http://pik.bg/%D1%81%D0%B8%D1%82%D1%80%D0%BE%D0%B5%D0%BD-%D0%BF%D0%BE%D0%BC%D0%BB%D1%8F-%D0%BF%D0%B8%D1%8F%D0%BD-%D1%80%D0%BE%D0%BA%D0%B5%D1%80-news695323.html", "text": "Пиян и неправоспособен моторист бе ранен при пътна злополука вчера. Около 19.40 часа, на бул. “Пещерско шосе” в областния град, лек автомобил “Ситроен” предприел ляв завой, отнел предимството и блъснал мотоциклет “Ямаха”, без регистрационни табели. В болница за лечение е настанен 26-годишен пловдивчанин, управлявал мотора с отнета шофьорска книжка в рамките на наложено административно наказание от април т.г., съобщава \"Марица\". Допълнително било установено, че той е употребил алкохол – 1,27 промила. Отрицателен е резултатът от тест с дрегер на  53-годишния шофьор на колата, на когото е съставен акт. Срещу моториста е започнато бързо производство.", "date": "2017.10.05", "title": "Ситроен помля пиян рокер"}
{"url": "http://pik.bg/%D1%83%D1%80%D0%B1%D0%B0%D0%BD%D0%B8%D1%81%D1%82-%D0%BE%D1%82-%D0%B4%D0%B0%D0%BD%D0%B8%D1%8F-%D1%81-%D0%B8%D0%B4%D0%B5%D0%B8-%D0%B7%D0%B0-%D1%81%D0%BE%D1%84%D0%B8%D1%8F-%D0%BC%D0%B0%D1%85%D0%BD%D0%B5%D1%82%D0%B5-%D0%BA%D0%BE%D0%BB%D1%87%D0%B5%D1%82%D0%B0%D1%82%D0%B0-%D0%B7%D0%B0-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%BF%D0%BE-%D1%82%D1%80%D0%BE%D1%82%D0%BE%D0%B0%D1%80%D0%B8%D1%82%D0%B5-%D0%B3%D0%BB%D0%BE%D0%B1%D0%B8%D1%82%D0%B5-%D0%B4%D0%B0--news695253.html", "text": "Старите жп линии в София да станат велотрасета или да се озеленят, да се осигурят пешеходни връзки между центъра и планината Витоша, а покрай Перловската река да се оформи място за отдих с пейки и алея за велосипеди. Това са част от мерките, които предлага в доклада си датският урбанист Ян Геел и екипа му. Преди месеци по покана на столичния кмет Йорданка Фандъкова и на главния архитект Здравко Здравков Геел прие да направи анализ на публичните пространства в центъра на столицата. Според експертите е добре да се обмисли денонощен градски транспорт и изграждане на подземни паркинги с публично-частни партньорства. За да се превърне София в град на хората, а не на автомобилите, специалистите препоръчват да се свият лентите по булевардите за сметка на велотрасета и зелени ивици. Особено по бул. \"Тодор Алесандров\", който пуска над 22 000 всеки ден да минават транзит през центъра. Геел и екипът му смятат още, че броят на подлезите и надлезите трябва да се намали и да се осигурят повече възможности хората да пресичат на нивото на улицата. И още: Премахнете колчетата от тротоарите и увеличете глобите за паркирани върху тях коли. Урбанистът обръща внимание и на факта, че дърветата по тротоарите нямат достатъчно място за коренната си система и рушат плочките, като затрудняват пешеходците. Според Ян Геел в един град на хората светофарите трябва да светят зелено по-дълго време за пешеходците и по-кратко за колите.", "date": "2017.10.05", "title": "Урбанист от Дания с идеи за София: Махнете колчетата за паркиране по тротоарите, глобите да се по-големи и да има повече подземни паркинги"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D1%80%D0%B5%D0%BF%D0%BE%D1%80%D1%82%D0%B5%D1%80%D0%BA%D0%B0-%D0%BE%D1%82-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B0-news695314.html", "text": "Лекият автомобил, собственост на новия репортер на „Господари на ефира“ от Карлово Зорница Акманова, беше запален тази нощ, съобщава \"Трафик нюз\" Сигнал за случилото се е подала самата тя на телефон 112, когато видяла как пламъци обгръщат личната ѝ кола, паркирана пред дома ѝ в Карлово. На място е дошъл екип на пожарната, който потушил пламъците, но по това време огънят вече е унищожил превозното средство. По първоначални данни палежът е умишлен.  Той вероятно е акт на разплата, тъй като идва след серията репортажи, които новият репортер направи за автомонтьор, подвеждащ клиентите си. „Получавала съм на няколко пъти предупреждение, че ще ми се случи нещо, но не съм очаквала заканите да станат факт“, заяви потърпевшата Зорница. Скандалът с автомонтьора е първата тема, с която се е заела репортерката от както е част от екипа на „Господари на ефира“.  Преди тя е работила в местна телевизия, но никога до сега нейните вещи не са ставали обект на посегателство. След серията репортажи въпросният автосервиз се оказа без документи и беше затворен. Със случая се е заела Районната прокуратура в Пловдив. Полицията издирва извършителя. .", "date": "2017.10.05", "title": "ИЗВЪНРЕДНО! Запалиха колата на репортерка от \"Господарите\" (СНИМКА)"}
{"url": "http://pik.bg/%D0%B2%D1%80%D1%8A%D1%87%D0%B8%D1%85%D0%B0-%D0%B7%D0%BB%D0%B0%D1%82%D0%B5%D0%BD-%D1%81%D0%BA%D1%83%D0%BD%D0%BA%D1%81-%D0%BD%D0%B0-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-news695259.html", "text": "Репортерът на „Господари на ефира“ Боби Ваклинов връчи “Златен скункс“ на депутата от ГЕРБ Делян Добрев заради “Кум гейт“. „Не съм отричал, че имам братовчедка и двама души, на които съм кум. Нямам други роднини с постове в общината“, заяви депутатът. Напрежението около народния представител ескалира значително и той подаде оставка, но тя беше отхвърлена от депутатите в парламента вчера. „Братовчедка ви е „златна кокошка“, шеф е на финансите. Разпределят се порциите. Това е олицетворение на шуробаджанащината“, каза Ваклинов. „Заради тази първа братовчедка съм си подал оставката, защото както казвате, не е редно. Направих го, нали? Какво друго да направя? Не искам да работя в парламент, в който основната цел е да се окепази този или онзи“, подчерта Добрев.", "date": "2017.10.05", "title": "Връчиха Златен скункс на Делян Добрев "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D1%82%D1%80%D0%B0%D1%81%D1%82%D0%B8%D1%82%D0%B5-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%81%D1%82%D0%B8%D0%B3%D0%B0%D1%82-%D0%B4%D0%BE-%D1%87%D0%B5%D1%80%D0%B2%D0%B5%D0%BD%D0%BE-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%BD%D0%BE%D0%B6-%D0%B7%D0%B0-%D0%B1-news695244.html", "text": "Депутатите ще разискват по доклада на временната комисия за проучване изпълнението на процедурата за избор на нов тип боен самолет.  Народното събрание ще изслуша и гласува годишния доклад за състоянието на националната сигурност за 2016 г. В дневния ред са още първите гласувания на законопроектите за електронните съобщителни мрежи и за мерките срещу изпирането на пари.", "date": "2017.10.05", "title": "ИЗВЪНРЕДНО В ПИК TV! Страстите в парламента стигат до червено, депутатите отново на нож за бойните самолети - гледайте НА ЖИВО"}
{"url": "http://pik.bg/%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%B1%D0%B5%D0%BA%D1%8A%D0%BC-%D0%B4%D0%B5%D0%B1%D0%B5%D0%BB%D0%B5%D0%B5-%D1%81%D1%80%D0%B5%D1%89%D1%83-%D0%B1%D1%80%D1%8A%D1%87%D0%BA%D0%B8-news695275.html", "text": "Най-известната футболна съпруга в света Виктория Бекъм се е заела с мисията да надебелее като превантивна мярка срещу стареенето. Доктор посочил пътя на 43-годишната красавица към хладилника в случай, че желае да изхвърли кремовете против бръчки. \"Виктория посети хирург в Лос Анджелис и той й е казал, че най-добрият начин да забави стареенето е пълнотата - да яде повече и да пие вода\", издаде пред в. \"Дейли мирър\" близък до членовете на разпадналата се група \"Спайс Гърлс\". Според същия източник, Дейвид останал най-доволен, тъй като от години се надявал съпругата му да се откаже от строгите хранителни навици, пише \"Монитор\".", "date": "2017.10.05", "title": "Виктория Бекъм дебелее срещу бръчки"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%87%D0%BE%D0%B2%D0%B5%D0%BA%D1%8A%D1%82-%D0%BF%D0%B5%D0%BF%D0%B5%D1%80%D1%83%D0%B4%D0%B0-%D0%BF%D0%BB%D0%B0%D1%88%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%B4%D0%BE-%D1%81%D0%BC%D1%8A%D1%80%D1%82-news695260.html", "text": "Човекът-пеперуда тормози хора в Тексас. След като изплашило доста хора в Чикаго, създанието, което е по-високо от два метра, се появи изненадващо във втория по големина щат на САЩ. Хората, които са го видели, разказват, че е по-високо от два метра. С размах на крилете достига 4 метра, съобщава esoreiter.ru. Мъж, който видял човека – пеперуда на покрива на съседите си, разказва как мистериозното същество се появило сякаш от нищото. „Кучето ми едва не скъса синджира. Ужасна жълто-червена светлина блестеше от очите му“, разказва човекът, пожелал анонимност. То може така да те подреди, че да забравиш всичко, добавя той. Мистици твърдят, че човекът – пеперуда идел от паралелни светове.", "date": "2017.10.05", "title": "МИСТЕРИЯ! Човекът пеперуда плаши американците до смърт"}
{"url": "http://pik.bg/%D0%B6%D0%B5%D0%BD%D0%B0-%D0%BE%D1%82-%D0%BA%D0%B0%D1%80%D0%BD%D0%BE%D0%B1%D0%B0%D1%82-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B4%D0%BE%D0%BC%D0%B0-%D1%81%D0%B8-%D0%B2-%D0%BD%D0%B0%D1%80%D0%BA%D0%BE%D0%BE%D1%80%D0%B0%D0%BD%D0%B6%D0%B5%D1%80%D0%B8%D1%8F-news695272.html", "text": "Служители от Районно управление Карнобат са се натъкнали на грижовно отгледана реколта с канабис от 61-годишна жена от село Житосвят, Карнобатско. Полицаите извършили претърсване в частния двор на жената с инициали Р. Я. Там те намерили и иззели 15 конопени растения с различна с височина - от 1,5 до 3 метра, засадени на пет реда. В близост до растенията е намерена и иззета пластмасова туба с препарат за растителна защита. В стопанска постройка са открити поставени за изсушаване общо 26 сухи зеленикави съцветия от конопените растения, а в навес за дърва - два стръка изсушен канабис. Намерено и иззето е и бурканче с вместимост от 310 мл., в което е съхранявана зеленикаво кафява суха тревна маса. Р. Я. е задържана с полицейска заповед за задържане за срок до 24 часа. По случая е образувано досъдебно производство.", "date": "2017.10.05", "title": "Жена от Карнобат превърна дома си в наркооранжерия"}
{"url": "http://pik.bg/%D1%85%D0%B8%D1%82-%D0%BF%D1%80%D0%B8%D0%BB%D0%BE%D0%B6%D0%B5%D0%BD%D0%B8%D0%B5-%D0%BD%D0%B0-%D0%B5%D0%BF%D1%8A%D0%BB-%D1%85%D0%B8%D0%BC%D0%BD%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B4%D0%B5%D1%81%D0%BF%D0%B0%D1%81%D0%B8%D1%82%D0%BE-news695315.html", "text": "Вграденият електронен гласов помощник \"Сири\" смята, че химнът на България е хитовата песен \"Despacito\". Ако попиташ програмата на \"Епъл\", с която разполага всеки айфон, кой е българският химн, тя посочва известното парче на пуерториканския изпълнител Луис Фонси. Наша проверка показа, че линк към известната песен е посочен и в профила с обща информация за България, който дигиталният гласов помощник показва на телефоните и таблетите. От днес грешката в базата данни, от която “Сири” черпи информация за своите отговори, е коригирана. При въпрос за химна на нашата страна, отговорът вече е “Мила Родино”.", "date": "2017.10.05", "title": "ХИТ! Приложение на \"Епъл\": Химнът на България е... \"Деспасито\""}
{"url": "http://pik.bg/7-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%BE%D0%B2%D0%B0-%D0%BE%D0%BF%D0%B0%D1%88%D0%BA%D0%B0-%D0%BE%D1%82-%D1%82%D0%B8%D1%80%D0%BE%D0%B2%D0%B5-%D1%81%D0%B5-%D0%B8%D0%B7%D0%B2%D0%B8-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-news695255.html", "text": "Колона от товарни автомобили с дължина от 7 км се е образувала на ГКПП \"Капитан Андреево\" на изход от страната. Това сочат данни към 6,00 часа, публикувани на сайта на ГД \"Гранична полиция\". На ГКПП \"Лесово\" има образувана 3 км колона от изчакващи товарни автомобили на изход. На българо-румънската граница на ГКПП \"Дунав мост 2\" се е образувала 2 км колона от товарни автомобили на изход. На българо-сръбската, българо-македонската и българо-гръцката граница трафикът е нормален на всички гранични контролно-пропускателни пунктове. Фериботът Оряхово - Бекет работи само през деня, поради ниското ниво на река Дунав.", "date": "2017.10.05", "title": "7-километрова опашка от тирове се изви на Капитан Андреево"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%83%D0%B4%D0%B0%D1%80%D0%B8%D1%85%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B8%D1%82%D0%B5-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%BF%D1%80%D0%B0%D0%B2%D0%BE-%D0%B2-%D1%81%D1%8A%D1%80%D1%86%D0%B5%D1%82%D0%BE---%D1%85%D0%BE%D1%82%D0%B5%D0%BB%D0%B8%D1%82%D0%B5-%D0%B8%D0%BC-%D0%B5%D1%82%D0%BE-%D0%BA%D0%BE%D0%B8-%D0%B8%D0%B7%D0%B3%D0%BE%D1%80-news695301.html", "text": "Множество нарушения в едни от най-известните хотели в Слънчев бряг установи съвместната проверка на Министерството на туризма с Икономическа полиция-Бургас, НАП-Бургас, ОДБХ, РЗИ и Инспекцията по труда, съобщават от пресцентъра на туристическото ведомство. Интересен факт е, че сред собствениците на проверяваните хотели са едни от най-богатите мъже в България - Георги Цурев, Сава Чоролеев, Бедо Догянян и други. Без излишен шум в края на сезона е направена щателна проверка за категоризацията на хотелите в курорта и са констатирани сериозни пропуски, които удрят здраво по имиджа на България като туристическа дестинация. . Стаите и баните, например не са с нужната квадратура. Вместо 15 кв. м те са между 12,30 км.м и 13,26 кв. м. Банята и тоалетната са с размери от 1,82 кв.м до 4,08 кв.м при изискване за обща площ 4,3 кв.м. Инспекторите са установили и други липси, сред които са място за паркиране на хора с увреждания, аптечка и място на рецепцията с височина 90 см за обслужване на хора с намалена подвижност, няма и универсална инвалидна количка и др., уточнява \"Флагман.бг\". . При него е установено, че удостоверението за категоризация е изтекло, като ръководството на хотела трябва да подаде заявление за започване на процедура по издаване на ново удостоверение. Инспекторите са установили още, че липсват обособени достъпни хотелски стаи и паркинг за хора с намалена подвижност, няма и съблекалня при открия басейн, кът за деца и др. Пропуските при него са липса на съблекалня при открития басейн, както и място за обслужване на хора с намалена подвижност на рецепцията, обособени достъпни хотелски стаи и паркинг за хора с намалена подвижност и др. Обектът е бил запечатан от органите на НАП заради извършени данъчни нарушения. собственост на бизнесмена Сава Чоролеев, е бил проверен на 12 септември, съобщават от Министерството на туризма. При него също са установени пропуски, които са задължителни за място за настаняване с тази категория - няма  фризьорски и козметичен салон и детска занималня. В някои от стаите банята и тоалетната са с по-малка от разписаната обща площ от 5,1 кв.м и др. , но не са изцяло оборудвани със съответните приспособления. Сред несъответствията за категория „три звезди“, с която разполага хотелът, са и липсата на универсална инвалидна количка, както и обозначено място на рецепцията за обслужване на хора с намалена подвижност и др. липсва обособена стая със санитарен възел, който да е оборудван за ползване от хора с намалена подвижност, съгласно категория „три звезди“, която има хотелът и др. при проверката бе установено, че няма информация за юридическото лице, МОЛ и работно време. Констатирани са несъответствия за категория „четири звезди“ – липсва място за хора с намалена подвижност на паркинга, бръснаро-фризьорски и козметичен салон, съблекалня при открития басейн. Няма обслужване с единен вътрешен телефонен номер 9 за връзка с рецепцията. Липсват също обособени и достъпни стаи с необходимото хотелско и санитарно оборудване за хора с намалена или ограничена подвижност. Няма план-схема на обекта, телефон-дериват, ръкохватки и защитна преграда на ваните, и др. на Георги Иванов Илиев и Алекси Стоянов, се установява, че липсва място за хора с намалена подвижност на паркинга, тоалетна за такива посетители, както и телефонна инсталация с единен вътрешен номер 9 за връзка с рецепция. Не са представени документи на управителя и персонала. Липсват план-схема на обекта, багажник в стаите, душ със завеса и др. (категория 4 звезди) в Слънчев бряг също са открити несъответствия с наредбата. Няма място за хора с намалена подвижност на паркинга и тоалетна за тях. Липсва магазин за продажба на стоки, сувенири, цветя, както и санитарен възел с необходимата площ в двойните стаи и др.", "date": "2017.10.05", "title": "ИЗВЪНРЕДНО В ПИК! Удариха милионерите по морето право в сърцето - хотелите им! Ето кои \"изгоряха\" "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82%D0%BC%D1%8A%D0%BA%D0%BD%D0%B0%D0%BB%D0%B8-50-%D0%B1%D0%BE%D0%BD%D0%B0-%D0%BE%D1%82-%D0%B2%D0%B7%D1%80%D0%B8%D0%B2%D0%B5%D0%BD%D0%B8%D1%8F-%D0%B1%D0%B0%D0%BD%D0%BA%D0%BE%D0%BC%D0%B0%D1%82-%D0%B2-%D0%B4%D1%80%D1%83%D0%B6%D0%B1%D0%B0-2-news695304.html", "text": "Само за няколко дни пореден банкомат бе взривен, този път в столичния квартал \"Дружба\" 2 . Бандитите успели да повредят предната част на устройството, но самото тяло е на мястото си. Банкоматът е бил дареден преди седмица със сумата от над 150 хиляди лева, съобщи шефът на осмо районно комисар Валери Симеонов. Не е ясно каква сума е била налична към момента на кражбата. Задигнати са две касети. По първоначална информация откраднати са около 50 хил. лв, съобщава Би Ти Ви. Хората в квартала смятат, че банкоматът е лесна мишена. Казват, че това е второто посегателство над устройство в рамките на по-малко от година. Според неофициална информация банкоматът е взривен по идентичен начин като устройството в \"Младост\" – най-вероятно с капсула със сгъстен въздух.", "date": "2017.10.05", "title": "ИЗВЪНРЕДНО! Отмъкнали 50 бона от взривения банкомат в \"Дружба\" 2 "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D1%82%D0%BE%D0%B8%D1%87%D0%BA%D0%BE%D0%B2-%D1%81-%D0%BD%D0%BE%D0%B2%D0%BE-%D0%B8%D0%B7%D0%B1%D1%83%D1%85%D0%B2%D0%B0%D0%BD%D0%B5-%D0%BA%D0%B0%D0%BC%D0%B0%D1%82%D0%B0-%D0%BF%D0%BE%D1%81%D0%B5%D1%87%D0%B5-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D0%B0-%D1%81%D0%B0%D0%BD%D1%82%D0%B0%D0%BC%D0%B0%D1%80%D0%B8%D1%8F-%D0%B4%D0%B0-%D0%B4%D0%BE%D0%B9%D0%B4%D0%B5-%D0%B4%D0%B0-%D0%BC%D0%B5-news695261.html", "text": "Не съм испански гражданин, че вицепремиерът Сорая Сантамария да ме съди. Така футболната легенда Христо Стоичков отговори на заплахите й, че ще го даде на прокурор заради обвиненията във „франкизъм“. Ако иска, да заповяда в България или да дойде в Америка да ме съди, каза той в \"Денят започва\" по БНТ. „Много неприятни неща се случиха в Барселона. Поведението на испанското правителство е некоректно. Искам да питам вицепремиера Сорая Сантамария какво е накарало да бият хората в Каталуния. Не може да малтретират мирни граждани! Като човек, който е бил 27 години свързан с Барселона, естествено съм обиден и възмутен. Единственото, за което искрено съжалявам е, че споменах сина на вицепремиера. Сигурно детето няма нищо общо с това, което се случва“, добавя Камата. „Подкрепям хората, които искат независимост. Знам какво са ми дали те през тези 27 години Може ли да си представиш да си вървя по улицата и някой да ми посегне!? Как ще стане тази работа?“, попита той. „Испанският вицепремиер не може да ми забрани да говоря. Аз съм свободен човек. Нямам нищо общо с нейната държава и затова не може да ме съди. Може да си говори каквото иска“, каза още Стоичков.", "date": "2017.10.05", "title": "ЕКСКЛУЗИВНО! Стоичков с ново избухване! Камата посече вицепремиера Сантамария: Да дойде да ме съди в България"}
{"url": "http://pik.bg/%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%B1%D0%B5%D0%BA%D1%8A%D0%BC-%D0%B2-%D1%83%D0%B6%D0%B0%D1%81-%D0%BE%D1%82-%D0%B1%D1%80%D1%8A%D1%87%D0%BA%D0%B8%D1%82%D0%B5-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B0-%D0%BF%D1%8A%D0%BB%D0%BD%D0%B5%D0%B5-news695262.html", "text": "Певицата и дизайнер Виктория Бекъм се подложи на нов режим против стареене, според който трябва да качи килограми. 43-годишната дама е известна със слабата си фигура. Но според източници, приближени до звездата, Виктория се консултирала с хирург за това как да намали бръчките по тялото си. Именно той я посъветвал да хапва повече и да пие вода. Съпругът й Дейвид Бекъм бил щастлив от лекарските предписания. От дълго време той се опитвал да убеди половинката си да намали строгите си хранителни навици.", "date": "2017.10.05", "title": "Виктория Бекъм в ужас от бръчките, започва да пълнее "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B4%D0%BF%D1%81-%D0%BD%D0%B0%D0%BF%D1%83%D1%81%D0%BA%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%B2%D0%B5%D1%80%D0%BE%D0%B8%D0%B7%D0%BF%D0%BE%D0%B2%D0%B5%D0%B4-news695273.html", "text": "Всички членове на ДПС напускат единодушно Комисията по вероизповединаията и правата на човека. Това обяви лидерът на ДПС Мустафа Карадайъ. Той обяви, че всички ще депозират своито оставки от комисията, тъй като не са съгласни с политиката провеждана там. Припомняме, че ДПС поискаха оставката на председателя на комисията Красимир Велчев, който според тях проповядвал ксенфобия. Велчев пък заяви, че няма такова нещо. \"В онези години имаше активни борци и техните наследници получаваха и привилегии, и пари. Това което се предлага е абсолютно същото. Това, което те искат е на пострадали от тези митинги да бъдат изплатени веднъж еднократна сума, след това допълнително да бъдат дадени пенсии и забележете на тях и техните наследници\", заяви миналата седмица депутатът от ГЕРБ.", "date": "2017.10.05", "title": "ИЗВЪНРЕДНО И ПЪРВО В ПИК! Страшен скандал в парламента! ДПС напуска Комисията по вероизповедания (ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B3%D0%B0%D0%BB%D0%B0-%D0%B8-%D1%81%D1%82%D0%B5%D1%84%D0%B0%D0%BD-%D0%BC%D0%B0%D1%87%D0%BA%D0%B0%D1%82-%D1%87%D0%B0%D1%80%D1%88%D0%B0%D1%84%D0%B8%D1%82%D0%B5-%D0%B2-%D0%B5%D1%84%D0%B8%D1%80-%D1%81%D0%BD%D0%B8%D0%BC%D0%BA%D0%B0-news695274.html", "text": "Гала й любимият и Стефан тотално се отказаха да бият път до Нови хан, където е студиото на предаването \"На кафе\". Вместо това обаче, тя и половинката й вчера водиха от дивана в хола си, къде такъв комфорт в родния ефир. Не стигна това, ами двамата решиха да се пренесат в леглото си, където мачкат чаршафите в ефир. Напоследък явно стана модерно предаванията да се водят от спалнята, пък макар и в ранните зори. Гала не се посвени в национален ефир да се похвали какво е сложила на \"масата\" на своя Стефан. \"Ето хапва си краставичка, специален хляб с квас, тук какво друго имаме, ето и яйцето да ти оправя\", грижовно подходи Гала. Тя пък си била направила бухтички, които сладко си похапна в ефир. \"Парализирани\" от таблите в леголото, Гала и Стефан едва мърдаха. Добре, че Антон Хекимян и Виктор Николаев останаха без половинки пред екрана, пък нищо чудно за единия рейтинг скоро да ги видим и тях под завивките.", "date": "2017.10.05", "title": "ЕКСКЛУЗИВНО В ПИК! Гала и Стефан мачкат чаршафите в ефир (СНИМКА)"}
{"url": "http://pik.bg/%D0%BE%D0%BF%D0%B0%D1%81%D0%BD%D0%B0-%D0%B7%D0%B0%D1%80%D0%B0%D0%B7%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D1%81-%D0%BD%D0%BE%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-news695240.html", "text": "Полицията на щата Оклахома е задържала мъж, , че готви стрелба като в \"Лас Вегас\", съобщава телевизия \"Фокс нюз\". Белезниците щракнали на ръцете на 39-годишния Родерик Ламар Робинсън. Той е бил задържан в къщата си. който в социалните мрежи плашил", "date": "2017.10.05", "title": "ОПАСНА ЗАРАЗА! Американец заплашва с нов \"Лас Вегас\""}
{"url": "http://pik.bg/%D0%B8%D1%80%D0%B0%D0%BA%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D1%81%D1%80%D0%B0%D0%B7%D0%B8%D1%85%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2-%D1%85%D0%B0%D0%B2%D0%B8%D1%8F-news695271.html", "text": "AFP, цитирани от \"Фокус\". Иракските сили са превзели центъра на контролирания от близкоизточната радикална групировка град Хавия, предава Военнослужещи, полиция и паравоенни сили „са освободили целия център на Хавия и продължават напредването си“, съобщи командващият операцията генерал-лейтенант Абдел Амир Ярала.", "date": "2017.10.05", "title": "Иракски военни сразиха \"Ислямска държава\" в Хавия"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D1%82%D0%BE%D1%80%D0%B8-%D0%BE%D0%B3%D0%BB%D0%B5%D0%B4-%D0%BD%D0%B0-%D0%B2%D0%B7%D1%80%D0%B8%D0%B2%D0%B5%D0%BD%D0%B8%D1%8F-%D0%B1%D0%B0%D0%BD%D0%BA%D0%BE%D0%BC%D0%B0%D1%82-%D1%82%D1%8A%D1%80%D1%81%D1%8F%D1%82-%D0%BD%D0%B5%D1%89%D0%BE-%D0%B2-%D1%85%D1%80%D0%B0%D1%81%D1%82%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B0-news695284.html", "text": "Полицията прави втори оглед на взривения банкомат в \"Дружба 2\". Хората са учудени какво търсят разследващите в храстите до магазина. Има версия, че може да са се разпръзнали банкноти при експлозцията.", "date": "2017.10.05", "title": "ОТ ПОСЛЕДНИТЕ МИНУТИ! Втори оглед на взривения банкомат! Търсят нещо в храстите (СНИМКА)"}
{"url": "http://pik.bg/%D0%B2%D1%8A%D1%80%D0%BD%D0%B0%D1%85%D0%B0-%D0%B7%D0%B0-%D0%B4%D0%BE%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D0%B1%D0%B8%D1%81%D0%B5%D1%80-news695263.html", "text": "Съдът в Харманли върна за доразследване на районната прокуратура в Пловдив обвинителния акт за наводнението в село Бисер срещу бившия областен управител на Хасково Ирена Узунова. Това станало след закрито съдебно заседание. Узунова е обвинена за това, че от 18 октомври 2011 г. до 6 февруари 2012 г. в Хасково като областен управител по това време не е изпълнила служебните си задължения, вследствие на което е причинила наводнение по непредпазливост - скъсване на язовирна стена, последвала е смъртта на 8 души и са причинени щети за 1 469 872, е тезата на обвинението. Според прокуратурата Узунова не е взела спешни мерки за рехабилитация на съоръжението и не е разработила евакуационен план в случай на авария. Още на десети ноември 2011 г. тя е била предупредена с доклад от \"Гражданска защита\", че язовирът е опасен. Инцидентът в Бисер стана на 6 февруари 2012 г. , когато се скъса стената на язовир \"Иваново\" и в 8.10 ч. висока вълна залива селото, което се намира на около 10 км надолу по течението на изтичащата от язовира река Бисерска , припомня \"Монитор\". Ирена Узунова беше в Бисер още в деня на трагедията и бе до хората месеци наред. Тогава управляващата партия ГЕРБ  даде 1 млн. лева за възстановяването на селото, от разрушените 54 къщи, така бяха възстановени половината. Подписка в защита на бившия областен управител тръгна в селото, още когато прокуратурата и повдигна обвинение. \"Това не е сериозно Намериха виновен! И то кого? Жената, която бе тука 40 дни, впрегна държава да ни помага и страда с нас\", категорични са бисерчани. \"Надявам се да се установи невинността ми\", каза Ирена Узунова.", "date": "2017.10.05", "title": "Върнаха за доразследване делото за трагедията в Бисер"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B5-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BF%D0%BE%D0%BB%D1%88%D0%B0-news695237.html", "text": "Президентът Румен Радев е на официално посещение в Полша, съобщи Нова телевизия. Държавният глава ще разговаря \"на четири очи\" с полския си колега Анджей Дуда. Очаква се да бъдат обсъдени двустранните отношения между България и Полша, както и темите образование, наука, култура и отбрана.", "date": "2017.10.05", "title": "Президентът Румен Радев е на посещение в Полша"}
{"url": "http://pik.bg/%D1%80%D0%B0%D0%BD%D0%B5%D0%BD-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%BC%D1%8A%D0%B6-%D1%81%D1%82%D1%80%D0%B5%D1%81%D0%BD%D0%B0-%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-news695227.html", "text": "Американският президент Доналд Тръмп и съпругата му Мелания посетиха Университетския медицински център в Лас Вегас, където са настанени пострадали при стрелбата в града, съобщава Daily Mail. Томас Хендерсън, който е бил ранен в крака при стрелбата, стресна влизащата в болничната му стая Мелания, скачайки от леглото си на крака за да посрещне височайшите си гости. По думите на Хендерсън, съпругата на американския президент се изплашила, когато той скочил от леглото въпреки сериозната си рана в крака. Доналд Тръмп се ръкувал с мъжа и го попитал как се чувства. „Няма как да стоя спокойно в леглото си, когато президентът на САЩ влиза в стаята ми, за да ми подаде ръка – не скри емоциите си от срещата си със семейство Тръмп Хендерсън. – В страната ни наистина може да има страшно много проблеми, но винаги ще я уважавам, както и президента на САЩ и флага на родината ми. Няма значение дали съм прострелян в крака. Винаги ще показвам уважението си към моя президент, тъй като той го заслужава“.", "date": "2017.10.05", "title": "Ранен при стрелбата в Лас Вегас мъж стресна Мелания Тръмп"}
{"url": "http://pik.bg/%D0%B2-%D0%BC%D0%BE%D0%BB%D0%B4%D0%BE%D0%B2%D0%B0-%D1%81%D0%B5-%D0%BD%D0%B0%D0%B4%D1%8F%D0%B2%D0%B0%D1%82-%D0%BD%D0%B0-%D0%BF%D0%BE-%D0%B0%D0%BA%D1%82%D0%B8%D0%B2%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%B8%D0%BC-%D0%B8%D0%BD%D1%82%D0%B5%D0%B3-news695228.html", "text": "Заместник-председателят на парламента на Молдова Юри Ланча и вицепрезидентът на България Илиана Йотова са провели среща, по време на която е изложена позицията, че Молдова очаква по-активна подкрепа за европейската си интеграция от страна на България – страната която ще бъде ротационен председател на Съвета на Европейския съюз през първата половина на 2018 година, предаде Moldpres, цитирани от Фокус. „Молдова иска да ускори пътя си на европейска интеграция чрез подкрепата на приятелските държави – заяви Ланча. - Надявам се, че това посещение ще стимулира двустранния диалог и че ще се радваме на по-активна подкрепа по европейския вектор“. Той посочи ситуацията на българската общност в Молдова, която се нуждае от подкрепата и на молдавските, и на българските власти. Юри Лонча каза още, че е лично заинтересован българите да се чувстват добре в Молдова, предвид, че майка му има български корени. Той призова към подкрепа от страна на българските власти за компютъризирането на българскоезичните училища в Молдова. На свой ред Илиана Йотова потвърди българската подкрепа за Молдова по пътя ѝ към Европейския съюз. Тя добави, че България по време на председателството от близо ще следи прогреса на страните от Източното партньорство. Вицепрезидентът на България благодари на молдавските власти за изучаването на българския език в училищата и за уважаването на традициите на българската общност.", "date": "2017.10.05", "title": "В Молдова се надяват на по-активна подкрепа от страна на България за европейската им интеграция"}
{"url": "http://pik.bg/%D0%BD%D0%B0-%D1%81%D1%83%D1%85%D0%BE-%D1%87%D0%B0%D1%81%D1%82-%D0%BE%D1%82-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82%D0%B8-news695230.html", "text": "От \"Софийска вода\" предупреждават жителите на част от столицата, че днес ще останат без вода, съобщава Нова телевизия. Във връзка с пресвързване на уличен водопровод на ул. „Монтевидео“, кв. „Овча купел“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: ул. „Бойчо Бойчев“, ул. „761“, ул. „Вацлав Роубал“, ул. „764“, ул. „763“, ул. „Монтевидео“, ул.„Бартел“, ул. „Димитър Попниколов“, ул. „Иван Радоев“, ул. „Народно хоро“, ул. „Арх. Франк Лойд Райд“, ул. „Драгоман“, ул. „Народен герой“, ул. „Букет“, бул. „Никола Петков“. Заради подмяна на сградно водопроводно отклонение на ул. „Неофит Бозвели“, жк. „Сухата река“, се налага спиране на водоподаването от  09:30 до 17:30 часа на клиентите на „Софийска вода”, живеещи в района на: ул. 522, ул. „Тодорини кукли“, ул. „Йоаким Груев“, бул. „Владимир Вазов“. Подмяна на сградно водопроводно отклонение на ул. „Юрий Венелин“, Център, налага спиране на водоподаването от 09:00 до 18:00 часа на клиентите на „Софийска вода”, живеещи в района на: ул. „Юрий Венелин“ от  ул. „Цар Шишман“ до бул. „Васил Левски“; по ул. „Цар Шишман“ от ул. „Ген. Гурко“ до ул. „Ген. Паренсов“. Без вода, отново заради смяна на сградно водопроводно отклонение, до бл. 377, жк. „Младост“ 3,  от 10:00 до 20:00 часа ще останат живеещите в бл.374, бл. 375, бл. 377, бл. 380 – висока зона. Във връзка с подмяна на сградно водопроводно отклонение на ул. „Александър Жендов“, жк. „Гео Милев“, се налага спиране на водоподаването от 10:00 до 20:00 часа на клиентите на „Софийска вода”, живеещи в района на ул. „Александър Жендов“. Подмяна на хидрофорна уредба до бл. 477 в жк. „Младост“ 4 налага спиране на водоподаването от 10:00 до 19:00 часа на клиентите на „Софийска вода”, живеещи в бл. 477 и бл. 477А – висока зона. Заради подмяна на сградно водопроводно отклонение на ул. „Стара планина“, гр. Бухово ще бъде спряно водоподаването от 10:00 до 16:00 часа на клиентите на „Софийска вода”, живеещи на: ул. „Стара планина“ от №1 до №18. Във връзка с реконструкция на уличен водопровод на бул. „Асен Йорданов“, кв. „Слатина“, се налага спиране на водоподаването от  09:00 до 21:00 часа на клиентите на „Софийска вода”, живеещи на бул. „Асен Йорданов“ от бул. „Шипченски проход“ до бул. „Проф. Цветан Лазаров“, бул. „Проф. Цветан Лазаров“ №18, №20, №22.", "date": "2017.10.05", "title": "На сухо! Част от столицата остават без вода заради ремонти"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BC%D0%BE%D0%B6%D0%B5-%D0%B4%D0%B0-%D0%B8%D0%B7%D0%B2%D1%8A%D1%80%D1%88%D0%B8-%D0%BD%D0%BE%D0%B2%D0%BE-%D1%80%D0%B0%D0%BA%D0%B5%D1%82%D0%BD%D0%BE-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D0%B5-%D0%BD%D0%B0-9-%D0%BE%D0%BA%D1%82%D0%BE%D0%BC%D0%B2%D1%80%D0%B8-news695225.html", "text": "Северна Корея може да извърши ново ракетно изпитание на 9 октомври. Това обяви заместника на помощник-директора на центъра на мисията на ЦРУ по въпросите на заплахата от КНДР Йон Сук Ли, цитиран от US News. „Последният човек, който би искал конфликт на Корейския полуостров, всъщност е Ким Чен Ун“, заявява Ли на конференция по въпросите на сигурността във Вашингтон. По думите му лидерът на Северна Корея, подобно на всички авторитарни лидери, „иска да живее и управлява дълги години, и да умре в леглото си“. „Има тенденция в Съединените щати и в останалите страни да недооценяват консерватизма, който протича в авторитарни режими, какъвто е този в Северна Корея“, каза още Ли. На 9 октомври Съединените щати отбелязват деня на Христофор Колумб по случай годишнината от пристигането на мореплавателя в Америка. На 10 октомври пък в Северна Корея се празнува денят на основаването на Трудовата партия на страната.", "date": "2017.10.05", "title": "Северна Корея може да извърши ново ракетно изпитание на 9 октомври"}
{"url": "http://pik.bg/%D0%BF%D0%B0%D1%80%D0%B8-%D0%B8-%D0%BB%D1%8E%D0%B1%D0%BE%D0%B2-%D0%B7%D0%B0-%D1%80%D0%B8%D0%B1%D0%B8%D1%82%D0%B5-%D1%80%D0%B0%D0%BA%D1%8A%D1%82-%D0%B1%D0%BE%D1%80%D0%B8-%D1%81%D1%82%D1%80%D0%B5%D1%81%D0%B0-news695241.html", "text": "Овен През днешния четвъртък, дори и да се сблъскате с някои непредвидени пречки в професионалната сфера, те за вас ще се уредят по благоприятен начин, ако действате незабавно. Опитайте се да поддържате добро емоционално равновесие. Полаганите от вас преди време усилия в делови план ще бъдат достойно възнаградени. Стремете се да откриете правилната посока на развитие в професионалната сфера. Телец Добре е да завишите критичността към себе си, защото днес повече от всякога през седмицата ще сте склонни да забелязвате чуждите пропуски, но не и собствените си грешки, което може и да не даде положителни резултати за вас в деловата област. Не позволявайте спадналият ви тонус да повлияе негативно върху професионалните ви задължения. По-добре е, ако чувствате, че не можете да се справите сега със задачите, да си дадете кратък отдих. Близнаци Като че ли напрежението около даден проблем от материален характер ще ви направи изключително чувствителни към реакциите на заобикалящите ви в службата. Необвързаните представители от вас ги очакват интересни срещи в любовта. Голяма част от знака ще обмислят внимателно предстоящите си проекти от делови характер. Ще постигнете добри резултати, ако се насочите към някакъв вид издателска, писателска или друга творческа дейност. Рак Днес проектите ви ще се развиват според очакванията ви, което не изключва и възможността да осъществите неотложно пътуване по личен или делови въпрос. Не отлагайте премахването на малките неразположения, които ви създават ежедневен дискомфорт. Понижете градуса на напрежение, особено ако през изминалите дни сте били подложени на стрес, който на моменти ви е коствал множество усилия и компромиси от ваша страна. Лъв Мнозина от знака ще трябва първо да се справят с вътрешните си конфликти, които могат да бъдат продиктувани от сблъсъка с конкретни трудности на работното място. Въпреки предизвикателствата е задължително да запазите присъствие на духа и внимателно да предприемате конкретни действия от делови характер. Мнозина ще са с пораснали задължения както на работното си място, така и спрямо семейството си. Дева С колкото по-голям размах планирате бъдещите си инициативи, толкова по-голяма е вероятността да имате успех. Смелото ви, дори дръзко поведение може и да не бъде изтълкувано по желания от вас начин на работното място. Денят за вас ще бъде спокоен и удовлетворяващ, ако не предприемете инициативи, за които не сте достатъчно добре подготвени. Ще влияете над заобикалящите ви в професионален и личен план. Везни Днес съществува вероятност от възникването на някои проблеми от материален характер, но ако вземете мерки навреме, ще можете отново много бързо да се радвате на стабилност в това направление. Доверявайте се единствено на собствената си преценка за нещата, особено ако ви се налага да се сработвате с нова особа в професионалната сфера. Бъдете максимално разумни и дискретни по отношение на личните си инициативи. Скорпион В четвъртък е наложително да сте изключително внимателни при воденето на делови преговори, особено ако желаете да подпишете договор, с който се обвързвате за дълъг период от време. Оставете любовните трепети и удоволствията на втори план. Вслушвайте се в съветите, давани ви от човек, чието мнение цените високо. Опитайте се да не поемате нови ангажименти, дори и да ви се струва, че през изминалите дни не сте постигнали много. Стрелец През днешния ден и да не искате, ще ви се наложи да мислите позитивно, дори и да имате затруднения на работното си място или парите да не ви достигат. Действайте праволинейно, въпреки че понякога ще ви се иска да експериментирате с цел постигане на по-високи резултати. Не си позволявайте закъснение за среща или за работа даже ако имате основателна причина. Опитайте се да използвате нови изразни средства в любовта. Козирог Днес мнозина от знака ще постигнат значителен напредък в професионално отношение, особено ако работят в обществената сфера. Разширете контактите си, защото това може да ви помогне в бъдеще. Друга част от знака ще искат поне за малко да намалят темпото на работа или поне да смъкнат напрежението. Не се колебайте да откажете на отправено ви предложение за съдружие, дори ако имате притеснения, че може да станете жертва на измама. Водолей Днес ще постигнете стабилно и уравновесено положение в професионален и материален план, ако работите с повече съобразителност и при добра организация. Единствено в любовта можете да намирате търсеното от вас спокойствие и удовлетворение. Наложително е да преосмислите всичко, което сте предприели в професионалната сфера, за да не допускате едни и същи грешки. Възможно е да направите значителни разходи по близките си. Риби Добър ден за прилагане на вашата интуиция и проницателност, благоприятен за тези, които управляват парите на другите хора в банковата сфера, данъците и застраховките. Може да получите изненадващо приятни новини за финансова или материална облага. Контакти с противоположния пол, бизнес контакти, енергия зa действие в работата и в личните ви взаимоотношения, не бъдете обаче невъздържани, не пришпорвайте себе си и околните.", "date": "2017.10.05", "title": "Пари и любов за Рибите, Ракът бори стреса"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%B8-%D1%86%D0%B5%D0%BD%D0%B7%D1%83%D1%80%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B3%D1%80%D1%8A%D0%BC%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D0%B3%D0%B5%D0%B9%D1%82---%D0%B1-news695276.html", "text": "В парламента отново ври и кипи. БСП брани яростнопрезидента Румен Радев. Един след друг депутатите на Корнелия Нинова обявяват от трибуната, че по времето когато Радев  е бил шеф на ВВС, не е направил нито един гаф за бойните самолети. Филип Попов стигна дори дотам да поиска дапутати от ГЕРБ да бъдат отспранени от заседанието, защото са оскърбили държавния глава. \"Вече ще отнемам думата на всеки един, който си позволи да оскърби президента\", заяви председателят на Народното събрание Димитър Главчев. Социалистът Драгомир Стойнев обаче го срази като поиска самият Главчев да осводи мястото си и да го отстъпи на заместниците му. От парламентарната трибуна председателят на парламентарната група на ГЕРБ, заяви, че БСП сътворяват \"Самолет гейт\". \"Два пъти споменахте моето име, аз не съм си позволил подобно нещо. В момента има извършена огромна по обем работа от една комисия и водим дебат по същество, аз предлагам да се концентрираме върху доклада. Всички останаха с впечатление, че имате защитна реакция да не се пипа президента, той обаче в доклада не е споменат, вие го вкарвате като опорна точка. Вие се опитвате да ни вкарвате в \"Самолет гейт\", който вие организирате и вкарвате президента вътре\", избухна от трибуната председателят на парламентарната група на ГЕРБ Цветан Цветанов. След изказването му на парламентарната трибуна излезе депутатът от БСП Георги Свиленски, който скочи остро на Главчев и му напомни, че поста му е оцелял благодарение само на 4 гласа. „Г-н председател, когато искате да бъдете принципен председател на Народното събрание, бъдете принципен през цялото водене. Г-н Цветан Цветанов взе процедура лично и аз не разбрах с какво г-н Цветанов беше оскърбен, обиден, унизен, с какво се обясни, а взе да ви казва какво било казано в доклада“, каза Свиленски. Той поясни, че не вижда днес Цветанов да е засегнат, а само му е споменато името. „Моля ви спазвайте правилника. Ще ви напомня, че мястото ви отзад на тази трибуна е благодарение на 4 гласа, гласувани при вашата оставка. Вероятността тези 4 гласа да ги загубите е много близко. Спазвайте правилника, за да бъдете дълго време председател на Народното събрание“, обърна се Свиленски към Димитър Главчев. Председателят на парламента Димитър Главчев заяви, че дали е отзад на трибуната, или отпред е въпрос на гледна точка. „Моля ви да напуснете трибуната“, каза Главчев и му отне думата. „Казахте ми, че съм отзад на тази трибуна. Вижте къде съм“, обърна се Главчев към Георги Свиленски. Изказването на депутатът от ГЕРБ Антон Тодоров обаче отново разбуни духовете в залата, като напомни на всички народни представители, как Румен Радев е превишавал правата си като главнокомандващ ВВС, как е назначил любовницата си по онова време Десислава Генчева на две длъжности и как е излъгал, че никога не е писал \"опорни точки\" за \"Грипен\", като всъщност има документ подписан от него.", "date": "2017.10.05", "title": "ЕКСКЛУЗИВНО И ПЪРВО В ПИК TV! Жесток скандал и цензура в парламента! Гръмна \"Самолет гейт\" - БСП не дава дума да се продума за президента (НА ЖИВО/ОБНОВЕНА)"}
{"url": "http://pik.bg/%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8---%D1%84%D0%B0%D0%BA%D1%82%D0%B8-%D0%B8-%D1%84%D0%B8%D0%BA%D1%86%D0%B8%D0%B8-%D0%BF%D0%BE%D1%81%D0%BE%D1%87%D0%B2%D0%B0-%D0%BA%D0%BE%D0%B9-%D0%B5-%D0%BF%D1%80%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B0%D0%BF%D0%BE%D1%81%D1%82%D0%BE%D0%BB%D0%B0-%D1%82%D1%8A%D1%80%D1%81%D0%B5%D1%82%D0%B5-%D0%BA%D0%BD%D0%B8%D0%B3%D0%B0%D1%82%D0%B0-%D0%BD%D0%B0-%D0%B2%D0%B5%D1%81%D1%82-news695236.html", "text": "Не поп Кръстю е предателят на Левски, а друг свещеник. Апостолът не е роден през наложената в общественото съзнание 1873 г., а през 1840-а. Приписваните му любови не са действителни и не знаем нищо за реалните му романтични преживявания, но не защото ги е нямало, а защото не разполагаме със сведения за това. Историкът Игнатов преосмисля всеки популярен или малко известен факт от живота на Дякона, изчиства го от мистификациите и декодира съзнанието ни за него така, че да добием реална представа за светинята на българското освобождение. Битието и делото на Левски е обвито в догадки и несигурни данни, разказани и предадени от уста на уста от негови близки и сподвижници. От раждането му, чиято дата не е документирана, през замонашаването и революционния му път, до залавянето и обесването му - има безброй неизвестни. Много въпросите оставя и кончината му. Не преставаме да умуваме кой е го е предал, кой е неговият заместник в борбата, къде е гробът му. Във \"Васил Левски - факти и фикции\", която на пазара с логото на издателство \"Милениум\", истината лъсва, подплатена с факти и документи. Те са изровени измежду тонове от свидетелства на очевидци, неизвестни страници на държавните архиви и трупани с години исторически трудове. Всеки, който носи с гордост името българин, трябва да притежава тази книга, защото тя старателно и добросъвестно изследва всички сведения, без да манипулира читателя, изкупва историческата ни гузност и възкресява вярата, че не сме робско стадо и народ от предатели. На базата на повече от сто исторически източника, чрез сравнения и анализи, Веселин Игнатов достига до изводи, които дават възможност на всеки патриот да си изгради вярна представа за образа на Дякона. Авторът ясно, отчетливо и детайлно представя всички верни и неверни сведения и извежда това, което си заслужава да знаем и да запомним. А то е различно от написаното в учебниците!", "date": "2017.10.05", "title": "\"Васил Левски - факти и фикции\" посочва кой е предателят на Апостола. Търсете книгата на вестникарските павилиони"}
{"url": "http://pik.bg/%D1%82%D0%B8%D1%80-%D0%B1%D0%BB%D0%BE%D0%BA%D0%B8%D1%80%D0%B0-%D1%82%D1%80%D0%B0%D0%BA%D0%B8%D1%8F-news695239.html", "text": "Ограничeно e движението при км 117 на АМ \"Тракия\" в двете посоки, в района на Радиново, съобщиха от пресцентъра на Агенция \"Пътна инфраструктура\". Причината е аварирал тежкотоварен автомобил и разпилян товар. Шофьорите да се движат с повишено внимание и съобразена скорост по обходен маршрут от пътен възел \"Цалапица\" при км 112- път I-8 Пазарджик - Пловдив - пътен възел \"Пловдив-Карлово\" при км 126 на АМ \"Тракия\".", "date": "2017.10.05", "title": "ТИР блокира \"Тракия\""}
{"url": "http://pik.bg/%D1%88%D0%B0%D1%88-%D0%BA%D1%83%D1%87%D0%B5-%D1%81-%D0%B4%D0%B2%D0%B0-%D0%BD%D0%BE%D1%81%D0%B0-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%B1%D0%BE%D1%80%D0%BD%D0%B5%D0%BC%D1%83%D1%82-news695229.html", "text": "В английския град Борнемут се появи куче с два носа, което веднага се превърна в градска сензация, съобщава Metro. Златистият ретривър, който носи името Уолис, привлече вниманието не само на местните жители, но предизвика истински фурор и в социалните мрежи. 21-годишната Лана Кали, която е стопанка на кучето, взела в семейството си Уолис, когато той бил само на два месеца. „Избрахме Уолис, когато още беше съвсем мъничко кученце, именно заради носовете му. Бяхме наясно, че е уникално животно и друг такъв златист ретривър не съществува“, коментира Кали. По думите й много случайни хора, когато видят Уолис, искат да се снимат с него. Освен това снимките на Уолис бързо набират огромна популярност в социалните мрежи и удобрителни коментари. „Уолис е необичайно куче и винаги получава повече внимание от обикновено за куче – казва Кали. – Иначе той не се отличава по нищо от другите такива кучета, като едва ли има каквото и да е понятие, че изглежда по-различно“.", "date": "2017.10.05", "title": "Шаш! Куче с два носа се превърна в сензация в Борнемут"}
{"url": "http://pik.bg/%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D1%8F%D1%82-%D0%BA%D0%BE%D0%B9%D1%82%D0%BE-%D0%BF%D1%8A%D1%80%D0%B2%D0%B8-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D0%BF%D1%80%D0%B5-%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%B5-%D0%BE%D0%B1%D1%8F%D0%B2%D0%B5%D0%BD-%D0%B7%D0%B0-%D0%B3%D0%B5%D1%80%D0%BE%D0%B9-news695223.html", "text": "Невъоръженият охранител Хесус Кампос, който е бил първият човек, опитал да влезе в хотелската стая на стрелеца от Лас Вегас Стивън Падок и да го спре бе обявен за герой, съобщава електронното издание  Daily Beast. Падок откри безразборна стрелба от 32-ия етаж на хотелски комплекс в Лас Вегас по посетители на музикален фестивал, като уби 59 души и рани над 500, след което се самоуби. Кампос успя пръв да се орентира за местонахождението на стрелеца, като при опита му да влезе в хотелската стая, в която бе Падок, бе ранен. След като бе ранен, Кампос съобщи на диспечерския център в казиното на хотела за местонахождението на стрелеца по радиостанцията си. По думите на шерифа на окръг Кларк Джоузеф Ломбардо, именно информацията на Кампос е помогнала за бързото установяване на местонахождението на престъпника. В момента Хесус Кампос се лекува в болница в Лас Вегас. Медиите вече обявиха Кампос за герой, отбелязвайки, че ако той не е успял тогава да отвлече за момент вниманието на стрелеца и да съобщи за местонахождението му, жертвите на Падок е можело да бъдат далеч повече.", "date": "2017.10.05", "title": "Охранителят, който първи опита да спре стрелецът от Лас Вегас, е обявен за герой"}
{"url": "http://pik.bg/%D1%83%D0%B4%D0%B0%D1%80-18-%D0%BF%D0%BE%D0%BB%D0%B5%D0%B2%D0%B8-%D0%BA%D0%BE%D0%BC%D0%B0%D0%BD%D0%B4%D0%B8%D1%80%D0%B8-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%B2-%D1%81%D0%B8%D1%80%D0%B8%D1%8F-%D1%81%D0%B0-%D0%B1%D0%B8%D0%BB%D0%B8-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD%D0%B8-%D0%BE%D1%82-%D1%80%D1%83%D1%81%D0%BA%D0%B0%D1%82%D0%B0-%D0%B0%D0%B2%D0%B8%D0%B0%D1%86%D0%B8%D1%8F-news695220.html", "text": "Руските военни в Сирия са устроили истински лов за полевите командири на терористите, които организираха атака от 18 септември срещу наблюдателния пункт на руската военна полиция на границата на зоната на деескалация в сирийската провинция Идлиб, съобщава Российская Газета, цитирана от Фокус. За издирването и унищожаването на лидерите на терористите, руските военни са използвали цял арсенал от сили и средства, започвайки от оперативната информация на местните жители и на сирийските колеги и се стигне до въздушното и космическото разузнаване. Това води до забележими резултати. Само през последната седмица Министерството на отбраната на Русия обяви три пъти елиминирането на лидерите на големи групировки екстремисти в Сирия. Последното такова послание бе отправено от официалния представител на министерството на отбраната Игор Конашенков. Според него на 3 октомври руското военно разузнаване узнава часа и мястото на провеждането на съвещание на ръководството на „Джебхат ан Нусра“, на което присъства лидерът на групировката Абу Мухамед ал Джуляни. При събирането на главатарите, по тях е нанесен прицелен въздушен удар. „При удара Ал Джуляни получава тежки рани и в момента се намира в критично състояние“, заяви Конашенков. Той добави, че са ликвидирани 12 лидери на „Джебхат ан Нусра\". Прессекретарят добави, че операциите за обезвреждането на причастните към нападението на руските военнослужещи ще продължат", "date": "2017.10.05", "title": "Удар! 18 полеви командири на терористите в Сирия са били ликвидирани от руската авиация"}
{"url": "http://pik.bg/%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news695234.html", "text": "Във Враца днес ще се проведе протест в защита на болница в града, съобщи Нова телевизия. Началото на протеста е обявено за 12.00 часа. Призивът в социалните мрежи гласи: \"Нека се лишим от обедната си почивка и да подкрепим  МБАЛ “Христо Ботев\". Протестът идва след новината, че цялата врачанска болница може да остане без лекари.", "date": "2017.10.05", "title": "Граждани излизат на протест в защита на болницата във Враца"}
{"url": "http://pik.bg/%D0%BF%D0%B5%D1%82%D0%B8%D0%BC%D0%B0-%D0%BD%D0%B8%D0%B3%D0%B5%D1%80%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D1%81%D0%B0-%D1%83%D0%B1%D0%B8%D1%82%D0%B8-%D0%BA%D1%80%D0%B0%D0%B9-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%BC%D0%B0%D0%BB%D0%B8-news695224.html", "text": "Неизвестни нападатели са убили няколко войници на Нигер край границата с Мали при засада, предаде Reuters, цитирана от Фокус. „Потвърдено е, че са били намерени тела на пет нигерски войници и изглежда, че има отвлечени“, посочи местният общински служител от региона Тилабери Намата Абубакар. Той добави, че не знае дали при престрелката е имало жертви и от армията на САЩ, както по-рано посочиха някои медии.", "date": "2017.10.05", "title": "Петима нигерски войници са убити край границата с Мали"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%BD%D0%B5%D0%BB%D0%B8%D1%8F-%D0%B8%D0%B7%D0%BF%D1%83%D1%81%D0%BD%D0%B0-%D1%89%D0%B5%D1%80%D0%BA%D0%B0-%D1%81%D0%B8-13-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B8%D0%B2%D0%BE%D0%BD-%D1%82%D1%80%D1%8A%D0%B3%D0%BD%D0%B0-%D1%81-%D1%82%D0%B5%D0%B6%D1%8A%D0%BA-%D0%B3%D1%80%D0%B8%D0%BC-%D0%B8-%D0%BD%D0%B0%D0%BF%D0%BE%D0%BC%D0%BF%D0%B0%D0%BD%D0%B8-%D0%B4%D0%B6%D1%83%D0%BA-news695090.html", "text": "Ивон, дъщерята на Анелия и Коко Динев, явно няма търпение да порасне и да тръгне по пътя на известната си майка. На 29 декември тийнейджърката ще навърши 14 години, но ако някой не знае реалната й възраст, спокойно може да я обърка с наборка на чалга дивата. Ивон видимо се стреми да подражава на Анелия и на колежките й от лекия жанр. В ежедневието си, а вероятно и на училище, 13-годишната девойка се носи като типична чалга певица: с тежък грим - изрисувани вежди, тъмни сенки, изкуствени мигли, с какъвто пайнерките обикновено нощем митарстват из кръчмите. Нещо певече - последните снимки на Ивон в социалните мрежи подсказват, че най-вероятно вече се е възползвала от естетическата хирургия, тъй като устните й са нетипично огромни за момиче на нейната възраст. От близкото обкръщение на Анелия издавата, че на живо 13-годишната Ивон изглеждала като 25-30-годишна зряла жена. Няма спор, че първородната наследница на Коко е наследила красотата от майка си. Ивон живее с Анелия, а баща й рядко я вижда. В моментите, в които все пак дъщеря и баща са заедно, хазартният бос гледал да не лишава от нищо детето си, за да компенсира своята липса. Затова й не правел забележки на Ивон за чалгарската й визия. \"А и от дете на певица и колекционер на фолк дами нали не очаквате да се излезе монахиня?!\", коментират в светските среди. Същевременно, докато Ивон се застоява пред огледалото и се упражнява с гримовете на майка си, Анелия влезе в ново амплоа на актриса. Тя ще вземе участие в нов български филм, но подробностите около ролята се пазят в тайна. Изпълнителката снима лентата от няколко месеца, като съчетава певческите си ангажименти с новите си задължения.", "date": "2017.10.05", "title": "ПЪРВО В ПИК! Анелия изпусна щерка си! 13-годишната Ивон тръгна с тежък грим и напомпани джуки (СНИМКИ)"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%B1%D0%B0%D0%BD%D0%BA%D0%BE%D0%BC%D0%B0%D1%82-%D0%B2-%D1%81%D0%BE%D1%84%D0%B8%D1%8F-news695248.html", "text": "Взривиха банкомат в голям хипермаркет в столичния квартал „ Дружба ”, съобщава Нова тв. На място има екипи на полицията и пожарната . Все още не е ясно каква сума е открадната.", "date": "2017.10.05", "title": "ОТНОВО! Взривиха банкомат в София"}
{"url": "http://pik.bg/%D1%86%D0%B8%D0%B3%D0%B0%D0%BD%D1%81%D0%BA%D0%BE%D1%82%D0%BE-%D0%BB%D1%8F%D1%82%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D0%B8-%D1%82%D0%BE%D0%BF%D0%BB%D0%BE-%D0%B2%D1%80%D0%B5%D0%BC%D0%B5-%D1%81-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-26-%D0%B3%D1%80%D0%B0%D0%B4%D1%83%D1%81%D0%B0-news695235.html", "text": "Предимно слънчево, след обяд – топло време ни чака днес, съобщават от Националния институт по метеорология и хидрология (НИМХ), цитирани от Фокус. Сутринта на места в низините и около големите водни басейни ще има мъгла, а през деня главно над Северна България ще има висока облачност. Ще духа слаб, предимно западен вятър. Максималните температури ще са между 21° и 26°, в София – около 23°. Атмосферното налягане ще се понижава и в края на деня вече ще е малко по-ниско от средното за месеца. По черноморието ще бъде предимно слънчево с незначителна висока облачност. Ще духа слаб западен вятър. Ще се затопли и максималните температури на въздуха ще са 22°-24°. Температурата на морската вода е 18°-19°. Вълнението на морето ще е 2 бала. Над планините ще преобладава слънчево време. Ще духа до умерен запад-северозападен вятър. Ще се затопли и максималната температура на височина 1 200 метра ще е около 17°, на 2 000 метра – около 11°.", "date": "2017.10.05", "title": "Циганското лято продължава! Слънчево и топло време с температури до 26 градуса"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-22-%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D1%82%D1%8A%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%84%D0%B5%D1%80%D0%B8%D0%B1%D0%BE%D1%82-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D0%BD%D0%B8%D0%B3%D0%B5%D1%80%D0%B8%D1%8F-news695231.html", "text": "Най-малко 22-ма души са загинали след като ферибот е потънал в Северозападна Нигерия, съобщава вестник PM News Nigeria. Първоначално бе обявено за 17 загинали и 26 безследно изчезнали. На ферибота, който се е движил по река Нигер,  са се намирали 60 пасажери. По данни на местните власти 22-ма души са загинали, а седем са успели да се спасят. „Някой от оцелелите свидетелстват, че фериботът се е сблъскал с дънер в реката и се е преобърнал“, коментира сътрудникът на Националното управление за извънредни ситуации в Нигерия Малам Хусаини Ибрахим. По-рано властите заявиха, че фериботът вероятно е бил претоварен, заради което се очаква броят на жертвите чувствително да нарасне.", "date": "2017.10.05", "title": "Най-малко 22-ма загинали при потъването на ферибот в Северозападна Нигерия"}
{"url": "http://pik.bg/%D0%B1%D0%B5%D0%BD%D0%B7%D0%B8%D0%BD%D0%B4%D0%B6%D0%B8%D1%8F-%D0%B3%D0%B5%D1%80%D0%BE%D0%B9-%D0%B8%D0%B7%D0%B3%D0%B0%D1%81%D0%B8-%D1%87%D0%BE%D0%B2%D0%B5%D0%BA-%D1%81%D0%B0-%D0%BF%D0%BE%D0%B6%D0%B0%D1%80%D0%BE%D0%B3%D0%B0%D1%81%D0%B8%D1%82%D0%B5%D0%BB-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%BE%D1%80-%D0%B7%D0%B0-%D0%BD%D0%B0%D0%B3%D1%80%D0%B0%D0%B4%D0%B0-news695242.html", "text": "Христо Димитров - това е името на служителя на столична бензиностанция, който за една нощ се превърна в герой, когото мнозина потребители на социалната мрежа хвалят. Поводът - реакцията му спрямо младеж, спрял да зареди, но… със запалена цигара . Действието се развива преди месец в полунощ. На забележката на Христо младежът да загаси цигарата, клиентът не реагира. \"Втори път му казах да угаси цигарата , защото може да се взривим. Реакцията беше: \"Не си ти тоя, който ще ми кажеш какво да правя\". И прецених, че всъщност  няма какво повече да си кажем с него. Всичко стана за десетина секунди\", разказва Христо пред Би Ти Ви. За щастие до саморазправа не се стига. \"Стъписа ме непукизмът и нежеланието да възприеме, че нещо нередно се случва и при това се държи демонстративно, все едно си е вкъщи или в бара. Това малко ме шокира. Опита се да ми обясни как трябва да влизам и да започвам да им чистя колата. Как фланелката му струвала повече от месечния ми доход. Беше доста агресивен, но по-скоро само на думи\", споделя още спомените си от онази нощ Христо. След инцидента на бензиностанцията е извикана и полиция . За награда от работодателя си пък получава телевизор.", "date": "2017.10.05", "title": "Бензинджия герой! Изгаси човек са пожарогасител, получава телевизор за награда"}
{"url": "http://pik.bg/%D0%B4%D0%BE%D0%BA%D0%BB%D0%B0%D0%B4%D1%8A%D1%82-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%E2%80%9E%D0%B3%D1%80%D0%B8%D0%BF%D0%B5%D0%BD%E2%80%9D-%D0%B2%D0%BB%D0%B8%D0%B7%D0%B0-%D0%B7%D0%B0-%D0%BE%D0%B1%D1%81%D1%8A%D0%B6%D0%B4%D0%B0%D0%BD%D0%B5-%D0%B2-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-news695238.html", "text": "Докладът на временната комисия за избор на нов изтребител влиза за обсъждане в Народното събрание, съоби Би Ти Ви. Преди две седмици комисията „Грипен” реши да върне назад процедурата за изтребителя, за да се включат нови оферти. Предложението е да се разгледа и нова четвърта оферта. Не става ясно обаче по коя процедура ще бъде включено четвъртото предложение в конкурса. Причината е, че трите оферти са селектирани измежду девет възможни при финансова рамка от 800 млн. лв., а в последствие бюджетът по проекта е повишен двойно, но не са преразгледани наново офертите, които влизат в рамката. Така според различни прогнози процесът за избор на нов изтребител ще се забави до половин година.", "date": "2017.10.05", "title": "Докладът на комисията „Грипен” влиза за обсъждане в Народното събрание"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%BE%D1%86%D0%B8%D0%BE%D0%BB%D0%BE%D0%B3-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%82%D0%B5%D0%B7%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%80%D0%B0%D0%B4%D0%B5%D0%B2---%D0%B4%D0%B2%D0%B0%D0%BC%D0%B0-%D1%81%D0%B5%D0%BD%D0%B0%D1%82%D0%BE%D1%80%D0%B8-%D0%B2-%D0%BD%D0%BE%D0%B2-%D1%81%D0%B5%D0%BD%D0%B0%D1%82-news695249.html", "text": "Бойко Борисов и Румен Радев заформят нещо Сенат с двама сенатори, нещо като втора Камара на парламента. Такъв коментар направи политологът Първан Симеонов пред Нова телевизия. Премиерът и президентът най-неочаквано може да се окажат в обща политическа ложа, смята Симеонов. Социологът коментира, че неслучайно Борисов е говорил за следващите президентски избори и загатна, че по тази тема може да се очаква развитие. \"Доста амбициозно поведение на президента Румен Радев, очевидно му се влиза в бой. Разбра, че най-добрата защита е нападението. Очевидно президентът Радев осъзнава, че с Бойко Борисов в далечно или не толкова далчено време ще бъдат конкуренция\", каза още Първан Симеонов. \"Радев разбра, че ако настъпи малко Борисов той обикновено му отвръща\", коментира политологът. \"И Радев, и Борисов са на едно мнение по геополитическото положение на страната. Няма предпоставки този конфлик да продължи дълго\", завърши Първан Симеонов.", "date": "2017.10.05", "title": "ГОРЕЩА ТЕМА! Социолог с шокираща теза! Борисов и Радев - двама сенатори в нов Сенат"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD-%D0%B7%D0%B0-%D0%BA%D1%80%D1%8A%D0%B2%D0%BD%D0%BE%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B0%D0%BA%D0%BE-%D0%B3%D0%BE-%D0%B2%D0%B4%D0%B8%D0%B3%D0%BD%D0%B5-%D0%BD%D0%B0-350100-%D0%BC%D0%B5%D1%80%D0%BA%D0%B5%D0%BB-news695257.html", "text": "Депутатът от ГЕРБ и бивш конституционен съдия Георги Марков разкри в ефир, че е притеснен за кръвното на премиера Бойко Борисов. \"Ако пак го вдигне заради тези скандали на 350/100, Меркел пак ще звъни\", коментира Марков пред Нова телевизия. \"Борисов е много прав да не се бърка в работата на парламентарната група на ГЕРБ. Едно време Филип Димитров и Иван Костов ги събираха, питаха и казваха как да гласуват. Сега не е така. Борисов има доверие на Цветанов и не се меси, оставил ни е да си вършим работата, за правим закони, да спорим\", коментира Марков. Той коментира и казуса с Делян Добрев. \"Толкова години едни и същи комунистически фамилии управляват и са на власт, никой не им каза нищо. Преди години, ако някой беше казал на десните, че ще е така, щяха да бутнат парламента\", заяви още Георги Марков. \"Господин Станишев, който много уважавам е син на Димитър Станишев например. Внукът на Борис Велчев, който също уважавам много, стана главен прокурор. Синът на Георги Димитров също е във властта, Ирина Бокова - също. Защо братовчедът на Делян Добрев да не става за зам.-кмет на Хасково\", запита той. \"Изключително сладка длъжност - генерален адвокат. В Люксембург Захариева и Борисов пращат сина на Петър Танчев като знак към левицата. Президентът Плевнелиев е дясноцентрист, но прати внука на Борис Велчев. А сега черешката - Бойко Борисов и ГЕРБ сложиха омбудсман острие на БСП - Мая Манолова. Но ето, тя е един добър омбудсман. Тоест ГЕРБ не е партия на братовчедите, а на великодушието. Какво сега, онзи като е братовчед на Делян Добрев да ляга и да умира ли, защото той е депутат\", запита Марков. \"В дребни схватки на местно ниво няма да влизам. Не си Ани Цолова, не си жена, но като те погледна ми излъчваш доверие. Делян Добрев също е така, той е много талантлив и добър\", направи комплимент на Виктор Николаев бившият конституционен съдия. \"Стигна се до сълзи след защитата на Делян Добрев, бе много пламенно защитен. Той е един млад и надежден политик и не може да бъде хвърлен на кучетата и на 38 години да му се прекрати кариерата, защото братовчед му бил в някоя община. Викторе, хората като са недоволни от нещо, излизат и викат. Ти да си видял хората от Хасково да излязат и да скандират и протестира\", запита Марков. Георги Марков коментира и конфликта между Румен Радев и Бойко Борисов: \"Това са двете движещи фигури и те нямат проблеми. Нормално е да има някакви нападки. Президентът е възпитаван да бъде на страна и готов за война. В парламента ще има пиперлийски работи, това е нормално. Мисля, че няма проблем\", каза Марков.", "date": "2017.10.05", "title": "БОМБА В ЕФИР! Георги Марков притеснен за кръвното на Борисов! Ако го вдигне на 350/100, Меркел ще звъни"}
{"url": "http://pik.bg/%D0%B5%D0%BC%D0%B8%D0%BB%D0%B8%D1%8F-%D1%81%D0%BF%D1%80%D0%B5%D1%82%D0%BD%D0%B0-%D0%BF%D0%B0%D1%80%D1%82%D0%B8-%D0%B7%D0%B0-%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%B7%D0%B0-%D0%BF%D1%8A%D1%80%D0%B2%D0%B8%D1%8F-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D0%BD%D0%B0-%D0%BC%D0%B8%D1%80%D0%B0-%D1%81%D0%BD%D0%B8%D0%BC%D0%BA%D0%B8-news695283.html", "text": "На 3 октомври Емилия и семейството й отпразнуваха първата годинка на малката Мира. Тържеството се състоя в столичен детски парти център, а нежна и красива декорация, като за една истинска принцеса, очарова гостите. Емилия получи стотици поздрави от феновете си и колегите си по случай празника на Мира. \"Да е жива и здрава, и да ви радва много\", пожела Тони Дачева. С вълнение и усмивка певицата посрещна всеки, дошъл да сподели с нея този специален ден. Сред гостите на бебешкото парти бяха съпругата на Константин, Надя, заедно с малкия им син. Мира уважи и дизайнерката Весела Тотева, заедно със своя наследник.", "date": "2017.10.05", "title": "Емилия спретна парти за принцеса за първия рожден ден на Мира (СНИМКИ)"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BD%D0%B8-%D1%81%D1%80%D1%8F%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D0%BD%D0%B5-%D1%81%D0%BC%D0%B5-%D0%BF%D1%80%D0%B8%D0%B3%D0%BE%D0%B4%D0%BD%D0%B8-%D0%B4%D0%B0-%D0%BF%D1%80%D0%B8%D0%B5%D0%BC%D0%B5%D0%BC-%D0%B5%D0%BC%D0%B0-news695247.html", "text": "Кандидатурата на София за град домакин на Европейската агенция по лекарствата (ЕМА) е оценена катастрофално най-ниско сред всички 19 кандидатури, показа вътрешно проучване в самата агенция, изпратено до ЕК. Нещо повече - според изготвения доклад София отговаря на един-единствен критерий от общо 30. Някои от констатираните пропуски са напълно субективни, дори абсурдни - като например, че служителите няма да могат да ползват безжичен интернет тук. Според доклада София отговаря единствено на критерия, че може да предложи офиси за преместването на институцията. Вътрешният анализ на EMA е заключил, че кандидатурата на София не отговаря на следните условия: няма подходящи пространства и фоайета за представителните нужди, не осигурява добър достъп за инвалиди, няма голяма аудитория, няма капацитет за 1300 работни бюра, няма достатъчно заседателни зали с различен капацитет, не е предложила подходящи места за архива на агенцията, няма достатъчно добро техническо и IT осигуряване, липсва добра телекомуникационна мрежа в предложената сграда и т.н. Най-добре са оценени кандидатурите на Барселона, Брюксел, Братислава и Копенхаген. Европейската агенция по лекарствата в момента се помещава в Лондон, но заради Брекзит си търси нов град домакин. България е сред 19-те държави, които кандидатстват за домакинство на ключовата институция, която има над 3500 служители. Българското предложение е агенцията да се помещава в София Тех Парк.", "date": "2017.10.05", "title": "Европейската комисия ни сряза жестоко! Не сме пригодни да приемем ЕМА"}
{"url": "http://pik.bg/%D0%BF%D0%BE-%D1%82%D1%8A%D0%BC%D0%BD%D0%B0-%D0%B4%D0%BE%D0%B1%D0%B0-%D1%80%D0%BE%D0%BC-%D1%81%D0%B2%D0%B8-%D0%B0%D0%B9%D1%84%D0%BE%D0%BD%D0%B0-%D0%BD%D0%B0-%D0%B8%D1%81%D0%BF%D0%B0%D0%BD%D0%B5%D1%86-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D0%B4%D0%B2%D0%B0-%D1%83%D0%B4%D0%B0%D1%80%D0%B0-%D0%B3%D0%BE-%D0%BF%D1%80%D0%BE%D1%81%D0%BD%D0%B0%D0%BB-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-news695267.html", "text": "Мъж от ромски произход е \"конфискувал\" айфона на испанец - студент по медицина в Пловдив. 19-годишният медик се прибирал след купон с приятели към квартирата си в понеделник през нощта, когато непознат младеж с качулка го пресрещнал на ул. \"Кавала\", съобщава \"Трафик нюз\". Ударил го два пъти - в главата и ребрата, изкарал му въздуха и го прострял на земята. След това издърпал мобилния телефон от ръката му, пребъркал му джобовете и побягнал в посока Централна гара. Студентът е подал жалба във Второ районно, полицията издирва нападателя.", "date": "2017.10.05", "title": "По тъмна доба: Ром сви айфона на испанец в Пловдив! С два удара го проснал на земята"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B0%D0%BC-%D1%82%D1%80%D0%B0%D0%BA%D0%B8%D1%8F-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news695243.html", "text": "Тежка катастрофа е причина за затварянето на магистрала Тракия. Както агенция ПИК съобщи, движението е преустановено и в двете платна. Трасето при 117-и километър в района на Радиново и тази сутрин бе затворено в посока София-Бургас, поради аварирал тежкотоварен автомобил и разпилян товар. Катастрофирал е ТИР с дърва, които са разпилени по платното. На шофьорите се препоръчват алтернативни маршрути - от пътен възел „Цалапица“ при километър 112 по пътя Пазарджик - Пловдив до пътен възел „Пловдив-Карлово“ при 126-ия километър на магистралата.", "date": "2017.10.05", "title": "От последните минути! Тежка катастрофа на АМ \"Тракия\", има загинал "}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BF%D0%BE%D1%81%D0%B5%D1%82%D0%B8-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BA%D0%B8%D0%BF%D1%8A%D1%80-news695232.html", "text": "Германският министър на отбраната Урсула Фон дер Лайен заяви по време на посещението си в Кипър, че двете страни са установили и развили отношения на дълбоко доверие през последните десет години, съобщава  Cyprus Mail, цитиран от Фокус. По време на първото посещение в историята на германски министър на отбраната на острова, Урсула Фон дер Лайен се срещна със своя кипърски колега Христофорос Фокаидес. Фон дер Лайен благодари на Кипър за гостоприемството за германските кораби през последното десетилетие, които са част от мисията на ООН в Ливан. „Това, че германските кораби се чувстват като у дома си в Кипър е доказателство за дълбокото доверие между двете страни“, заяви тя. На свой ред Фокаидес обяви разполагането на военно аташе на страната в Германия. „Германия е ключовата сила зад процеса на европейска интеграция и в отбранителния сектор, където скоро ще вземаме заедно важни решения“, посочи Фокаидес без да се впуска в подробности какви ще са тези решения. Той приветства отношенията между двете страни , посочвайки, че Кипър подобрява своята инфраструктура и военни възможности по суша, вода и въздух. „Тук в Кипър, в югоизточния ъгъл на Европа, зависят много европейски интереси“, изрази убеденост министърът.", "date": "2017.10.05", "title": "Визита! Германски  министър на отбраната посети за първи път в историята Кипър"}
{"url": "http://pik.bg/%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news695288.html", "text": "Мотоциклетист е пострадал в пътен инцидент в \"Аспарухово\" тази сутрин, съобщават очевидци, цитирани от Дарик. Мъжът е бил засечен от автомобил в района на кметството във варненския квартал. Пострадалият е бил транспортиран веднага от екип на Спешна помощ в болница \"Св. Анна\".", "date": "2017.10.05", "title": "Моторист бере душа след катастрофа "}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B2-%D0%B5%D1%84%D0%B8%D1%80-%D0%B4%D0%BE%D0%BA%D0%B0%D1%80%D0%B0-%D0%BB%D0%B8-%D1%81%D1%82%D0%B5%D1%84%D0%B0%D0%BD-%D0%B4%D0%BE-%D0%BE%D1%80%D0%B3%D0%B0%D0%B7%D1%8A%D0%BC-%D0%B3%D0%B0%D0%BB%D0%B0-%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%B8%D0%B7%D0%BF%D0%BB%D1%8E-%D0%BA%D0%B0%D0%BC%D1%8A%D1%87%D0%B5%D1%82%D0%BE-%D1%81%D0%B0%D0%BC%D0%BE%D0%B7%D0%B0%D0%B4%D0%BE%D0%B2%D0%BE%D0%BB%D1%8F%D0%B2%D0%B0%D0%BB%D0%B0-%D1%81%D0%B5-news695285.html", "text": "Нова телевизия достигна нов връх в борбата си с фалшивите новини и, разбира се, Гала има съществен принос за това. Както и любимият й \"папагал\" Стефан, който беше вкаран в \"На кафе\" през задния вход, за да плямпа глупости. Двамата не само се появиха изтегнати на спалнята в ефир, с поднос богата закуска пред тях, готови за поредния ефирен пасквил. Стефан се опита да докара любимата до оргазъм с клипче на въртяща се спирала и в неистовия си мерак изръси: \"И сам може да правиш секс\". Блондинката веднага клъвна на закачката и преди да се усети изплю камъчето: \"Уви, знам...\" Зрителите останаха с отворена уста, в 10 часа сутринта Гала си призна, че се е самозадоволявала. За ужас на СЕМ и децата, които са втора смяна на училище.", "date": "2017.10.05", "title": "ПОТРЕС В ЕФИР! Докара ли Стефан до оргазъм Гала? Водещата изплю камъчето: Самозадоволявала се..."}
{"url": "http://pik.bg/%D0%B2%D1%81%D1%81-%D1%80%D0%B5%D1%88%D0%B0%D0%B2%D0%B0-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D0%B8-%D1%81-%D0%BF%D1%80%D0%BE%D0%B2%D0%B0%D0%BB%D0%B5%D0%BD%D0%B8%D1%8F-%D0%B8%D0%B7%D0%B1%D0%BE%D1%80-%D0%B7%D0%B0-%D1%88%D0%B5%D1%84-%D0%BD%D0%B0-%D0%B2%D0%B0%D1%81-news695289.html", "text": "Пленумът на ВСС извънредно решава как да процедира с проваления избор за председател на Върховния административен съд, след като вчера президентът отказа да подпише указ за назначаването на Георги Чолаков. Той беше избран от предишния състав на съвета, предаде БТА. На извънредна точка днес, встъпилите преди два дни кадровици, ще решават какво да правят с избора, тъй като това е безпрецедентен случай. Според гласувани последно от предишния състав на съвета правила, в казуси като този трябва да бъде обявена нова процедура. Такова е и мнението на част от членовете на новия ВСС. Споделя го и председателят на ВКС Лозан Панов. Друга част от членовете на съвета обаче са на мнение, че кандидатурата на Чолаков и на другия претендент за поста - Соня Янкулова, само трябва да бъдат прегласувани.", "date": "2017.10.05", "title": "ВСС решава какво да прави с проваления избор за шеф на ВАС"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D0%B1%D0%B8%D1%80%D0%B0-%D0%BA%D0%B0%D0%B9%D0%BC%D0%B0%D0%BA%D0%B0-%D0%BD%D0%B0-%D0%B3%D0%B5%D1%80%D0%B1-%D0%B7%D0%B0-%D0%BA%D1%83%D0%BC-%D0%B3%D0%B5%D0%B9%D1%82-news695254.html", "text": "Премиерът и лидер на ГЕРБ ще се срещне днес с парламентарната група и Изпълнителната комисия на партията заради скандала „Кум гейт” и оставката на Делян Добрев. Борисов обяви вчера, че ще поиска от съпартийците си, ако има други подобни случаи, те да бъдат изяснени навреме, за да не се стига да подобна ситуация Премиерът поиска още кметът на Хасково Добри Беливанов, който бе кандидат на ГЕРБ, да подаде оставка и да има нови избори за местна власт в града. Оставката на Делян Добрев в крайна сметка не беше одобрена от парламента. Бойко Борисов я определи като достоен акт, но въпреки това депутатите от ГЕРБ не я подкрепиха.", "date": "2017.10.05", "title": "ИЗВЪНРЕДНО!  Борисов събира каймака на ГЕРБ за \"Кум гейт\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%B2%D0%B0%D0%B6%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B8%D1%82%D0%B5-%D0%B1%D0%B8%D1%82%D0%BA%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%B3%D0%B5%D1%80%D0%B1-%D0%BF%D0%B5-news695256.html", "text": "\"Не съм назначил нито един кум, сват или на булката брат\", заяви вицепремиерът и министър на отбраната Красимир Каракачанов по повод скандалите около Хасково и Каварна. По повод отношенията между ГЕРБ, Бойко Борисов и Румен Радев, лидерът на ВМРО е категоричен, че в никакъв случай не трябва да има война и остър тон между институциите. За проекта за закупуване на бойните самолети, Каракачанов заяви, че за момента трябва да се концентрираме върху модернизацията на тези които имаме в момента. \"В никакъв случая не трябва да бързаме, защото в случая сляпата кучка, комисионни ражда\", допълни още вицепремиерът. \"Както виждате самия премиер каза, че не трябва да има ябълки на раздора. Ние още разтоваряме какъв самолет трябва да има, плащането трябва да става разрочено, в това време влаковете също могат да бъдат закупени. Ако попитате обикновения човек, ще каже влаковете, ако попитате мен или някой висш военен ще поиска самолети\", допълни Каракачанов. За увеличението на пенсиите, лидерът на ВМРО заяви, че и 300 лв. пенсия ще има, но очевидно пенсионерите не искат увеличение, като додова му беше, че около 32 хиляди пенсионери са гласували за Обединените патриоти и няма как с 27 депутати да отстояват това което искат. Той припомни, как при гласуването в миналия парламент БСП услужливо за напуснали залата, за да не гласуват. Той е категоричен, че въпреки всичко ще се продължи да се работи за увеличение на пенсиите, като има 1 млн. инвалидни пенсии, цели села които се правят на инвалиди с мургав цвят на кожата, сумата пък е около 5-6 млн. лв., а с тези спестени пари ще има достатъчно за всички пенсионери.", "date": "2017.10.05", "title": "ЕКСКЛУЗИВНО! Каракачанов с важен коментар за самолетите, \"битката\" между Румен Радев и ГЕРБ, пенсиите и \"Кум гейт\""}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%BF%D0%BE%D0%B8%D1%81%D0%BA%D0%B0-%D0%BE%D1%82-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D1%81%D0%B0%D1%89-29-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD%D0%B5-%D0%BD%D0%B0-%D0%BF%D0%BE%D1%81%D0%BB%D0%B5%D0%B4%D0%B8%D1%86%D0%B8%D1%82%D0%B5-%D0%BE%D1%82-%D1%83-news695210.html", "text": "От Белия дом са отправили официално искане до Конгреса на Съединените щати за заделянето на 29 милиарда долара помощ за редица райони на страната, пострадали от ураганите „Харви“, „Ирма“ и „Мария“, съобщава The Hill. Според информацията Федералната агенция за извънредни ситуации може да получи 12,77 милиарда долара, а още 16 милиарда долара ще бъдат заделени за Националната програма за застраховане при наводнения. Освен това е било поискано и отделянето на 576,5 милиона долара за ликвидирането на последствията от горските пожари.", "date": "2017.10.05", "title": "Белият дом поиска от Конгреса на САЩ 29 милиарда долара за ликвидиране на последиците от ураганите"}
{"url": "http://pik.bg/%D0%B0%D1%80%D0%B5%D1%81%D1%82-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%88%D0%B5%D1%81%D1%82%D0%B8-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%B3%D0%B0%D0%B7%D0%BE%D0%B2%D0%B8%D1%82%D0%B5-%D0%B1%D1%83%D1%82%D0%B8%D0%BB%D0%BA%D0%B8-news695211.html", "text": "Френската полиция е задържала шести заподозрян във връзка с делото за газовите бутилки, открити на входа на жилищна сграда в Париж, съобщава  Figaro. Според информацията арестът е бил извършен вчера. Миналата събота в 16-и окръг на Париж пред входа на жилищна сграда и близо до него са били открити няколко газови бутилки и взривател. Пристигналите на място сапьори успяха да обезвредят взривното устройство. Случаят се разследва от антитерористичната прокуратура. В рамките на разследването бяха задържани петима души. Министърът на вътрешните работи на Франция Жерар Колон заяви, че единият от задържаните е представлявал заплаха за националната сигурност на Франция.", "date": "2017.10.05", "title": "Арест! Във Франция задържаха шести заподозрян във връзка с делото за газовите бутилки"}
{"url": "http://pik.bg/%D0%BC%D0%B5%D1%80%D0%BA%D0%B8-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-%D0%BE%D0%B1%D1%8F%D0%B2%D0%B8-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B7%D0%B0-%D0%BF%D1%80%D0%B5%D1%80%D0%B0%D0%B7%D0%B3%D0%BB%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%BF%D1%80%D1%86%D0%B5%D0%B4%D1%83%D1%80%D0%B0%D1%82%D0%B0-%D0%B7%D0%B0-%D0%BF%D1%80%D0%B8%D0%B5%D0%BC-%D0%BD%D0%B0-%D0%B1%D0%B5%D0%B6%D0%B0-news695213.html", "text": "Премиерът на Канада Джъстни Трюдо обяви за намеренията си да бъде преразгледана процедурата за прием на документи за предоставянето на статут на бежанци в страната след инцидента в Едмънтън, съобщава  CTV. „Детайлно ще разгледаме въпроса за това, дали в бъдеще не трябва да подходим по друг начин по въпроса“, разясни Трюдо. По думите му „приоритетът винаги трябва да се дава на защитата на ценностите и правата на канадците“. На 30 септември мъж нападна с нож полицейски служител, след като преди това с автофургон се вряза в полицейска кола. По-късно нападателят опита да се вреже с автофургона си в група пешеходци. При инцидента пострадаха четирима души.", "date": "2017.10.05", "title": "Мерки! Премиерът на Канада обяви намерение за преразглеждане на прцедурата за прием на бежанци"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D1%81%D0%B5-%D0%B1%D0%BE%D0%B8-%D0%BE%D1%82-%D0%B5%D1%84%D0%B5%D0%BA%D1%82%D0%B0-%D0%BD%D0%B0-%D0%B4%D0%BE%D0%BC%D0%B8%D0%BD%D0%BE%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D0%BA%D0%B0%D1%82%D0%B0%D0%BB%D0%BE%D0%BD%D0%B8%D1%8F-news695212.html", "text": "В случай на получаване на независимост Каталония ще може да провокира, ако не „парад на суверенитетите“, то „ефект на доминото“, пише в редакционен коментар руското издание Взгряд, цитирано от Фокус. Испанците си имат още и Страната на баските, която с интерес наблюдава случващото се в Барселона. В други ъгълчета на Европейския съюз също има подобни невралгични точки. Наскоро вътрешният министър на Полша Мариуш Блашчак отбеляза, че каталонският референдум звучи като предупреждение за Полша, в която действа „Движение за автономията на Силезия“. Горна Силезия е регион в югозападната част на страната. Не трябва да се забравя и „Северната лига“ в Италия и фламандско-валонските търкания в сърцето на Европейския съюз – в Белгия, а също така Шотландия и Северна Ирландия, както и за нестихващите страсти на Балканите. Има сепаратистки искания във френска Корсика, португалска Мадейра и Азорски острови, в румънска Трансилвания и в германска Бавария. Разбира се, тези движения имат по-скоро маргинален характер, но и в Каталония преди 15 години едва ли някой би си помислил, че това, което вече е на път да се случи, ще стане.", "date": "2017.10.05", "title": "В Русия: Европейският съюз се бои от ефекта на доминото заради Каталония"}
{"url": "http://pik.bg/%D0%BF%D0%B0%D0%B4%D0%B5%D0%BD%D0%B8%D0%B5-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D1%81%D0%B5%D1%80%D0%B8%D0%B0%D0%BB%D0%B0-%E2%80%9E%D0%B2%D0%B5%D1%81%D0%B5%D0%BB%D0%B8%D0%B5%E2%80%9C-%D0%B5-%D0%B7%D0%B0%D0%BF%D0%BB%D0%B0%D1%88%D0%B5%D0%BD-%D1%81%D1%8A%D1%81-7-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D1%82%D0%B5%D0%B6%D0%B0%D0%BD%D0%B8%D0%B5-%D0%BD%D0%B0-%D0%B4%D0%B5-news695221.html", "text": "35-годишният актьор Марк Салинг, който стана популярен с участието си в култовия сериал „Веселие“, се призна за виновен в притежанието на детска порнография, съобщава The Guardian. С това актьорът се размина с получаването на максимално наказание от 20 години затвор. Сега Салинг може да получи присъда между четири и седем години лишаване от свобода. Освен това той трябва да се регистрира в полицейския участък по местожителство като сексуален престъпник. Марк Салинг бе арестуван през 2015 година, като получи обвинения за притежанието на филми с детско порно. На компютъра на актьора бяха открити над 50 000 снимки и клипове с детско порно, както и още 4 000 качени на флашки. Според закона, след като излезе от затвора, Салинг ще бъде под надзор в следващите 20 години. През това време той няма да има право да общува с непълнолетни, да посещава училищни дворове, детски площадки и други детски обекти.", "date": "2017.10.05", "title": "Падение! Звезда от сериала „Веселие“ е заплашен със 7 години затвор заради притежание на детска порнография"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BE%D0%BA%D0%BB%D0%B0%D1%85%D0%BE%D0%BC%D0%B0-%D1%81%D0%B8%D1%82%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0-%D0%BC%D1%8A%D0%B6-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D0%BB-%D1%81-%D0%BC%D0%B0%D1%81%D0%BE%D0%B2%D0%B8-%D1%80%D0%B0%D0%B7%D1%81%D1%82%D1%80%D0%B5%D0%BB%D0%B8-news695222.html", "text": "39-годишният Родерик Ламар Робинсън е бил задържан от полицията в Оклахома Сити, след като публикувал на личната си страница в една от социалните мрежи послание със заплахи, че ще извърши масови разстрели в Оклахома Сити и Сан Антонио, съобщава ТАСС, позовавайки се на съобщение на полицията в Оклахома Сити. От полицията все още не са наясно доколко сериозни са били намеренията на Робинсън и дали той притежава оръжие. В съобщението се отбелязва, че в светлината на безразборната стрелба в Лас Вегас, всяка заплаха ще се възприема максимално сериозно.", "date": "2017.10.05", "title": "Полицията в Оклахома Сити арестува мъж, заплашвал с масови разстрели"}
{"url": "http://pik.bg/%D1%82%D1%80%D0%B8-%D1%80%D0%BE%D0%B4%D0%BD%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%B8-%D1%81%D0%BF%D0%BE%D1%80%D1%8F%D1%82-%D0%B7%D0%B0-%D0%BF%D1%80%D0%B0%D0%B2%D0%B0%D1%82%D0%B0-%D0%B7%D0%B0-%D0%B8%D0%B7%D0%BB%D1%8A%D1%87%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B0%D1%87%D0%B0-%D0%BF%D1%83%D0%BB%D0%B5%D0%B2---%D0%B4%D0%B6%D0%BE%D1%88%D1%83%D0%B0-news695214.html", "text": "Три български телевизии проявяват интерес към правата на мача между Антъни Джошуа и Кубрат Пулев за поясите в в тежката категория на професионалния бокс във версиите IBF, IBO и WBA, който ще се проведе на 28 октомври в Кардиф, съобщава Меридиан мач. Според информацията това са Мтел Спорт, Нова телевизия и Би Ти Ви. Възможно е в последния момент да се намеси и цифровият оператор Булсатком, който излъчва каналите ТВ+ и Филм+. Правата най-вероятно ще бъдат разиграни на търг, тъй като исканата в момента сума от 150-200 000 долара е твърде висока за българските стандарти. С най-сериозни шансове изглежда Нова телевизия, която е дългогодишен партньор на промоутърите на Кобрата и излъчи последните му два мача в ефира на платените си канали Диема спорт. Сериозни са и шансовете на Мтел Спорт, която прави опити да стъпи сериодно на пазара, като наскоро предаде мача на века между Флойд Мейуедър и Конър Макгрегър.", "date": "2017.10.05", "title": "Три родни телевизии спорят за правата за излъчването на мача Пулев - Джошуа"}
{"url": "http://pik.bg/%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B5%D0%BD-%D1%85%D0%B8%D1%82-%D0%B2-%D0%B4%D1%83%D0%B1%D0%B0%D0%B9-%D1%82%D0%B5%D1%81%D1%82%D0%B2%D0%B0%D1%85%D0%B0-%D0%BB%D0%B5%D1%82%D1%8F%D1%89%D0%BE-%D1%82%D0%B0%D0%BA%D1%81%D0%B8-%D0%B2%D0%B8%D0%B4%D0%B5%D0%BE-news695191.html", "text": "В Дубай беше осъществен успешен петминутен полет с двуместен Волокоптер, предназначен за такси, съобщава Нова телевизия. Електрическата машина полетя на височина 200 метра, издигната от 18 перки. Летящото такси е изключително тихо, поддържа скорост от 50 км/ч, но може да ускори и до 100. Корпусът му е с дължина 2 м, а диаметърът на рамката – 7. Когато бъде пуснато официално в движение, електрическото въздушно такси няма да се нуждае от дистанционен контрол и ще може да лети до 30 минути с едно зареждане. Ползването на летящото такси ще върви в пакет с мобилно приложение. При направена поръчка, Волокоптерът ще пристига до съответната площадка за излитане и кацане. После машината ще се насочва към зададената дестинация по най-краткия възможен маршрут.", "date": "2017.10.05", "title": "Транспортен хит! В Дубай тестваха летящо такси (ВИДЕО)"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D1%81%D1%8A%D1%80%D0%B1%D0%B8%D1%8F-%D0%BF%D0%BE%D0%BB%D1%83%D1%87%D0%B8-%D0%B8-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D0%B2%D0%B0-%D0%BF%D0%BE%D1%80%D1%8A%D1%87%D0%B0%D0%BD%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D1%8F-%D0%BC%D0%B8%D0%B3-29-%D0%BE%D1%82-%D1%80%D1%83%D1%81%D0%B8%D1%8F-news695205.html", "text": "Последните два от общо шестте поръчани от Русия изтребители МиГ-29 са пристигнали на летище „Батайница“ в Сърбия, съобщава македонското издание МКД, цитирано от Фокус. Два самолета са пристигнали в понеделник, два във вторник, а в сряда последните два, разяснява изданието. Сръбският президент Александър Вучич заяви, че Сърбия ще има сериозна ескадрила, убедително най-силната в региона и добави: \"Горд съм от това и съм уверен, че нашите техници ще успеят да работят и нашите войници да летят на тези мощни машини\". Според него все още няма машина, която да е по-добра от МиГ-29. „Това е поколение „четири плюс“ и с него сме решили проблема с авиацията ни за следващите 20 години\", уточни Вучич. Той обяви, че Сърбия ще продължи да засилва авиацията си и че ще има още самолети.", "date": "2017.10.05", "title": "Сделка! Сърбия получи и последните два поръчани изтребителя Миг-29 от Русия"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%8E%D0%BF-%D1%85%D0%B0%D0%B9%D0%BD%D0%BA%D0%B5%D1%81-%D1%81-%D0%BE%D1%84%D0%B5%D1%80%D1%82%D0%B0-%D0%B4%D0%B0-%D0%BF%D0%BE%D0%B5%D0%BC%D0%B5-%D0%BE%D1%82%D0%BD%D0%BE%D0%B2%D0%BE-%D0%B1%D0%B0%D0%B9%D0%B5%D1%80%D0%BD-news695206.html", "text": "72-годишният Юп Хайнкес е получил предложение да се завърне на треньорския пост на Байерн, твърди „Билд“, коментирайки новината като \"футболната сензация на годината\". В момента Байерн е без постоянен треньор, след като преди седмица Карло Анчелоти бе уволнен. Ако Хайнкес приеме, то това ще е четвъртият му период в кариерата начело на тима от Мюнхен. Според информацията предложението на ръководството на Байерн е за договор до края на сезона, след което ще се мисли и в по дългосрочна перспектива. По време на предишния си престой начело на Байерн Хайнкес изведе тима до требъл през 2013 година, след което обяви край на треньорската си кариера. В момента временно начело на тима е помощник-треньорът Вили Саньол. За наследници на Анчелоти бяха спрягани доста имена, сред които тези на Томас Тухел и Юлиан Нагелсман, но от Байерн са се отказали от всички в полза на Хайнкес.", "date": "2017.10.05", "title": "Изненада! Юп Хайнкес с оферта да поеме отново Байерн"}
{"url": "http://pik.bg/%D0%BF%D0%BE-%D0%B7%D0%B0%D0%BC%D0%B5%D1%81%D1%82%D0%B2%D0%B0%D0%BD%D0%B5-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D1%80%D0%B0%D0%B4%D0%BE%D1%83%D1%81%D1%82%D1%80%D0%BE%D0%B9%D1%81%D1%82%D0%B2%D0%BE%D1%82%D0%BE-%D0%BF%D0%BE%D0%B5-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%8F-%D0%BF%D0%BE%D1%81%D1%82-%D0%B2-%D0%B5%D0%BA%D0%B2%D0%B0%D0%B4%D0%BE%D1%80-news695203.html", "text": "Президентът на Еквадор Ленин Морено възложи временно на министъра на градоустройството Мария Алехандра Викуня вицепрезидентските функции, съобщава РИА Новости, като се позовава на изявление на администрацията на президента на Еквадор в „Туитър“. Викуня трябва да замести на поста Хорхе Глас, който бе аристуван заради подозрение в корупция. „За вицепрезидент на република Еквадор се назначава Мария Алехандра Викуня, министър на градоустройството, за времето, докато продължи временното отсъствие на Хорхе Глас“, се посочва в официалното съобщение. Самата Викуня също потвърди своето ново назначение. „Благодаря за доверието на другаря президент Ленин Морено и приемам отговорността с твърдото намерение да укрепя нашата гражданска революция“, написа Викуня в профила си в „Туитър“.", "date": "2017.10.05", "title": "По заместване! Министър на градоустройството пое вицепрезидентския пост в Еквадор"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%85%D0%BE%D1%82%D0%B5%D0%BB%D1%81%D0%BA%D0%B0-%D0%B2%D0%B5%D1%80%D0%B8%D0%B3%D0%B0-%D0%B8%D0%B7%D1%82%D0%B5%D0%B3%D0%BB%D0%B8-%D0%BE%D0%B1%D1%8F%D0%B2%D0%B0-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D0%B7%D0%B0-%D1%87%D0%B8%D1%81%D1%82%D0%B0%D1%87-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81-%D0%B8%D0%B7%D0%B8%D1%81%D0%BA%D0%B2%D0%B0%D0%BD%D0%B5-news695204.html", "text": "Голямата хотелска верига „Холидей Ин“ изтегли скандална обява за работа, в която се посочва като изискване всички чистачи да говорят на румънски език, съобщава The Daily Telegraph, цитирани от Фокус. В обявата се посочва, че всички, които искат да кандидатстват за поста с минимална заплата, трябва да имат една година опит, да бъдат гъвкави и отговорни, да имат добри комуникационни умения и задължително да говорят на румънски език. Одобрените за позицията ще получават по 7,75 лири на час, за да чистят стаи в хотел „Хемел“ в град Хемпстед. Според последното преброяване на правителството през 2011 г. румънският език е 21-ят най-често говорен език във Великобритания, като 0,1% от жителите ѝ сочат, че това е техния първи език. Били Пиърсън, който е забелязал обявата в интернет посочи, че не е повярвал на очите си. „Всички знаем какво означава това – че работната позиция е единствено открита за румънци.  Аз съм чистач. Бил съм професионален чистач за пет години, но изглежда, че не мога да кандидатствам за позицията, защото съм англичанин. Работил съм в кръчми и ресторанти, където повечето хора, с които съм работил са били румънци и унгарци – коментира Пиърсън. - Трябва да им се позволява да работят, както се позволява на англичанин. Никога не съм виждал англичанин, който да говори на румънски. Трябва да си румънец, за да кандидатстваш на позицията. Това е страшно глупаво“. Обявата в последствие е променена. Говорител на верига хотели „Холидей Ин“, посочи в официално изявление, че компанията „е работодател на равните възможности , който не поставя езикови ограничения на която и да е позиция“. Той добави, че обявата явно е била сгрешена. „Съжаляваме за объркването, причинено от обявата. Ние приветстваме всички кандидатури“, посочи той.", "date": "2017.10.05", "title": "Скандално! Хотелска верига изтегли обява за работа за чистач във Великобритания, с изискване кандидатите „да говорят румънски език“"}
{"url": "http://pik.bg/%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D0%BF%D1%80%D0%BE%D0%B4%D0%B0%D0%B4%D0%B0%D1%82-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D1%80%D0%B0%D0%BA%D0%B5%D1%82%D0%B8-%E2%80%9E%D0%B2%D1%8A%D0%B7%D0%B4%D1%83%D1%85-%D0%B2%D1%8A%D0%B7%D0%B4%D1%83%D1%85%E2%80%9C-%D0%B7%D0%B0-113-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-news695197.html", "text": "Съединените щати са готови да предоставят на Япония 56 ракети от среден клас „въздух-въздух“ AIM-120C-7 на стойност 113 милиона долара, съобщава ТАСС като се позовава на информация от профилното ведомство, отговарящо за доставянето на оръжие за чужбина, което е част от структурите на Пентагона. Освен самите ракети, от Вашингтон са готови да продадат на Тоико и контейнери към тях, както и резервни части и друго съпътстващо оборудване. От американското военно ведомство заявяват, че реализирането на такава сделка би помогнало за засилването на безопасността на американските военни, които са дислоцирани в Япония, като ще осигури на страната „критично важна способност в сферата на противовъздушната отбрана“. От Държавния департамент на САЩ вече са издали разрешение за реализация на сделката.", "date": "2017.10.05", "title": "Съединените щати готови да продадат на Япония ракети „въздух-въздух“ за 113 милиона долара"}
{"url": "http://pik.bg/%D0%BA%D0%BE%D0%BD%D1%81%D0%BF%D0%B8%D1%80%D0%B0%D1%86%D0%B8%D1%8F-%D1%85%D0%B0%D0%BA%D0%B5%D1%80%D1%81%D0%BA%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%B2%D0%BE%D0%B5%D0%BD%D0%BD%D0%B8-%D0%BE%D1%82-%D0%BD%D0%B0%D1%82%D0%BE-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D1%80%D1%83%D1%81%D0%B8%D1%8F-news695190.html", "text": "Русия е открила нов боен фронт с НАТО, като атакува смартфони на войници от Алианса, твърди в. „Уолстрийт джърнъл“, като се позова на западни военни източници, съобщава Би Ти Ви. Според изданието войници, офицери и правителствени представители от Организацията на Северноатлантическия договор твърдят, че Русия води кампания за проникване в смартфони на военния персонал. Целта според тях е придобиване на оперативна информация, оценка на числеността на формированията, а също и сплашване на потребителите на устройствата. Характерът на кампанията свидетелства за координация на държавно ниво и няма съмнение, че тя е дело на Русия, казват източниците. По думите им в операцията се използват дронове с усъвършенствана апаратура за електронно наблюдение, която е почти недостъпна за цивилни лица. Мишена на кампанията са служещите в батальоните на НАТО, разположени тази година в Полша и балтийските републики. Сред атакуваните е подполковникът от армията на САЩ Кристофър Льорьо, поел през юли командването на натовската база в Полша. По думите му хакер с руски айпи адрес се опитал да пробие двойната защита на паролата за неговия смартфон, а телефоните и профилите във „Фейсбук“ на шестима от подчинените му също били хакнати. Разследване в Естония е установило, продължава „Уолстрийт джърнъл“, че с помощта на портативна телефонна антена руските служби са придобивали достъп до телефоните в района на военна база. При намесата се теглела или изтривала информация от личните мобилни устройства с цел тормоз или сплашване, казват западни представители. Източник, близък до НАТО, разказал, че в Латвия към един американски войник, готвещ се за участие в спортна проява, са доближил човек, който между другото споменал детайли за личния му живот и информация за негови роднини. Подобен случай имало и с американски войник, докато пътувал във влак в Полша. И двамата войници са убедени, че са имали работа с руски агент, пише „Уолстрийт джърнъл“. Изданието цитира Кийр Жил, сътрудник към програмата за Русия и Евразия към „Чатъм хаус“, според когото Русия винаги се е стремяла да атакува служители от НАТО с разузнавателни цели, но „подобна кампания за тормоз и сплашване няма прецеденти в последно време“.", "date": "2017.10.05", "title": "Конспирация! Хакерска кампания срещу военни от НАТО от страна на Русия"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D0%BE%D0%B5%D0%BD%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%83%D1%87%D0%B0%D1%81%D1%82%D1%8A%D0%BA-%D0%B2-%D0%BF%D0%B5%D1%80%D1%83-%D0%B2%D0%B8%D0%B4%D0%B5%D0%BE-news695202.html", "text": "Военен самолет Ан-32 на Военноморските сили на Перу се е врязал в полицейски участък, съобщава El Comercio. Според информацията на изданието, самолетът напуснал пистата за излитане, след което се врязал в сградата на участъка. По предварителни данни до инцидента се стигнало заради неизправност на спирачната система на самолета. Официалната причина ще бъде обявена, след като приключи разследването на случилото се. Изданието Diario Correo отбелязва, че на борда на самолета в момента на инцидента е имало около 70 военнослужещи. По предварителни данни пострадали няма.", "date": "2017.10.05", "title": "Инцидент! Военен самолет се вряза в полицейски участък в Перу (ВИДЕО)"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%89%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-%D0%B2-%D0%BD%D0%B0%D0%B4-25-%D1%80%D1%83%D1%81%D0%BA%D0%B8-%D0%BF%D1%80%D0%BE%D0%B5%D0%BA%D1%82%D0%B0-news695194.html", "text": "Руския фонд за пряка инвестиция (РФПИ) и фонда от Саудитска Арабия Public Investment Fund (PIF) планират да инвестират в над 25 руски проекта, съобщава електронното издание RT, позовавайки се на информация в сайта на Министерството на промишлеността и търговията на Русия. „Съвместните планове на РФПИ и PIF са свързани с повече от 25 руски проекта в секторите на производство на стоки за масово потребление, селско стопанство, недвижими имоти, инфраструктура, нефтения и газовия сектори“, се посочва в съобщението на Министерството. Кралят на Саудитска Арабия Салман бен Абдел Азиз Ал Сауд пристигна по-рано вчера в Москва на първото в историята на отношенията между Русия и Саудитска Арабия официално посещение.", "date": "2017.10.05", "title": "Саудитска Арабия ще инвестира в над 25 руски проекта"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%83%D1%82%D0%B8%D0%BD-%D0%BF%D0%BE%D1%81%D0%B2%D0%B5%D1%82%D0%B5%D0%BD-%D0%B2-%D1%82%D0%B0%D0%B9%D0%BD%D0%B0%D1%82%D0%B0-%D0%B7%D0%B0-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D0%BA%D1%83%D1%84%D0%B0%D1%80%D1%87%D0%B5-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B5%D0%B4%D0%B8-16-%D0%B3%D0%BE%D0%B4%D0%B8%D0%BD%D0%B8--news695123.html", "text": "По думите му, от този момент нататък санкциите на Запада по отношение на Пхенян само се усилват, но това не е успяло да накара ръководството на страната да се откажат от ядреното въоръжение. Точно обратното - спомогнало да се разработват все по-страшни видове, предаде life.ru. Северна Корея е неголяма страна, която живее в условията на санкции десетилетия наред. И какво? През 2001 г. при пътуването си до Япония бях и Северна Корея и се срещнах с бащата на сегашния лидер. Още тогава той ми каза, че имат атомна бомба, разказа Путин. Нещо повече, той разказа, че с помощта на съвременни артилерийски системи те могат да я изпратят до Сеул. Това беше още през 2001 г. А днес, вместо атомна бомба, те имат водородна, и вместо артилерийски системи - ракети със среден обсег. Какво се е променило? Нима това е пътят, който може да реши този проблем, попита Путин. Комментирайки възможноста за нанесяне на масиран удар по Северна Корея, Путин изказал мнение, че е невъзможно да се предскаже резултатът от тези действия. Кой знае какво и къде е заровено там, каза той. На 3 септември тази година КНДР проведе шестият в историята ядрен опит. Според властите в Северна Корея е била взривена водородна бомба. За първи път КНДР обяви публично, че е направила ядрено оръжие през февруари 2005 г. През октомври 2006 г. републиката направи своето първо ядрено изпитания. Превод: ПИК Президентът на Русия Владимир Путин научил, че Северна корея имат атомна бомба още в началото на новото хилядолетие. Тайната му разкрил самият Ким Чен Ир. Това разказа самият Путин по време на изявление на форума \"Руска енергийна седмица\". По думите му, от този момент нататък санкциите на Запада по отношение на Пхенян само се усилват, но това не е успяло да накара ръководството на страната да се откажат от ядреното въоръжение. Точно обратното - спомогнало да се разработват все по-страшни видове, предаде life.ru. Северна Корея е неголяма страна, която живее в условията на санкции десетилетия наред. И какво? През 2001 г. при пътуването си до Япония бях и Северна Корея и се срещнах с бащата на сегашния лидер. Още тогава той ми каза, че имат атомна бомба, разказа Путин. Нещо повече, той разказа, че с помощта на съвременни артилерийски системи те могат да я изпратят до Сеул. Това беше още през 2001 г. А днес, вместо атомна бомба, те имат водородна, и вместо артилерийски системи - ракети със среден обсег. Какво се е променило? Нима това е пътят, който може да реши този проблем, попита Путин. Комментирайки възможноста за нанесяне на масиран удар по Северна Корея, Путин изказал мнение, че е невъзможно да се предскаже резултатът от тези действия. Кой знае какво и къде е заровено там, каза той. На 3 септември тази година КНДР проведе шестият в историята ядрен опит. Според властите в Северна Корея е била взривена водородна бомба. За първи път КНДР обяви публично, че е направила ядрено оръжие през февруари 2005 г. През октомври 2006 г. републиката направи своето първо ядрено изпитания.", "date": "2017.10.05", "title": "ЕКСКЛУЗИВНО! Путин посветен в тайната за ядреното куфарче на Северна Корея преди 16 години! Ким Чен Ир го светнал, че имат атомна бомба"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D1%88%D0%B8%D0%BD%D0%B4%D0%B7%D0%BE-%D0%B0%D0%B1%D0%B5-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D0%BA%D0%BE%D0%BE%D1%80%D0%B4%D0%B8%D0%BD%D0%B8%D1%80%D0%B0%D0%BD%D0%B5-%D0%BD%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D1%81%D0%B8-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD%D0%B0-%D0%BA-news695196.html", "text": "Американският президент Доналд Тръмп и премиерът на Япония Шиндзо Абе са постигнали договорка двете държави да координират действията си по отношение на Северна Корея, съобщава сайтът на Белия дом. Двамата лидери са разговаряли по телефона. „Тръмп и Абе са изразили желание за продължаване на поддържането на тясна координация по ред въпроси, включително и за Северна Корея, в навечерието на визитата на президента Тръмп в Япония през ноември“, се посочва в съобщението на Белия дом.", "date": "2017.10.05", "title": "Доналд Тръмп и Шиндзо Абе се договориха за координиране на действията си по отношение на КНДР"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BE%D1%82-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0%D1%82%D0%B0-%E2%80%9E%D0%B4%D0%B6%D0%B5%D0%B1%D1%85%D0%B0%D1%82-%D0%B0%D0%BD-%D0%BD%D1%83%D1%81%D1%80%D0%B0%E2%80%9C-%D0%BE%D1%82%D1%80%D0%B5%D0%BA%D0%BE%D1%85%D0%B0-%D1%87%D0%B5-%D0%BB%D0%B8%D0%B4%D0%B5%D1%80%D1%8A%D1%82-%D0%B8%D0%BC-%D0%B5-%D0%B1%D0%B8%D0%BB-%D1%80%D0%B0%D0%BD%D0%B5%D0%BD-%D0%BF%D1%80%D0%B8-%D1%80%D1%83%D1%81%D0%BA%D0%B8-%D0%B2%D1%8A-news695193.html", "text": "Сирийската групировка „Джебхат ан Нусра“ отрече в заявление в социалните мрежи, че нейният лидер Абу Бохамад ал Голани е бил тежко ранен при руски въздушен удар и посочи, че той е в добро здраве и че изпълнява задълженията си, предаде Reuters, цитирани от Фокус. Руското министерство на отбраната по-рано посочи, че авиацията на страната сериозно е ранила Ал Голани на 3 октомври, докато той е провеждал среща с полеви командири.", "date": "2017.10.05", "title": "Реакция! От групировката „Джебхат ан Нусра“ отрекоха, че лидерът им е бил ранен при руски въздушен удар"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BA%D0%B0%D1%82%D0%B0%D0%BB%D0%BE%D0%BD%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%BC%D0%B0%D0%B4%D1%80%D0%B8%D0%B4-%D0%B4%D0%B0-%D1%81%D0%B5-%D1%81%D1%8A%D0%B3%D0%BB%D0%B0%D1%81%D0%B8-%D0%BD%D0%B0-%D0%BF%D0%BE%D1%81%D1%80%D0%B5%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-news695192.html", "text": "Каталонският регионален премиер Карлес Пучдемон призова за пореден път испанските власти да се съгласят на посредничество за намиране на изход от най-тежката политическа криза в страната от десетилетия, предадоха Асошиайтед Прес и Ройтерс, цитирани от Би Ти Ви. В изявление по телевизията вчера той определи централното правителство като безотговорно заради отказа му да приеме такова посредничество. Пучдемон разкритикува и крал Фелипе VI за това, че следва „катастрофалната“ политика на властите в Мадрид към североизточната автономна област. „Вие разочаровахте много каталунци“, се обърна той към монарха. Пучдемон потвъврди, че до дни ще представи пътна карта за независимост на Каталуния. „Сигурен съм, че през следващите няколко дни ще покажем страната ни в най-добрата ѝ светлина, след като каталунските институции приведат в действие резултата от референдума“, добави още той. Пучдемон осъди и насилието от страна на испанската полиция при опита да ѝ спре произведения в неделя референдум за самоопределение на автономната област, който бе обявен от централните власти за незаконен. „Организирахме референдум в условия на безпрецедентни репресии и през следващите дни ще дадем всичко от себе си, за да приложим резултатите от референдума“, подчерта той. Очаква се каталунският парламент да обяви в понеделник едностранно независимостта на автономната област. Опозиционни партии в регионалното законодателно събрание дадоха да се разбере, че ще поискат от Конституционния съд на Испания да забрани заседанието на 9 октомври. Испанският вицепремиер Сорая Саенс де Сантамария призова каталунския лидер да се откаже от плановете си да обяви независимостта на региона. „Призовавам Пучдемон да уважава Испания и Каталуния. Отвъд пределите на закона няма демокрация“, подчерта Сорая Саенс де Сантамария. Тя призна, че никога не е имало „такова разделение“ между кралството и североизточната автономна област.", "date": "2017.10.05", "title": "Премиерът на Каталония поиска Мадрид да се съгласи на посредничество"}
{"url": "http://pik.bg/%D0%BA%D0%B0%D0%BD%D0%B0%D0%BB%D0%B4%D0%B6%D0%B8%D1%8F-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%82%D1%80%D0%B0%D1%84%D0%B8%D0%BA%D0%B0-%D0%BF%D1%80%D0%B5%D0%B7-%D0%B1%D1%80%D0%B0%D0%B7%D0%B4%D0%B0%D1%82%D0%B0-800-%D0%B5%D0%B2%D1%80%D0%BE-%D0%B5-%D1%82%D0%B0%D1%80%D0%B8%D1%84%D0%B0%D1%82%D0%B0-%D0%B7%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-400---%D0%B7%D0%B0-%D0%B4%D0%B5%D1%82-news695170.html", "text": "800 евро за възрастен и 400 за дете – това е тарифата за нелегално преминаване на българо-турската граница, казва един от каналджиите пред Би Ти Ви и разкрива как от години прекарва хора през браздата. Близо до граничните села, според каналджията, се работи активно и няколко пъти седмично се превеждат групи нелегални. Мъжът твърди, че от години се занимава с това и официалната информация за случващото се по границата не отговаря на истината. Той знае на пръсти слабите места по границата. Разказва, че поема нелегалните от браздата с Турция и ги превежда до вътрешността на страната. Работи в група между шест и осем души, всеки със своя задача. \"Отиват двама човека на самата граница, трима остават отцепка, другите оставаме там, има двама с коли и още един - отцепка в населеното място. Според колите, ако имаме две коли, можем да вземем 15-16, ако сме с една – от 8 до 10\", разказа мъжът. Преди година вземали по 1000 евро на човек, сега тарифата паднала. За децата под 7 г. не се плаща, защото не заемат много място, а за тези над 7 г. се плаща по 400-500 евро, допълни той. „Сега ходи човек от България, влиза в Турция, взема парите, връща се и ни дава нашата част от уговорената сделка, сега работят някъде 800-700 евро на човек. Ако са 10 човека, които трябва да се прекарат, 7000 или 8000 евро. Грубо се пада по 1000 евро. В седмицата, ако прекарат 3-4 групи, това са достатъчно\", допълни още мъжът и казва, че това е сериозен бизнес. Много сериозен, в който едни хора са направили състояние от цялата работа\". Оградата по границата прескачат със стълби, а сензорите, по думите му, не работят. \"Режат я там, където ще минават само един път, а където се минава постоянно, се слагат стълби\". По думите му полицаи им казват къде сензорите не работят. Голяма част от каналджиите не се страхуват от нищо в България. Бизнесът върви, защото всичко се купува, категоричен е той. Обикновено задържаните за каналджийство се връщали към бизнеса веднага след излизането от ареста. Каналджията твърди, че в последните две години нелегалното преминаване на браздата станало по-лесно заради съучастието на гранични полицаи. ", "date": "2017.10.05", "title": "Каналджия проговори за трафика през браздата: 800 евро е тарифата за възрастен, 400 - за дете"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B0%D0%BC%D0%BD%D0%B8%D1%81%D1%82%D0%B8%D1%8F-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8-news695199.html", "text": "Специална комисия към Националното учредително събрание на Венецуела подготвя законопроект, който ще бъде разгледан на пленарно заседание, за амнистия на всички политически затворници. Това съобщи председателят на Националното учредително събрание Делси Родригес, цитиран от РИА Новости. Въпросният законопроект трябва да бъде разгледан три месеца след старта на работата на Събранието, което означава нвай-рано през ноември. „Комисията работи изключително внимателно, като бе разгледано всяко едно дело, свързано с лишаване от свобода за политическо насилие и свързаните с това престъпления. Това бе направено, тъй като пред Събранието трябва да бъде представено аргументирано предложение за амнистия“, каза Родригес в ефира на държавната телевизия на Венецуела. Новото Национално учредително събрание на Венецуела започна работа на 4 август. Основната задача на Събранието е подготовка на нова конституция на страната. Сред другите ключови закони, които Националното учредително събрание предстои да приеме в най-скоро време Родригес отбеляза закона за снабдяването на населението и за достъпните цени, закон за обменни пунктове, закон за придвижване и за защита на международните инвестиции, а така също и закон срещу ненавистта, нетърпимостта и фашизма.", "date": "2017.10.05", "title": "Във Венецуела подготвят амнистия за политическите затворници"}
{"url": "http://pik.bg/%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B4%D0%BE%D0%B2%D0%B5%D1%80%D0%B8%D0%B5%D1%82%D0%BE-%D1%81%D0%B8-%D0%BA%D1%8A%D0%BC-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D1%81%D0%B5%D0%BA%D1%80%D0%B5%D1%82%D0%B0%D1%80-news695189.html", "text": "Президентът на САЩ Доналд Тръмп заяви, че има „пълно доверие“ в държавния секретар Рекс Тилърсън, след като се появи доклад, че водачът на американската дипломация е нарекъл Тръмп „дебил“, предаде Франс Прес, цитирани от Фокус. „Това са фалшиви новини. Това е напълно лъжлива история“, коментира Тръмп, посочвайки новината на телевизионния канал „ЕнБиСи Нюз“, който цитира високопоставен служител на държавната администрация, разкрил , че Тилърсън е нарекъл Тръмп „дебил“ миналото лято по време на среща в Пентагона. „Пълно доверие в Рекс. Имам пълно доверие“, каза американският президент часове, след като Тилърсън отрече лично и слуховете, че е обмислял това лято да подаде оставка.", "date": "2017.10.05", "title": "Подкрепа! Американският президент потвърди доверието си към държавния секретар"}
{"url": "http://pik.bg/%D0%BA%D0%BE%D1%81%D0%BE%D0%B2%D0%BE-%D0%BE%D1%82%D1%82%D0%B5%D0%B3%D0%BB%D1%8F-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D1%81%D0%B8-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%B2-%D1%8E%D0%BD%D0%B5%D1%81%D0%BA%D0%BE-%D0%B8-%D0%B8%D0%BD%D1%82%D0%B5%D1%80%D0%BF%D0%BE%D0%BB-news695198.html", "text": "Външното министерство на Косово излезе с официално изявление, в което обясни причините за решението страната да не кандидатства за членство в ЮНЕСКО и в други международни организации, предаде Gazeta Express, цитирани от Фокус. Според министерството, решението да не се кандидатства е било направено в координация с Европейския съюз и САЩ. „Министерството на външните работи иска да уведоми обществото относно членството на Косово в регионалните, континенталните и световните организации, а именно ООН и агенциите му, които остават приоритет за Косово – се посочва в изявлението. -  Косово е член на повече от 60 регионални, континентални и световни организации и всяка процедура за кандидатстване се прави при пълната и близка координация със съюзниците на Косово, а именно САЩ и ЕС“. Според външното министерство „прагматичното отлагане на членството на Косово в Интерпол и в ЮНЕСКО е напълно подкрепено и координирано със САЩ. „МВнР поема ангажимент тези действия да допринесат за засилването на международните позиции на Косово“, сочи институцията.", "date": "2017.10.05", "title": "Косово оттегля кандидатурата си за членство в ЮНЕСКО и Интерпол"}
{"url": "http://pik.bg/%D0%B1%D0%BB%D0%B0%D0%B3%D0%BE%D1%80%D0%BE%D0%B4%D1%81%D1%82%D0%B2%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BD%D0%B0-%D0%BF%D0%BE%D0%BB%D1%88%D0%B0-%D0%BF%D0%BB%D0%B0%D1%89%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BD%D0%B0-%D0%B8%D0%B3%D1%80%D0%B0%D1%87-%D0%BD%D0%B0-%D0%B3%D1%83%D1%80%D0%BD%D0%B8%D0%BA-news695200.html", "text": "Нападателят на Наполи Аркадиуш Милик даде пример за благородство, като дари пари за операцията на 22-годишния халф на Гурник (Забже) Конрад Новак, съобщава Спортал. Играчът получи сериозна травма в коляното през август, като операцията му при професор Мариани в Рим е струвала 20 000 евро, с които Новак не е разполагал. Самият Милик наскоро ползва услугите на професор Мариани и е платил и за лечението на своя сънародник. През миналия сезон Милик пропусна четири месеца заради аналогична травма.", "date": "2017.10.05", "title": "Благородство! Национал на Полша плаща операция на играч на Гурник"}
{"url": "http://pik.bg/%D1%81%D1%8A%D0%B4%D1%8F%D1%82-%D0%B7%D0%B0%D0%B4%D0%BE%D1%87%D0%BD%D0%BE-%D0%BC%D0%B0%D1%80%D0%BE%D0%BA%D0%B0%D0%BD%D0%B5%D1%86-%D0%B8%D0%B7%D0%B1%D1%8F%D0%B3%D0%B0%D0%BB-%D0%B2-%D1%87%D1%83%D0%B6%D0%B1%D0%B8%D0%BD%D0%B0-%D1%81-%D0%BD%D0%B5%D0%B2%D1%80%D1%8A%D1%81%D1%82%D0%BD%D0%B0%D1%82%D0%B0-%D1%81%D0%B8-%D0%B4%D1%8A%D1%89%D0%B5%D1%80%D1%8F-news695181.html", "text": "Делото срещу мароканския гражданин Халид М. все пак ще влезе в съда, след като с години бе прехвърляно между инстанциите и имаше сериозна опасност случаят да се провали с гръм и трясък заради изтекла давност, съобщава \"Флагман\". Припомняме, че Халид, който живял дълги години в Бургас, изведе извън страната собствената си дъщеря и отказва да я върне на майка й – бургазлийката Боряна А. Ужасената майка подала жалба още в края на 2013 г. срещу бившия си съпруг, тъй като съдът дал на нея правата върху дъщеря им. От тогава започва ходенето по мъките за младата жена. Въпреки че още в началото на 2014 г. Районна прокуратура – Бургас отправила молба чрез ВКП за международна правна помощ към Кралство Мароко, двете съдебни инстанции си прехвърлят топката и 4 години не дават ход на делото. Причината според магистратите е, че мароканецът не е редовно призован. Прокуратурата на два пъти изготвя обвинителен акт по случая, но без резултат. Това обаче е на път да се промени. Състав на Бургаския окръжен съд с председател Стефан Стойков прие доводите на прокуратурата, че Халид е призован напълно законно и е имал достатъчно време да се свърже с българските власти. Делото е върнато на първата инстанция и предстои да бъде насрочена дата за процеса. Той ще тръгне задочно, ако Халид не пожелае да се върне в България.", "date": "2017.10.05", "title": "Съдят задочно мароканец, избягал в чужбина с невръстната си дъщеря "}
{"url": "http://pik.bg/%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BF%D1%80%D0%B8%D0%B7%D0%BE%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%80%D1%83%D0%BC%D1%8A%D0%BD%D0%B8%D1%8F-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%BE-%D0%B4%D0%B0-%D0%B1%D1%8A%D0%B4%D0%B0%D1%82-%D0%BF%D1%80%D0%B8%D0%B5%D1%82-news695184.html", "text": "След като Европейският парламент прие предложение на Съвета за предоставяне на България и Румъния на достъп до визовата информационна система (ВИС), председателят на Парламента Антонио Таяни обяви: \"България и Румъния трябва незабавно да бъдат приети в Шенген, съобщи Би Ти Ви, като се позовава на представителството на Европейския парламент в София. Вотът за достъп до визовата информационна система е стъпка напред към засилване на контрола по външните граници. България и Румъния получават частичен достъп до визовата система на Шенген. Това обаче не е пряко свързано с евентуалното присъединяване на двете страни към Шенгенското пространство Предложението бе прието със  610 гласа \"за\" срещу 50 \"против\" и 33 \"въздържал се\". Решението на Съвета би позволило на България и Румъния да проверяват информация във ВИС, без да могат да въвеждат, изменят или трият данни. Парламентът постанови в законодателна резолюция от 8 юни 2011 г., че България и Румъния са готови да влязат в шенгенското пространство. Още на 9 юни 2011 г. Съветът прие заключението, че България и Румъния са изпълнили всички условия по отношение на въздушните и наземните граници, полицейското сътрудничество, защитата на личните данни, визовата информационна система, морските граници и визите. Окончателното политическо решение дали България и Румъния могат да станат част от Шенгенското пространство и по този начин да преустановят системните проверки на границите със съседните държави от Европейския съюз, трябва да бъде взето единодушно от Съвета.", "date": "2017.10.05", "title": "Председателят на Европейския парламент призова България и Румъния незабавно да бъдат приети в Шенген"}
{"url": "http://pik.bg/%D0%B7%D0%B0%D0%BF%D0%BB%D0%B0%D1%88%D0%B2%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81-%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%B0-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%B0%D1%81%D0%BD%D0%B8%D1%8F-%D0%B6%D0%BF-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news695167.html", "text": "България е заплашена две наказателни процедури за нарушение в областта на транспорта. Европейската комисия настоява страната ни да осигури безопасен железопътен транспорт. Имаме два месеца да приведем всички национални правила в съответствие със законодателството на Европа. Въпросната директива изисква от държавите-членки да създадат независим орган по безопасността и независим разследващ орган на произшествия и инциденти. Тя също така изисква разпределяне на задачите и отговорностите за безопасността между различните заинтересовани страни от железопътния транспорт с цел да се гарантира, че те не се припокриват и не си противоречат помежду си. До момента обаче България не е успяла да осигури независимостта на разследващия орган и да му предостави достатъчно ресурси. Ако не предприемем спршни мерки Комисията може да реши да предяви иск пред Съда на ЕС срещу нея. В областта на устойчивия транспорт Еврокомисията поиска от България да транспонира изцяло правилата на ЕС относно разгръщането на инфраструктура за алтернативни горива (Директива 2014/94/ЕС). Основната цел на директивата е да установи обща рамка за широкомащабно разгръщане на инфраструктура за алтернативни горива в Европа. Това е от съществено значение, за да се намали зависимостта на транспорта от петрола, да се смекчи въздействието му върху околната среда и по този начин да се укрепи водещата роля на Европа в борбата срещу изменението на климата. Директивата определя минимални изисквания за изграждането на инфраструктура за алтернативните горива, включващи зарядни точки за електрически превозни средства и точки за зареждане с природен газ и водород. Решението трябваше да бъде приложено до 18 ноември 2016 г. най-късно. Въпреки това България само частично е уведомила Комисията за мерки за транспониране на директивата в националното право. В срок от два месеца България трябва да уведоми Комисията за тези мерки. В противен случай Комисията може да реши да предяви иск пред Съда на ЕС. Спешно трябва да се създаде и независим орган за разследване на произшествия. От Брюксел настояват още правителството да осигури възможност за доставка на алтернативни горива.", "date": "2017.10.05", "title": "Заплашват България с наказателна процедура заради опасния жп транспорт"}
{"url": "http://pik.bg/22-%D0%B3%D0%BE%D0%B4%D0%B8%D1%88%D0%BD%D0%B0-%D0%BE%D1%82%D0%B2%D0%BB%D0%B5%D1%87%D0%B5%D0%BD%D0%B0-%D0%B8-%D0%B7%D0%B0%D1%81%D1%82%D0%B0%D0%B2%D0%B5%D0%BD%D0%B0-%D0%B4%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D0%B8%D1%80%D0%B0-%D0%BE%D1%82%D0%BC%D1%8A%D1%81%D1%82%D0%B8-%D0%BD%D0%B0-%D1%81%D0%B2%D0%BE%D0%B4%D0%BD%D0%B8%D0%BA%D0%B0-%D1%82%D0%B0%D0%BA%D0%B0-news695173.html", "text": "27-годишният А.А. от видинското с. Арчар е задържан вчера в полицейския арест за престъпление. На тел.112 бил получен сигнал от 22-годишна жена от Разлог, че избягала от дома на мъж, принуждавал я да проституира, съобщава \"Конкурент\". Жената заявила, че през месец септември 2017 г. била отвлечена от района на крайпътен комплекс до врачанското с. Бели Извор и в продължение на седмица била принуждавана да проституира в района на крайпътен комплекс „Дилижанс” във Видин. Вчера успяла да избяга и стигнала до частен дом в с. Жеглица, откъдето сигнализирала на полицията. Работата по случая продължава, в РУ на полицията във Видин било образувано досъдебно производство.", "date": "2017.10.05", "title": "22-годишна, отвлечена и заставена да проституира, отмъсти на сводника така..."}
{"url": "http://pik.bg/%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B2%D0%B8%D0%BB%D0%BD%D1%8E%D1%81-%D0%B1%D0%B5-%D0%BE%D1%82%D0%BA%D1%80%D0%B8%D1%82-%D0%BD%D0%B5%D0%B8%D0%B7%D0%B1%D1%83%D1%85%D0%BD%D0%B0%D0%BB-%D1%81%D0%BD%D0%B0%D1%80%D1%8F%D0%B4-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news695195.html", "text": "Снаряд от времената на Втората световна война бе открит в центъра на столицата на Литва Вилнюс, като се очаква да бъде обезвреден от сапьори, съобщава РИА Новости, цитирани от Фокус. Жителите на литовската столица са предупредени за възможна евакуация. „Този следобед в центъра на Вилнюс по време на строителни дейности бе открит взривоопасен снаряд с детонатор, най-вероятно от Втората световна война. В момента жителите на околните домове са предупредени, че може да се наложи да бъдат евакуирани. На място са пристигнали представители на специалните служби“, заяви представителят на местната полиция Ревита Янавичуте. Според местните медии сложността на операцията се заключва в това, че снарядът е открит до тръба от газовата система. Полицията твърди, че ситуацията е сериозна и в момента се очаква пристигането на военни сапьори от поделението край град Каунас. „Очаква се и преценка на равнището на опасността от снаряда. Тогава ще бъде взето решение за по-нататъшно действие“, добави Янавичуте.", "date": "2017.10.05", "title": "В центъра на Вилнюс бе открит неизбухнал снаряд от Втората световна война"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D0%BF%D0%BE%D0%B7%D0%BE%D1%80-%D1%81%D0%BF%D0%B5%D1%86%D1%87%D0%B0%D1%81%D1%82%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D1%81-%D1%8F%D0%BA%D0%B0-%D0%B8%D0%B7%D0%B4%D1%8A%D0%BD%D0%BA%D0%B0-%D0%BF%D1%80%D0%B8-%D0%B7%D0%B0%D0%BB%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D1%82%D1%80%D0%B5%D0%BB%D0%B5%D1%86%D0%B0-%D0%BE%D1%82-%D0%B2%D0%B5%D0%B3%D0%B0%D1%81-%D0%B2%D0%B8%D0%B4%D0%B5%D0%BE-news695117.html", "text": "Бойците от спецподразделението се объркват с два етажа. Докато долу умират зрителите на кънтри концерта, те претърсват 29-ия вместо 32-ия етаж. Заради това те губят 20 безценни минути, опитвайки се да установят позицията на снайпериста. От началото на стрелбата и обаждането на 911 до щурма на позицията на Стивън Падок минава почти час! 3309 стаи и да бъде открита търсената за отрицателно време е почти невъзможно, смята лейтенантът. Полицаите все пак са извадили късмет - задействали са се датчиците за дим: престъпникът е стрелял с такава интензивност, че неголямата стая се е препълнила с барутни газове, които са задействали алармата. 64-годишният убиец се застрелва, когато чува, че полицаите са пред вратата му. Когато спецчастите нахлуват в стаята, освен дима, от който е задействана сигнализацията, те откриват цял склад с оръжие. \"Стотици патрони. Шерифът каза, че в стаята са били открити няколко вида огнестрелно оръжие. Стрелецът е бил въоръжен много добре\", казва бившият полицай пред Припомняме, че късно вечерта на 1 октомври посетителите и участниците във фестивала на кънтри музиката чуват изстрели. Отначало хората ги мислят за фойерверки или част от звуковите ефекти на концерта. Когато организаторите изключват тонколоните, става ясно, че това е стрелба. Престъпникът стреля непрекъснато по препълнената с хора площадка. Долу започва паника. Американските власти признаха, че това е най-кървавият разстрел в съвременната история на страната. В резултат на стрелбата на Стивън Падок загиват 59 души, а ранените са над 500. Мотивите за ужасното престъпление не са ясни и до днес. Падок е мултимилионер, имал е всичко, от което се е нуждаел. Поведението му изненадва дори най-близките му хора. Американският спецназ е допуснал непростим професионален гаф, допускайки да обърка етажите, когато са търсили килъра, разстрелващ хландокръвно невинни хора. Спецполицаите успяват да поправят грешката си благодарение на пожарната сигнализация, задействала се от барутните газове. The Washington Post. По думите на Ранди Сатън, бивш полицай от управлението в Лас Вегас, полицията е изгубила твърде много време, докато търси позицията, от която е стрелял убиецът. В хотел \"Менделей Бей\" има", "date": "2017.10.05", "title": "ТОТАЛЕН ПОЗОР Спецчастите на САЩ с яка издънка при залавянето на стрелеца от Вегас (ВИДЕО)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BD%D0%B0%D1%80%D0%B5%D0%B4%D0%B8%D0%BB%D0%B0-%D0%BD%D0%B0-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B4%D0%B0-%D0%B0%D0%BF%D0%BB%D0%BE%D0%B4%D0%B8%D1%80%D0%B0-%D1%80%D0%B5%D1%87--news695201.html", "text": "Британският външен министър Борис Джонсън е бил накаран да стане и да аплодира речта на премиера на страната Тереза Мей, поставяйки отново под въпрос лоялността си към нея, съобщава The Independent, цитирани от Фокус. Според информацията вътрешният министър на Великобритания Амбър Руд е била снимана как му нарежда да стане след края на речта по време на конференцията на управляващата Консервативна партия и да аплодира Мей. Епизодът следва подкопаването на позицията на Мей относно Брекзит, подновявайки призивите в партията той да бъде уволнен. Джонсън все пак стана, след като бе заставен от вътрешния министър, която и преди е критикувала поведението му. По-късно на въпрос, дали е подтикнала към аплодисменти външния министър, Руд се усмихна на репортери, преди да отговори, че „Борис Джонсън винаги ще направи правилното нещо“.", "date": "2017.10.05", "title": "Скандално! Вътрешният министър на Великобритания наредила на Борис Джонсън да аплодира реч на Тереза Мей"}
{"url": "http://pik.bg/%D1%82%D1%80%D0%B8-%D1%8E%D0%B6%D0%BD%D0%BE%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B4%D1%8A%D1%80%D0%B6%D0%B0%D0%B2%D0%B8-%D1%81-%D0%BE%D0%B1%D1%89%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0-%D0%B7%D0%B0-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%BE-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2030-news695186.html", "text": "Президентите на Парагвай, Аржентина и Уругвай Орасио Кортес, Маурисио Макри и Табаре Васкес обявиха, че страните им ще издигнат съвместна кандидатура за домакинство на Световното първенство по футбол през 2030 година, съобщава Фокус. ФИФА ще започне да приема кандидатури за домакинство за световното първенство през 2030 година след четири години. Предполага се, че в общата кандидатура ще бъдат включени шест града в Аржентина и по три в Уругвай и Парагвай.", "date": "2017.10.05", "title": "Три южноамерикански държави с обща кандидатура за домакинство на Мондиал 2030"}
{"url": "http://pik.bg/%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%82%D1%80%D1%8A%D0%BC%D0%BF-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-news695188.html", "text": "Американският президент Доналд Тръмп и съпругата му Мелания пристигнаха в Лас Вегас, където се срещнаха с пострадали от безразборната стрелба, съобщава Нова телевизия. Държавният глава и съпругата му посетиха болницата, където са настанени ранените. Тръмп ще разговаря и с полицаите и лекарите, които първи са се отзовали на сигнала за нападението, при което 64-годишният Стивън Падок разстреля 59 души и рани повече от 500 души по време на кънтри концерт.", "date": "2017.10.05", "title": "Семейство Тръмп се срещна с ранените при стрелбата в Лас Вегас"}
{"url": "http://pik.bg/%D1%85%D0%B8%D1%82%D0%BE%D0%B2%D0%B8%D1%8F%D1%82-%D0%B1%D0%B5%D0%BD%D0%B7%D0%B8%D0%BD%D0%B4%D0%B6%D0%B8%D1%8F-%D1%85%D1%80%D0%B8%D1%81%D1%82%D0%BE-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%88%D0%BE%D0%BA%D0%B8%D1%80%D0%B0-%D0%BC%D0%B5-%D0%BD%D0%B5%D0%B6%D0%B5%D0%BB%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%BE%D0%BC%D1%87%D0%B5%D1%82%D0%BE-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D1%87%D0%B5-%D0%B2%D1%8A%D1%80%D1%88%D0%B8-%D0%BD%D0%B5-news695208.html", "text": "Служителят на столична бензиностанция Христо Димитров се превърна в герой за една нощ, след като във „Фейсбук“ се появиха кадри отпреди около месец, когато той използва пожарогасител срещу младеж, спрял на бензиностанцята да зареди, но със запалена цигара. На забележката на Христо младежът да си загаси цигарата, той не реагира. „Втори път му казах да угаси цигарата, защото може да се взривим. Реакцията беше: „Не си ти тоя, който ще ми кажеш какво да правя”. И прецених, че всъщност  няма какво повече да си кажем с него. Всичко стана за десетина секунди”, разказва Христо пред Би Ти Ви. За щастие до саморазправа не се стига. „Шокира ме непукизмът и нежеланието на момчето да възприеме, че нещо нередно се случва и при това се държи демонстративно, все едно си е вкъщи или в бара – признава Димитров. - Опита се да ми обясни как трябва да влизам и да започвам да им чистя колата. Как фланелката му струвала повече от месечния ми доход. Беше доста агресивен, но по-скоро само на думи”. Христо продължава да получава немалко поздравления за реакцията си. За награда от работодателя си получава телевизор. Въпреки конфликта иска отново да чуе за младежа с цигарата – „че е станал преподавател, пожарникар или шампион по шах, боксьор, че е спечелил два златни медала или не знам, че е направил нещо хубаво, а не просто да бъде част от едно смешно клипче”.", "date": "2017.10.05", "title": "Хитовият бензинджия Христо Димитров: Шокира ме нежеланието на момчето да приеме, че върши нещо нередно"}
{"url": "http://pik.bg/%D0%B1%D0%B8%D0%B2%D1%88-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D1%89%D0%B5-%D0%BE%D0%B3%D0%BB%D0%B0%D0%B2%D0%B8-%D0%B3%D0%BB%D0%BE%D0%B1%D0%B0%D0%BB%D0%BD%D0%B8%D1%8F%D1%82-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%82%D0%B8%D0%B2%D0%B5%D0%BD-%D1%81%D1%8A%D0%B2%D0%B5%D1%82-%D0%BD%D0%B0-bank-of-america-news695216.html", "text": "Бившият държавен секретар на Съединените щати Джон Кери ще оглави глобалния консултативен съвет на Bank of America, съобщава Financial Times. „Съветът ще анализира редица въпроси и ще дава оценката си за събития, определящи бъдещето на световното общество“, разясни Кери. По информация на изданието Съветът ще се занимава с въпроси, свързани с икономическото, политическото и бизнес развитието. Уточнява се, че Съветът ще се събира за заседания по два пъти в година.", "date": "2017.10.05", "title": "Бивш държавен секретар на САЩ ще оглави глобалният консултативен съвет на Bank of America"}
{"url": "http://pik.bg/%D0%BD%D0%B0-%D0%BA%D1%80%D0%B5%D0%B4%D0%B8%D1%82-%D0%B1%D0%BE%D1%80%D0%B8%D1%81-%D0%B1%D0%B5%D0%BA%D0%B5%D1%80-%D1%81-%D0%B4%D1%8A%D0%BB%D0%B3%D0%BE%D0%B2%D0%B5-%D0%B7%D0%B0-%D0%BF%D0%BE%D1%87%D1%82%D0%B8-61-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-news695226.html", "text": "Бившият №1 в световния тенис Борис Бекер дължи на различни кредитори около 61 милиона евро, съобщава Франкфуртер Алгемайне Цайтунг. Според информацията носителят на шест титли от турнири от Големия шлем дължи пари на 14 души и на няколко организации. Повече от половината от натрупаните дългове – 37 милиона евро, Бекер трябва да връща на германо-швейцарския бизнесмен Ханс-Дитер Клевен. Около 10 милиона евро бившият тенисист и доскорошен треньор на сърбина Новак Джокович дължи на банката Arbuthnot Latham & Co. Изданието отбелязва, че собствеността на Борис Бекер е била оценена на малко над 500 000 евро. През лятото лондонски съд призна Бекер за банкрутирал.", "date": "2017.10.05", "title": "На кредит! Борис Бекер с дългове за почти 61 милиона евро"}
{"url": "http://pik.bg/%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D1%81%D1%82%D1%80%D0%B5%D0%BB%D0%B5%D1%86%D0%B0-%D0%BE%D1%82-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%B7%D0%B0%D1%8F%D0%B2%D0%B8-%D1%87%D0%B5-%D0%BD%D0%B5-%D0%B5-%D0%B7%D0%BD%D0%B0%D0%B5%D0%BB%D0%B0-%D0%B7%D0%B0-%D0%BF%D0%BB%D0%B0%D0%BD%D0%BE%D0%B2%D0%B5%D1%82%D0%B5-%D0%BC%D1%83-news695209.html", "text": "Приятелката на Стивън Падок, който уби 59 души и рани над 500 при безразборна стрелба в Лас Вегас, не е знаела нищо за плановете на Падок. Това става ясно от изявление на Мерилу Денли, която бе разпитана от полицията във връзка с кървавия акт. „Той никога не е споменавал пред мен и не е правил нищо, с което да ми намекне под някаква форма, че може да се случи нещо толкова ужасяващо – посочва в изявлението си, разпростнанено от адвоката й, Денли. – Познавах Стивън Падок като добър, грижовен и тих човек“. Мерилу Денли се прибра в Съединените щати вчера от Филипините, като на летището в Лас Вегас тя бе посрещната от агенти на ФБР, които я откараха за разпити. По-рано от полицията обявиха, че Денли представлява интерес за следствието. Също така разследващите установиха, че докато Денли е била във Филипините, Падок е прехвърлил в сметката й 100 000 долара.", "date": "2017.10.05", "title": "Приятелката на стрелеца от Лас Вегас заяви, че не е знаела за плановете му"}
{"url": "http://pik.bg/%D0%BD%D0%B0%D0%B4-300-%D0%BE%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D1%81%D0%B0-%D0%B8%D0%B7%D0%BF%D0%B8%D1%81%D0%B0%D0%BD%D0%B8-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-news695215.html", "text": "Над 300 от ранените при стрелбата в Лас Вегас вече са изписани от болничните заведения, в които са били настанени. Това заяви на пресконференция шерифът на Лас Вегас Джоузеф Ломбардо, цитиран от РИА Новости. По думите му 317 от 489 души, които са били приети в болници, са били изписани до момента. Коментирайки разследването около нападателя Стивън Падок, който откри безразборна стрелба от 32-ия етаж на хотелски комплекс в Лас Вегас по посетители на музикален фестивал и уби 59 души и рани над 500, Ломбардо заяви, че нападателят е водил таен живот, подготвяйки атаката си. „Няма съмнение, че атаката е била детайлно планирана – заяви Ломбардо. – Десетилетия Падок е водил таен живот, събирайки оръжейния си арсенал“. Ломбардо нарече Падок „опасен човек с психични отклонения“. Шерифът призна, че мотивите на Падок е много вероятно да останат тайна завинаги.", "date": "2017.10.05", "title": "Над 300 от пострадалите при стрелбата в Лас Вегас са изписани от болниците"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%B5-%D0%B8%D0%B7%D1%86%D0%B5%D0%BF%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8%D1%82%D0%B5-%D1%81%D0%B0-%D0%B1%D0%B5%D0%B7%D1%81%D0%BC%D0%B8%D1%81%D0%BB%D0%B5%D0%BD%D0%B8-%D1%81%D0%BF%D1%80%D0%B5%D1%82%D0%B5-%D0%BF%D0%BE%D1%80%D1%8A%D1%87%D0%BA%D0%B0%D1%82%D0%B0-%D0%B1%D1%81%D0%BF-%D0%B8%D0%B7%D0%B2%D0%B0%D0%B4%D0%B8-%D1%82%D0%B5%D0%B6-news695291.html", "text": "Бизнесменът Веселин Марешки и лидер на \"Воля\" се изцепи, че е време да се каже истината - самолети няма да се купят. \"Веднага трябва да се спре тази поръчка, всички знаем, че е бизмислена и ненужна\", обяви Марешки. След него излезе тежката артилерия на на БСП в лицето на лидера Корнелия Нинова. Според нея тази война с президента Румен Радев е с цел Бойко Борисов да си разчиства пътя към президенството. \"Ето за това Румен Радев ви нарече беквокали\", отсече Нинова, като с това обиди народните представители на ГЕРБ, използвайки думите на президента. \"Зад вас сме г-н президент\", обяви с патос Нинова. След изказването на Корнелия Нинова, депутатът от ГЕРБ Владимир Тошев я засече с неудобен въпрос, като е толкова голям защитник на президента, да обясни как е финансирана кампанията му и дали има замесени \"грипенски\" пари. Депутатът от ГЕРБ Антон Тодоров намекна в парламента, че президентът Румен Радев е писал опорни точки за изтребителите \"Грипен\" заради 5 милиона лева, а не за \"потупване по рамото\". Днес депутатите дискутират закупуването на нови изтребители. \"Маските паднаха. Днес този доклад показва, че водите война с президента - човека с най-голям рейтнг в държавата\", скочи червеният Таско Ерменков. И продължи още по-смело: \"Надявате се, че вашият лидер ще заеме това място. Няма да го заеме, не дорасъл за него.\" Лидерката на БСП Корнелия Нинова го подкрепи и заяви, че се води кампания срещу Румен Радев, но въпреки това, тя заставала зад него. Антон Тодоров отново скочи на колегата си Славчо Велков, като заяви че притежава документ, в който ясно пише, че той е освидетелстван. Главчев обаче му отне думата. Доц. Михов от ВМРО припомни на народните представители, как са се купували транспортни самолети, когато не сме имали никаква авиация и напомни как днес Румъния получава новите си самолети. \"Припомням, че 2013 година цената беше много по-ниска. Колетите от ляво много правилно не оспорват тези факти. Докладът ясно казва, че има обстояталества, които трябва да ни дадат сигнал, че е по-разумно и, ако трябва да малко да забавим, но да използваме разумно финансирането\", допълни доц. Михов.", "date": "2017.10.05", "title": "ПЪРВО В ПИК TV! Марешки се изцепи: Самолетите са безсмислени, спрете поръчката! БСП извади тежката артилерия да брани Радев, а Нинова обяви Борисов за президент - гледайте НА ЖИВО (ОБНОВЕНА)"}
{"url": "http://pik.bg/%D1%84%D0%B1%D1%80-%D0%BD%D0%B5-%D1%81%D0%B2%D1%8A%D1%80%D0%B7%D0%B2%D0%B0-%D1%81-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D1%81%D1%82%D1%80%D0%B5%D0%BB%D0%B5%D1%86%D0%B0-%D0%BE%D1%82-%D0%BB%D0%B0%D1%81-%D0%B2%D0%B5%D0%B3%D0%B0%D1%81-news695218.html", "text": "Федералното бюро за разследване (ФБР) на Съединените щати не свързва стрелбата в хотелския комплекс в Лас Вегас с тероризъм. Това заяви на пресконференция специалният агент от ФБР Аарън Роуси. „Каквито и да е улики, които биха могли да свържат случилото се с тероризъм не са открити, но все още не изключваме нищо“, заяви Роуси. Той каза още, че приятелката на стрелеца Стивън Падок Мерилу Денли, която бе разпитана от ФБР, не е задържана. Роуси обаче отказа да разкрие местонахождението й.", "date": "2017.10.05", "title": "ФБР не свързва с тероризъм действията на стрелеца от Лас Вегас"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B5-%D0%B1%D0%B8%D0%BB-%D0%B8%D0%BD%D1%84%D0%BE%D1%80%D0%BC%D0%B8%D1%80%D0%B0%D0%BD-%D0%B7%D0%B0-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%BE%D1%81%D0%BB%D1%83%D0%B6%D0%B5%D1%89%D0%B8-%D0%B2-%D0%BD%D0%B8%D0%B3%D0%B5%D1%80-news695219.html", "text": "Американският президент Доналд Тръмп е бил информиран за инцидент с американски военнослужещи в Нигер, се посочва в съобщение на журналистическия пул на Белия дом, който се позовава на прессекретаря на президента Сара Сандърс. По-рано представители на Африканското командване на въоръжените сили на САЩ съобщиха, че съвместен патрул на САЩ и Нигер е попаднал под обстрел в югоизточната част на Нигер. Детайлите около инцидента се изясняват. По информация на Ню Йорк Таймс трима военнослужещи на САЩ са загинали, а други двама са ранени при нападение в югозападната част на Нигер. Африканското командване на въоръжените сили на САЩ към момента не потвърждава информацията за жертви.", "date": "2017.10.05", "title": "Доналд Тръмп е бил информиран за инцидент с американски военнослужещи в Нигер"}
{"url": "http://pik.bg/%D1%87%D0%B5%D1%85%D0%B8%D1%8F-%D0%B8%D0%B7%D0%BF%D1%80%D0%B0%D1%89%D0%B0-%D0%B2%D0%BE%D0%B5%D0%BD%D0%BD%D0%B8-%D0%B2-%D0%B8%D1%80%D0%B0%D0%BA-news695287.html", "text": "The Daily Prague Monitor, цитирани от \"Фокус\". Чешката република планира изпращането на около 200-300 свои военнослужещи в Ирак през следващата година. Това заяви пред журналисти министърът на отбраната Мартин Стропницки, пояснявайки, че предстои планът да бъде одобрен от Камарата на депутатите, съобщава столичният вестник Още в самото начало на 2018 г. в Ирак ще бъде изпратен 12-членен екип от военни инструктори, разкри Стропницки. Към настоящия момент над 30 чешки войници оказват съдействие при обучение на пилотите от иракските военновъздушни сили. Мисията им ще продължи до края на следващата година. По отношение на разширяването на чешката мисия в Ирак, военният министър на Прага подчерта, че съставът на новата група, която ще бъде изпратена в близкоизточната държава, не е напълно определен. В нея може да бъдат включени войници от различни звена. Същевременно Стропницки съобщи, че през 2018 г. чешката армия ще изпрати и близо 300 войници в балтийските държави в рамките на плана за засилване на присъствието на НАТО по Източния му фланг. Около 400 чешки военнослужещи са включени в чуждестранни мисии, като най-голямата част от тях са дислоцирани в Афганистан. Едва ли Прага ще вземе решение за увеличаване на броя им, отбеляза Стропницки.", "date": "2017.10.05", "title": "Чехия изпраща военни в Ирак"}
{"url": "http://pik.bg/%D0%BF%D0%BE%D0%BC%D0%BE%D1%89-%D0%BE%D1%82-%D0%BE%D0%BD%D0%B7%D0%B8-%D1%81%D0%B2%D1%8F%D1%82-%D0%B8%D0%B7%D0%BB%D1%8F%D0%B7%D0%BB%D0%B0%D1%82%D0%B0-%D0%BE%D1%82-%D0%BA%D0%BE%D0%BC%D0%B0-%D0%B4%D1%8A%D1%89%D0%B5%D1%80%D1%8F-%D0%BD%D0%B0-%D0%BA%D0%BE%D1%81%D1%82%D0%B0-%D1%86%D0%BE%D0%BD%D0%B5%D0%B2-%D0%B1%D0%B0%D1%89%D0%B0-%D0%BC%D0%B8-%D0%BC%D0%B5-%D0%B2%D1%8A%D1%80%D0%BD%D0%B0-%D0%BA%D1%8A%D0%BC-%D0%B6%D0%B8%D0%B2%D0%BE%D1%82%D0%B0-news695126.html", "text": "Сестрата на покойния журналист Димитър Цонев, Теодора, която едва не остави двете си деца сираци, оцеля след няколко дни в кома в \"Пирогов\" след намеса от онзи свят. Както ПИК съобщи, в следствие на депресия, дъщерята на Анахид Тачева и актьора Коста Цонев направи опит за самоубийство и изпадна в кома, от която излезе в неделя вечер. Веднага след като се събудила, Теодора промълвила: \"Баща ми ми каза, че още е рано за мен. Той беше до мен, той ме върна към живота!\", разкриват хора от болницата. Големият актьор почина на 82-годишна възраст на 25 януари 2012 г. В последните години той почти не излизаше от дома си заради тежко боледуване. Една от последните му появи в медийното пространство беше на церемонията по раздаването на наградите \"Аскеер\" през май 2011 г.", "date": "2017.10.05", "title": "ПОМОЩ ОТ ОНЗИ СВЯТ! Излязлата от кома дъщеря на Коста Цонев: Баща ми ме върна към живота!"}
{"url": "http://pik.bg/%D1%81%D1%83%D0%BF%D0%B5%D1%80-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D0%BC%D0%B0%D1%81%D1%82%D1%83%D1%80%D0%B1%D0%B8%D1%80%D0%B0%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%BD%D0%BE-news695265.html", "text": "Мастурбирането е нещо, което мъжете откриват и в което се самоусъвършенстват сами. Това е напълно нормален навик и повечето представители на силния пол го практикуват редовно. И все пак, като всяко друго действие и то може да бъде извършено правилно и не съвсем. Вземете предвид следното: Ако сте от онези, които не могат да се възбудят без да гледат порно, това е индикация, че може би сте пристрастени към него. Време е да освежите мозъка и да стимулирате либидото по друг начин. Изолирайте порното от живота си за определен период от време и опитайте да мастурбирате като се вдъхновите от други неща. Периодът на въздържание от порно може да варира от няколко седмици до няколко месеца. Важното е мозъкът ви да престане да асоциира мастурбирането с порно. В порнофилмите нещата се случват по определен не особено реалистичен начин. Това изгражда у вас определени очаквания и сексуални предпочитания, които след това могат да не бъдат разбрани и споделени от нежния пол и вие да имате проблем с ерекцията. Не вярвайте на всичко, което виждате и не посягайте към химии в стремежа си да копирате случващото се в този тип продукция за възрастни. Ако имате връзка на разстояние или партньорката ви временно е далече, може да поддържате искрата с телефонен секс. Това ще направи въображението ви по-реалистично и едновременно с това ще можете да развихрите фантазията си. Лубрикацията е важна в процеса на мастурбация, тъй като „хлъзгавият“ ефект ще ви помогне да достигнете по-бързо върха и то без да претриете или нараните кожата. Не се притеснявайте да използвате лубриканти. Ако мастурбирате за пръв без помощта на порно, бъдете с по-ниски очаквания. Опитвате се да намерите друг начин да стимулирате либидото си, така че нещата може да се получат по-бавно и с по-ниска интензивност. Запомнете, че никой не ви наблюдава, нито ви съди и крайната ви цел е да направите изживяването възможно най-естествено. Когато става въпрос за реален секс, преждевременната еякулация ще направи изживяването крайно незадоволително за партньорката ви. Контролът върху изпразването се учи чрез мастурбиране. За целта тренирайте да задържате ерекцията си поне 10-15 минути, колкото са необходими на една жена, за да се подготви за оргазма (времето включва предигра, клиторна стимулация и самото проникване). път", "date": "2017.10.05", "title": "СУПЕР СЪВЕТИ! Как да мастурбирате правилно "}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81%D0%B5-%D1%81%D0%B0%D0%BC%D0%BE%D1%81%D0%B5%D0%B7%D0%B8%D1%80%D0%B0-%D0%B7%D0%B0-%D0%BE%D0%BF%D0%B0%D1%81%D0%BD%D0%B8-%D1%85%D1%80%D0%B0%D0%BD%D0%B8-%D0%B8-%D0%BD%D0%B0%D0%BF%D0%B8%D1%82%D0%BA%D0%B8-%D0%B7%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-news695309.html", "text": "Върховна административна прокуратура се самосезира по публикации в медиите за консумирани от ученици напитки и храни, съдържащи опасни за здравето съставки или химически замърсители от околната среда, субстанции с неопределено съдържание, съдържащи психотропни вещества, като т.н. \"весел чай\" и други подобни продукти, алкохолни напитки, цигари, наргилета и тютюневи изделия, разпространението, на които се осъществява чрез търговски обекти, разположени в самите или близо до учебните заведения или от нелегални търговци, действащи в близост до училищата. Упражнявайки надзор за законност, ВАП е възложила на Българска агенция по безопасност на храните, Комисията за защита на потребителите и Главна дирекция „Национална полиция\" извършването на съвместни проверки на територията на цялата страна за установяване на извършени нарушения по чл.30, ал.2 т.1, т.2 и т.3, от Закона за тютюна, тютюневите и свързаните с тях изделия, както и на извършени нарушения по Закона за храните, и Наредба №9 от 16.09.2011 г. за специфичните изисквания към безопасността и качеството на храните, предлагани в детските заведения, училищните столове и обектите за търговия на дребно на територията на училищата, както и към храни, предлагани при организирани мероприятия за деца и ученици. Целта е чрез засилени контролни проверки на търговските обекти, намиращи се на територията на детските заведения, училищните столове и обектите за търговия на дребно, разположени в непосредствена близост до училищата, да се пресече предлагането на тютюневи изделия, алкохол и опасни за здравето на учениците хранителни продукти и напитки, включващи в себе си психотропни вещества, като бъдат установени и санкционирани нарушителите.", "date": "2017.10.05", "title": "Прокуратурата се самосезира за опасни храни и напитки за учениците"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B5%D0%BD%D0%BA%D0%BE%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D0%B7%D0%B0-%D0%B5%D0%BC%D0%B0-%D0%B3%D0%B5%D0%B9-%D0%BE%D0%B1%D1%89%D0%BD%D0%BE%D1%81%D1%82%D0%B8-%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%B1%D1%85%D0%BA-%D0%BF%D0%B8%D1%88%D0%B0%D1%82-%D0%BE%D1%82%D0%B2%D1%80%D0%B0%D1%82%D0%B8%D1%82%D0%B5-news695252.html", "text": "\"Кризата с болницата във Враца не е от вреча. Под благия поглед на Министерството на здравеопазването, непосредствено до нея има отворени две болници, със сходна структура, но които имат възможност да си избират пациенти. Те обаче взимат само такива от които могат да изкарат пари\", заяви пред Би Ти Ви Ненков по повод кризата с врачанската болница. \"Някакъв Луканов поема болницата през 2013 година, тогава дългът е 5,3 млн., година по-късно нараства с 2 млн. лв., през 2015 дългът е стигнал 10 млн. лв. и така с всяка година расте с по два милиона. Държавата няма право да даде пари на болницата, защото Европейската комисия веднага ще скочи, защото те приемат болниците като сладкарница. За тях това е търговско дружество\", заяви д-р Ненков. Той допълни, че днес е поканил на среща кмета на Враца и Ловеч, където положението с болниците е тежко, на срещата са поканени и представители на банки, които обаче искат общината да гарантира.  \"В никакъв случай няма да позволим затварянето на болницата. За това ние се обръщаме към местната общност, общините могат да гарантират тези кредити. Има колеги в Ловеч, които взимат 3 хиляди лева, трябва да има преструктуриране\", допълни още Ненков. На въпрос за това, дали окончателно сме загубили ЕМА, Ненков буквално избухна. \"Разбра се, че България е и София е отвратителна, ето хората на ЕМА седнаха и написаха, че столицата ни е отвратителна. Най-отвратителното обаче е това което направи гей общността у нас и служителите на БХК, те са ми най-приятни. Как може да излезе българска организация и да каже, колко сме отвратителни. Всеки един от нас да си сложи ръка на сърцето и да каже дали има дискриминирани гейове, има ли един ударин, набит - няма\", заяви още Ненков. По думите му българите са дори по-толерантни от холандците, но хората от ЕМА не ни познават, не знаят що за народ сме, но подчерта, че служителите на ЕМА нямат думата, а Европейската комисия, но пък определени медии у нас развяват друго.  \"Всички тези хора с големите си заплати ще дойдат да живеят тук и ще харчат тук парите си. Ние сме готини хора, но те не го знаят това\", заяви още Ненков.", "date": "2017.10.05", "title": "ИЗВЪНРЕДНО! Зам.-министър Ненков избухна за ЕМА: Гей общности и служители БХК пишат отвратителни доноси за България "}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%BF%D1%8A%D1%80%D0%B2%D0%BE%D1%82%D0%BE-%D0%BB%D0%B5%D1%82%D1%8F%D1%89%D0%BE-%D1%82%D0%B0%D0%BA%D1%81%D0%B8-%D0%B2-%D0%B4%D1%83%D0%B1%D0%B0%D0%B9-news695279.html", "text": "Успешен петминутен полет с двуместен автономен Волокоптер, предназначен за такси, бе осъществен в Дубай. Електрическата машина полетя стабилно на височина 200 м, издигната от 18 перки. Летящото такси е изключително тихо, поддържа скорост от 50 км/ч, но може да ускори и до 100. Корпусът му е с дължина 2 м, а диаметърът на рамката, включително с прикачените към нея перки, е 7 м. Когато бъде пуснато официално в движение, електрическото въздушно такси няма да се нуждае от дистанционен контрол и ще може да лети до 30 минути с едно зареждане. В случай на авария са предвидени многобройни защитни механизми, включително допълнителни батерии, ротори и дори вградени парашути, съобщава БНТ.", "date": "2017.10.05", "title": "Пуснаха първото летящо такси в Дубай"}
{"url": "http://pik.bg/%D0%BE%D0%BF%D0%B0%D1%81%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%86%D0%B8%D1%81%D1%82%D0%B5%D1%80%D0%BD%D0%B0-%D1%81-%D0%B3%D0%BE%D1%80%D0%B8%D0%B2%D0%BE-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D1%80%D0%B0%D0%B7%D0%BA%D0%BB%D0%BE%D0%BD%D0%B0-%D0%B7%D0%B0-%D0%BC%D1%8A%D0%B3%D0%BB%D0%B8%D0%B6-news695331.html", "text": "Цистерна, превозваща няколко тона гориво, се преобърна на пътя Казанлък – Стара Загора на разклона за град Мъглиж. При инцидента няма пострадали. Шофьорът на тежкия камион е успял да излезе невредим. В момента на мястото на инцидента има екипи на пожарната, които търсят пробойни и ако се наложи, че ще започнат да обливат камиона, за да се избегне взрив. Затворен е разклонът за град Мъглиж, използва се обходен маршрут през с. Тулово. Най-вероятно цистерната ще бъде претоварена и след това ще бъде освободено движението. Това обаче се очаква да отнеме до няколко часа.", "date": "2017.10.05", "title": "ОПАСЕН ИНЦИДЕНТ! Цистерна с гориво се преобърна на разклона за Мъглиж"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%BE%D1%82%D0%BA%D1%80%D0%B8%D1%85%D0%B0-%D1%81%D0%BD%D0%B0%D1%80%D1%8F%D0%B4-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-news695328.html", "text": "Откриха снаряд в Казанлък. Боеприпасът е намерен по време на ремонтни дейности по изграждане на нов тротоар. Снарядът е открит в близост до блок в кв. „Изток”. Районът е отцепен за движение до пристигането на специалисти по обезвреждане. Снарядът е силно ерозирал.", "date": "2017.10.05", "title": "ОПАСНО! Откриха снаряд в Казанлък"}
{"url": "http://pik.bg/%D0%BC%D0%B0%D1%81%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%E2%80%9E%D0%B2%D1%81%D1%8F%D0%B2%D0%B0%D0%BD%D0%B5-%D0%BD%D0%B0-%D1%80%D0%B0%D0%B7%D0%B4%D0%BE%D1%80%E2%80%9C-news695217.html", "text": "Саудитските власти съобщиха, че са арестували 22 души, включително катарски поданик, за „всяване на раздор“ чрез социалните мрежи. Други 24 души са били задържани в северния район Хаил заради всяване на междуплеменни разпри, предаде Reuters, цитирани от Фокус. Местните медии цитират новоустановения Отдел на държавна сигурност, антитероризъм и вътрешно разузнаване, че до задържането на 22-мата се е стигнало, след като са открити клипове в социалните медии „подстрекаващи срещу обществения ред“. „Публикациите в интернет са предизвикали чувства по въпроси, които все още са спорни и са подбуждали хората да вършат престъпления“, сочи държавната медия на Саудитска Арабия СПА. В отделно изявление на Министерството на вътрешните работи на страната се сочи, че по време на разследване в Хаил „хора, свързани със случая, са разпространявали лъжи и преувеличения относно обстоятелствата си, за да провокират междуплеменни разпри“, което е довело до задържането на останалите 24-ма. Скоро след появата на тези новини най-висшата духовна институция на Саудитска Арабия – Главният секретариат на висшите теолози излезе със заявление, в което сочи, че „всеки, който се опитва да навреди на сигурността на кралството и на единството на народа извършва опасно престъпление“.", "date": "2017.10.05", "title": "Масови арести в Саудитска Арабия заради  „всяване на раздор“"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BC%D1%8A%D0%B6-%D0%BE%D1%82-%D1%80%D0%B0%D0%B7%D0%B3%D1%80%D0%B0%D0%B4%D1%81%D0%BA%D0%BE-%D0%B5-%D1%81-%D0%B0%D0%BD%D1%82%D1%80%D0%B0%D0%BA%D1%81-news695313.html", "text": "Мъж от разградското село Трапище, за когото имаше съмнения, че е заразен с болестта антракс, носи инфекцията. Това показаха резултатите на Националната референтна лаборатория по особено опасни инфекции към Националния център по заразни и паразитни болести - София. Болестта не може да бъде предадена от човек на човек. Опасността идва при консумацията на месо от умряло от антракс животно, посочи пред Bulgaria ON AIR директорът на Националния център по заразни и паразитни болести проф. д-р Тодор Кантарджиев. Той призова санитарните власти да обърнат особено внимание на селските стопани и да проверят за болни животни с кръвоизливи. Ако бъдат открити такива случаи, заболелият добитък трябва да бъде заровен надълбоко, където няма подпочвени води. \"Най-важно е да не се прави аутопсия на животното, защото тогава става опасно за околната среда. Спорите на антракса са едни от най-издръжливите микроорганизми. Инфекцията е особено опасна, а само преди две години Националният център във Варна предупреди за заплаха от такава. При провелата се проверка от над 20 магазина бяха иззети местни произведения, направени от заразена крава\", информира д-р Кантарджиев. Пред Bulgaria ON AIR той обясни, че смъртността при консумацията на месо от болно от антракс животно е 30%. Наранявания на ръцете по време на обработка на месото и кожата на животното също могат да бъдат фатални. В стопанството на овцевъда от разградското село Трапище са умрели 6 овце. Проби от две от тях бяха изпратени за изследване, а резултатите са отрицателни. В последствие обаче умира още едно животно, като изследванията от него ще са готови днес.", "date": "2017.10.05", "title": "ОФИЦИАЛНО: Мъж от Разградско е с антракс"}
{"url": "http://pik.bg/%D0%B8%D0%B7%D0%BC%D0%B0%D0%BC%D0%BD%D0%B8%D0%BA%D1%8A%D1%82-%D0%BE%D1%82-%D0%B3%D1%80%D0%B0%D0%B1%D0%BE-%D0%B7%D0%B0%D1%81%D1%82%D0%B0%D0%B2%D0%B0-%D0%BF%D1%80%D0%B5%D0%B4-%D1%81%D1%8A%D0%B4%D0%B0-news695295.html", "text": "Георги Петров, който чрез заблуда успя да задигне близо 400 000 лева от „Грабо медия”АД, застава днес пред съда. Той се жалва срещу определението на Районен съд – Пловдив, с което му е взета мярка за неотклонение „задържане под стража“. Срещу него е повдигнато обвинение за престъпление за това, че в периода 18.08.2016 г.- 21.09.2017 г., в гр. Пловдив, при условията на продължавано престъпление, в качеството си на длъжностно лице – експерт маркетинг към „Грабо медия”АД,  в кръга на службата си, е възбудил и поддържал заблуждение у други служители на същото дружество, и с това е причинил на „Грабо медия”АД имотна вреда в особено големи размери – близо 400 000 лева, като измамата представлява особено тежък случай – престъпление по чл. 211, пр.1,вр. чл. 210, ал.1, т.3, вр. чл. 209, ал. 1, вр. чл. 26, ал.1 от НК, съобщиха от Съдебната палата под тепетата. Схемата му била проста - когато срокът на обявеното намаление изтече и дойде време сайтът да преведе парите на съответните търговци, 30-годишният Георги П. отивал в счетоводството и казвал: „Клиентът се обади и каза, че си е сменил банковата сметка”. Давал на служителките „новата” сметка, която всъщност била на негов приятел, пише \"Марица\". След това аверът му превеждал сумите. На този етап прокуратурата все още разследва къде са отивали те. Георги, който е на длъжност експерт маркетинг към „Грабо медия” АД, успял да реализира въпросните измами в период от над година - от 18 август 2016-а до 21 септември  т. г., когато е задържан. Повдигнато му е обвинение в измама в особено големи размери, представляваща особено тежък случай и последващо пране на пари. За това той може да получи от 3 до 10 години затвор, както и конфискация на до една втора от имуществото. Георги е в ареста по решение на Районния съд в Пловдив от 30 септември т. г. Той обжалва и днес Окръжният съд ще реши дали да го пусне от ареста. Ощетеният търговец се води „Грабо медия” АД, защото фирмата дължи отклонените от Георги пари на своите клиенти. Именно от сайта е подаден и сигналът към Икономическа полиция, дал началото на разследването.", "date": "2017.10.05", "title": "Измамникът от \"Грабо\" застава пред съда"}
{"url": "http://pik.bg/%D0%B3%D1%80%D0%B8%D1%88%D0%BE-%D1%81%D0%BB%D0%B5%D0%B4-%D0%B1%D0%BE%D1%8F-%D0%BD%D0%B0%D0%B4-%D0%B4%D0%B5%D0%BB-%D0%BF%D0%BE%D1%82%D1%80%D0%BE-%D0%BD%D1%83%D0%B6%D0%B4%D0%B0%D0%B5%D1%85-%D1%81%D0%B5-%D0%BE%D1%82-%D1%82%D0%B0%D0%BA%D1%8A%D0%B2-%D0%BC%D0%B0%D1%87-news695280.html", "text": "Първата ни тенис ракета Григор Димитров остана доволен от победата със 7:6 (6), 7:5 над аржентинеца Хуан Мартин дел Потро, който го класира за четвъртфиналите на Откритото първенство на Китай. Пред микрофона на АТП българинът разкри впечатленията си от сблъсъка с Кулата от Тандил. \"Много съм доволен, че победих в два сета. Дел Потро е невероятен състезател, той е чудесен човек и винаги мачовете с него са много трудни. Не знаех какво да очаквам, защото кортът е много бърз. В началото Дел Потро вкарваше всичките си удари и аз нямах много други възможности, освен да се опитам да остана позитивен и да търся моята си игра. Нуждаех се от такъв мач. След Откритото първенство на САЩ не бях играл няколко седмици и още докато тренирахме с него преди няколко дни, знаехме, че може да играем един срещу друг. И двамата искахме този мач и съм доволен, че успях да го спечеля\", каза Димитров. Съперник на Димитров в следващия кръг ще бъде испанецът Роберто Баутиста Агут, който се наложи в два сета на Аляж Бедене. \"Не успях много да видя от мача му. Той е опасен съперник, но не трябва да подценяваш никого. Първите ми два мача вече бяха срещу качествени играчи. Трябва да гледам моята игра и да бъда съсредоточен\", добави българинът. Мачът между Димитров и Агут е в петък.", "date": "2017.10.05", "title": "Гришо след боя над Дел Потро: Нуждаех се от такъв мач"}
{"url": "http://pik.bg/%D0%BD%D0%B0%D0%B9%D0%B4%D0%B5%D0%BD-%D0%B2%D1%8A%D0%BB%D1%87%D0%B5%D0%B2---%D0%B5%D0%B4%D0%B8%D0%BD-%D0%BF%D0%BE%D0%B5%D1%82-%D0%BD%D0%B0-90-%D0%BE%D1%82%D1%80%D1%83%D0%BF%D0%B0%D1%85%D0%B0-%D1%81-%D1%80%D0%BE%D0%B7%D0%B8-%D0%B0%D0%B2%D1%82%D0%BE%D1%80%D0%B0-%D0%BD%D0%B0-%D0%B5%D0%B4%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%80%D0%BE%D0%B7%D0%B0-%D0%B7%D0%B0-%D1%8E%D0%B1%D0%B8%D0%BB%D0%B5%D1%8F-%D0%BC%D1%83-news695281.html", "text": "Десетки известни наши писатели и поети, критици, композитори, почитатели и почитателки изпълниха големия салон на БАН, на жълтите павета, снощи, за да поздравят Найден Вълчев. Известният поет, преводач, есеист, автор на текстовете на некоронования химн на България \"Една българска роза\" и на шлагера от сериала \"На всеки километър\", отпразнува своя 90-годишен юбилей. Самият той произнесе думи на благодарност и прочете свои стихове с дълбок и силен глас. Силното му ръкостискане, с което приемаше поздравите на приятели и колеги, лъчезарната му усмивка, бистрият му ум и ведро настроение с нищо не свидетелстваха, че започва десетото десетилетие от живота си. Сред колегите, които му поднесоха букети с рози, подаръци и го поздрави за житейския и творческия юбилей - 70 години поетична и преводаческа дейност, бяха Никола Инджов, Матей Шопкин, Петър Караангов, Анжел Вагенщайн, Лъчезар Еленков, Здравка Ефтимова, Чавдар Добрев, Надежда Захариева, Петър Белчев, голямата актриса Виолета Бахчеванова и много други. Посланикът на Беларус у нас н.пр. Владимир Воронкович благодари на Найден Вълчев пред всички гости за блестящия превод на големите белоруски поети на български, особено за това, че е направил творчеството на прочутия Александър Твърдовски достояние на нашия читател. \"Благодаря ви за вашия талант! Световната културна общественост уважава вашата просветителска дейност и принос! Желая ви творческо, духовно и физическо дълголетие, оптимизъм и щастие\", каза дипломатът. \"Маестро, - обърна се към юбиляра председателя на Съюза на българските композитори Ценко Минкин, - наричам ви така, защото вие сте вдъхновили десетки български композитори да създадат прекрасни произведения. Венецът на това творчество е \"Една българска роза\" по музика на композитора Димитър Вълчев\". Композиторът Стефан Драгостинов благодари за чудесните текстове на творби, които Найден Вълчев е създал за формацията му \"Драгостинов фолк\", и даде пример за находчивостта на автора: \"Веднъж ни поканиха да пеем на празника на град Козлодуй, но много държаха да имаме песен за града. Кой обаче можеше да напише такава песен, каква рима може да се намери на Козлодуй...?! Обадих се на Найден, изпратих му музика и се роди прекрасна приказка в стихове - за едно момче, което слиза от Балкана и отива в хубавия град Козлодуй, и там среща една мома козлодуйка и го черпят с влашка цуйка. Това може Найден!\", завърши Драгостинов сред аплодисметни и смях. Колосите на българската култура Елисавета Багряна, Владимир Владигеров, Николай Лилиев са сред съвременниците на Найден Вълчев от неговата младост, припомни си самият той. \"Живях в Царство България, в социалистическа България и сега - в променената ми родина, хубава през всеки сезон с пъстрата си палитра. Аз бях онова говедарче, тръгнало от Тетевенския Балкан, минах през плевенската Мъжка гимназия, през Юридическия факултет на Софийския университет и оттогава съм заключеник в магичния затвор на мерената реч - в плен на римите, на преводите, от който никога не съм искал да изляза. Радва ме признанието за моето творчество, това, че през 2000 г. песента ми \"Една българска роза\" бе обявена за песен на столетието, а сега получих най-високото отличие на Министерството на културата \"Златен век\" и приза \"Златно перо\" на Съюза на българските журналисти\", каза рожденикът. Почетният плакет на Съюза на българските писатели пък му поднесе на сцената председателят на организацията Боян Ангелов. \"Ти си прекрасен поет, преводач и есеист - обърна се към Найден Вълчев проф. д-р Чавдар Добрев. - Държиш да не изневеряваш на собственото си чувство за красота - и в поезията си и в живота. Обличаш се винаги с вкус и мярка, които са характеристика и на твоето творчество. Умееш да се владееш, да криеш своите болки от най-близките си, макар че \"животът сипе сажди и гледа озъбен, зъл, жесток\". Болката ти има по-скоро обществени измерения. \"Една българска роза\" ще я има още десетилетия, векове, тя е символ на преклонението ни пред България. Найден Вълчев е част от поетичното поколение, към което принадлежат Иван Радоев, Георги Джагаров, Пеньо Пенев, Лиляна Стефанова, Станка Пенчева, Блага Димитрова, Иван Давидков... Поезията му заема възлово място като дух и стил и в живота, и в света. За нея е характерна простота, която не е наивност и простодушие, а умение да намериш най-верните и разбираеми думи. Той остава винаги верен на римите, на класическото стихосложение и оркестровка.\" \"Повече от 60 критици са се изказвали за Найден Вълчев и са анализирали творчеството му. А освен добър поет, той е и много добър човек и един от малкото, които постоянно мислят за своите колеги и подемат инициативи да се издаде книга на някого, да се отбележи негова годишнина\", сподели Иван Гранитски от издателство \"Захарий Стоянов\" - един от организаторите на празника, наред със Съюза на българските писатели, Съюза на българските композитори и Българската академия на науките. Букет от червени рози от името на Народното събрание и на БСП поднесе зам. председателят на парламента Валери Жаблянов и прочете поздравително писмо до \"другаря Вълчев\", както специално се обърна към него, от Корнелия Нинова. \"Изразявам уважението на нашата държава към десетилетния дух на българските традиции, чието олицетворение е творчеството на Найден Вълчев. Ще се пребори ли нашето национално самосъзнание с псевдокултурата, която залива българското общество?\", каза Жаблянов. Найден Вълчев е автор на текста на култовата песен от легендарния партизански сериал \"На всеки километър\", в която се пееше \"Нас червеното знаме роди ни, нас не ще ни уплаши смъртта... Ние сме на всеки километър, оттук - до края на света!\". В края на вечерта Наден Вълчев се чукна с чаша вино с гостите си и раздаде автографи върху своите книги, сред които е и стихосбирката , издание на \"Милениум\". Не голямата по обем, но могъща със силата на вдъхновението си книга можете да поръчате на на тел.: 02/944 33 18, на email: или в сайта на цена само 3 лв. Ето и стиховете на легендарната песен: Добър вечер, приятелю млад, добър вечер, другарю, добре дошел във нашия град, добре дошел във България! Вземи във този хубав ден една българска роза от мен - нека тя да ти разкаже с ароматния си глас за Балкана, за морето и за всички нас. И когато, приятелю млад, и когато, другарю, си тръгнеш ти от нашия град, си тръгнеш ти от България, вземи и в този хубав ден една българска роза от мен - нека тя да ти напомня с ароматния си глас за Балкана, за морето и за всички нас. И не забравяй нито ден тази българска роза. И мен.", "date": "2017.10.05", "title": "Найден Вълчев - един поет на 90. Отрупаха с рози автора на \"Една българска роза\" за юбилея му (СНИМКИ)"}
{"url": "http://pik.bg/%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE%D1%82%D0%BE-%D0%B2-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-news695303.html", "text": "По официална информация на американските власти, постъпила в Генералното консулство в Лос Анджелис, няма пострадали или загинали български граждани при масовата стрелба в Лас Вегас от 2 октомври 2017 г. В нощта срещу понеделник, мъж откри стрелба от 32-я етаж на хотел „Мандалей бей“ в Лас Вегас по време на кънтри концерт на открито, в резултат на което загинаха десетки хора, а стотици бяха ранени. След направеното разследване е установена националността на жертвите и ранените в следствие на инцидента. Сред тях има 4-ма чужди граждани, които не са българи.", "date": "2017.10.05", "title": "Консулството в Лос Анджелис: Няма пострадали българи при стрелбата в Лас Вегас"}
{"url": "http://pik.bg/%D0%BA%D0%BE%D0%BB%D0%B5%D0%BA%D1%82%D0%BE%D1%80%D1%81%D0%BA%D0%B0-%D1%84%D0%B8%D1%80%D0%BC%D0%B0-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D0%B0%D0%B4-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B0%D1%82%D0%B0%D0%BD%D0%B0%D1%81-news695300.html", "text": "Колекторска фирма превърна в ад живота на млад бургазлия. Атанас Атанасов преди пет години сменил мобилния си оператор, но едва сега разбрал, че дължал неустойка от няколко месечни такси, защото направил преноса на номер преди да му е изтекъл договора, поне така твърдят от колекторската фирма. Доказателства разбира се не прилагат, а започват постоянен, ежедневен и ежечасов тормоз. „Много нагло и арогантно е поведението на служителите от колекторската фирма. Имаше обаждания в съботни и в неделни дни, в късни часове“, разказва Атанас пред Нова телевизия. За пет години дългът скочил от 100 лева до 229 лева. „Пари ли нямате, г-н Атанасов? Бургаски безработник!“, пита служителят от колекторската фирма. Аудиозапис от разговора им беше излъчен в ефир. Колекторската фирма купила дълга от мобилния оператор през март тази година. През това време обаче задължението на Атанас вече е с изтекла давност, категорични са юристи. Те твърдят, че давността не е изтекла и че всяко телефонно обаждане променяло срока й, добавя бургазлията. „Продаването на дълга не подновява давността. Това е една от най-големите спекулации, с които боравят колекторските фирми. Аз съм свидетел на много грубо отношение на служители от колекторска фирма към този човек“, каза пък експертът по право д-р Марин Киров. Неговото задължение е погасено по давност, обясни той. „Имам много сигнали от граждани за тормоз. Обиждат ги, заплашват ги, посещават и домовете им, за да ги карат да им плащат пари“, добавя д-р Киров. Всеки може да се представя за колектор, включително и служителите от мутренските организации, коментира той. Тези хора се мислят за недосегаеми, каза още Атанасов.", "date": "2017.10.05", "title": "Колекторска фирма превърна в ад живота на Атанас"}
{"url": "http://pik.bg/%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%BD%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BB%D0%B8%D1%85%D0%B2%D0%BE%D1%82%D0%BE%D1%87%D0%BA%D0%B8-%D0%B4%D0%B0-%D1%81%D0%B5-%D0%BF%D0%BE%D0%BB%D0%B7%D0%B2%D0%B0%D1%82-%D0%BF%D1%80%D0%B8-%D0%BF%D0%BB%D0%B0%D1%89%D0%B0%D0%BD%D0%B5-%D0%BD%D0%B0-%D0%BC%D0%B5%D1%81%D1%82%D0%BD%D0%B8-%D0%B4%D0%B0%D0%BD%D1%8A%D1%86%D0%B8-news695319.html", "text": "Депутати от Парламентарната група на „Обединени патриоти“ внесоха в Народното събрание Законопроект за лихвоточките, който дава нови възможности на правоимащите граждани. „Удължихме срока, в който да могат да се използват като инструмент лихвоточките. Предвиждаме до 2018 година да се подават заявки, а до 2020 – да се изплащат“, посочи депутатът от НФСБ в групата на „Обединени патриоти“ Христиан Митев. Той уточни, че такова изменение е наложително, тъй като срокът е изтекъл през 2016 година, а 55 000 души у нас чакат да им бъдат изплатени лихвоточките. На второ място вносителите на законопроекта са предвидили възможността лихвоточките да се използват не само при закупуване на жилище от правоимащи, а и като платежен инструмент при местните данъци и такси. Това ще даде още една възможност правоимащите граждани да използват лихвоточките си. На трето място сме предвидили възможността лихвоточките да бъдат наследявани, посочи още Христиан Митев. В законопроекта е предвидено всяка година от държавния бюджет да се заделят 20 млн.лв. за да бъдат изплащани компенсаторните средства.", "date": "2017.10.05", "title": "Предложение на патриотите! Лихвоточки да се ползват при плащане на местни данъци"}
{"url": "http://pik.bg/%D0%B1%D1%8A%D1%80%D0%B7%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B5%D1%82%D0%BE-%D0%BA%D0%BE%D0%B9-%D0%BF%D0%BE%D0%B4%D0%BF%D0%B0%D0%BB%D0%B8-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D1%80%D0%B5%D0%BF%D0%BE%D1%80%D1%82%D0%B5%D1%80%D0%BA%D0%B0%D1%82%D0%B0-%D0%BE%D1%82-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8%D1%82%D0%B5-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news695332.html", "text": "Собственикът на сервиз в Карлово Пламен Майстора е бил задържан днес в Карлово във връзка с палежа на репортерката от Карлово Зорница Акманова. Колата на журналистката, която работи за \"Господари на ефира\" бе подпален тази нощ. Палежът става няколко часа след като е запечатан незаконният сервиз на автомонтьора, познат с прозвището Пламен Майстора, за когото тя направи серия репортажи. Преди две седмици  „Господари на ефира“ направиха репортаж за хора, които са оставили колите си за ремонт, но месеци наред не получавали услугата, за която били платили. Те потърсили защита от Районна прокуратура, но местните магистрати си направили отвод по случая,  тъй като приятелката на въпросния майстор работи в същата прокуратура. Сигналът за случилото Акманова е подала самата  на телефон 112, когато видяла как пламъци обгръщат личната ѝ кола, паркирана пред дома ѝ в Карлово. „Получавала съм на няколко пъти предупреждение, че ще ми се случи нещо, но не съм очаквала заканите да станат факт“, заяви потърпевшата Зорница пред \"Трафикнюз\" Скандалът с автомонтьора е първата тема, с която се е заела репортерката от както е част от екипа на „Господари на ефира“.  Преди тя е работила в местна телевизия, но никога до сега нейните вещи не са ставали обект на посегателство. След серията репортажи въпросният автосервиз се оказа без документи и беше затворен. На място днес в Карлово бяха лично директорът ст. комисар Атанас Илков и екип на Криминална полиция - Пловдив. \"Направен е оглед, проверяваме всички версии\" заяви директорът . .", "date": "2017.10.05", "title": "БЪРЗА РЕАКЦИЯ! Ето кой подпали колата на репортерката от Господарите (ВИДЕО/СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BF%D0%B8%D0%BF%D0%B0%D1%85%D0%B0-18-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D0%BA%D0%B0%D0%BC%D0%B8%D0%BE%D0%BD-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B2-%D0%B0%D0%B2%D1%81%D1%82%D1%80%D0%B8%D1%8F-news695394.html", "text": "Австрийската полиция съобщи, че е арестувала български гражданин, след като 18 мигранти са били намерени в камион при претърсването му на границата с Унгария, предаде Асошиейтед прес. В камиона са били намерени 10 мъже, три жени и пет деца. Мигрантите са от Ирак и палестинските територии, става ясно от публикувано днес комюнике на полицията. Камионът е бил претърсен вчера на граничния пункт Никелсдорф. На заподозрения ще бъдат повдигнати обвинения в трафик на хора. Името му не се съобщава, съгласно австрийските закони за защита на личните данни, пише БТА.", "date": "2017.10.05", "title": "Извънредно! Спипаха 18 мигранти в камион на българин в Австрия"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%BC%D1%8A%D0%B6%D0%B5-%D0%BA%D0%B0%D0%BA%D0%B2%D0%BE-%D0%BD%D0%B8%D0%BA%D0%BE%D0%B3%D0%B0-%D0%B4%D0%B0-%D0%BD%D0%B5-%D0%BA%D0%B0%D0%B7%D0%B2%D0%B0%D1%82%D0%B5-%D0%BD%D0%B0-%D0%BD%D0%B5%D0%BE%D0%B1%D0%B2%D1%8A%D1%80%D0%B7%D0%B0%D0%BD%D0%B0-%D0%B6%D0%B5%D0%BD%D0%B0-%D0%BD%D0%B0%D0%B4-30-%D0%B3%D0%BE%D0%B4%D0%B8%D0%BD%D0%B8-news695269.html", "text": "Не всяка жена има щастието да срещне идеалната половинка още в младостта си. Всъщност, младостта вече не е това, което беше. 30 са новите 20, 40 са новите 30. Всеки има право да живее живота си по начин, който намира за подходящ. Стереотипите обаче продължават да се ширят с пълна сила. Хората съжаляват необвързаните жени, особено ако са в 30-те си години. Сякаш срокът им на годност бавно започва да изтича. Говорейки с необвързана жена на 30+, хората често изпускат обидни и неуместни реплики, най-вече въпроси. Ето и най-абсурдните сред тях: Представете си колко обидно може да се окаже това изречение за жена в зряла възраст, която копнее да има семейство и деца, а все още няма. Ако го кажете на някого, който не е достигнал етап от живота си за подобни желания – добре, но в противен случай е истински нож право в сърцето. Отстрани е лесно да се каже, но някои жени просто нямат късмет да срещнат подходящия мъж в точния момент. Ето защо у околните се буди погрешното усещане, че от безкрайни купони и работа на следващия ден не ви остава време за сериозна връзка. А това изобщо може да не е вярно. Звучи наистина грубо, но някои хора са способни на подобна крайна нетактичност. Сериозно?! Сватосване с някой непрокопсал с връзките старец, който да спаси приятелката ви? Дори да сте много близки не би трябвало да си позволявате подобни въпроси. За някои жени е немислимо да са неомъжени, особено след 30-годишна възраст. Това обаче не означава, че всяка жена носи подобни ценности в съзнанието си. Въпрос на личен избор е. А може би пък на лош късмет. И в двата случая подобни констатации са неуместни.", "date": "2017.10.05", "title": "САМО ЗА МЪЖЕ! Какво никога да не казвате на необвързана жена над 30 години"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%BE%D0%B8%D1%81%D0%BA%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%B4%D0%B0-%D0%BF%D0%B0%D0%B4%D0%BD%D0%B0%D1%82-news695379.html", "text": "\"Наложените от Европейския съюз санкции срещу Русия трябва да бъдат отменени\". Това заяви държавният глава на България Румен Радев по време на посещението си в Полша. \"В икономически смисъл тези санкции вредят. Ако говорим за българския бизнес, то ние гледаме негативно на тях. Санкциите на може да продължават вечно. Затова се надявам, че ще бъдат отменени“, коментира Радев в рамките на пресконференция след срещата с полския му колега Анджей Дуда, предава ТАСС. Държавният глава Румен Радев е на официално посещение в Република Полша на 4 и 5 октомври 2017 г., по покана на своя полски колега президента Анджей Дуда. Българският президент бе официално посрещнат с тържествена церемония във Варшава. Президентите на България и Полша проведоха среща „на четири очи“, след което се състояха пленарните разговори между официалните делегации на двете държави.", "date": "2017.10.05", "title": "Румен Радев поиска санкциите срещу Русия да паднат"}
{"url": "http://pik.bg/%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BD%D0%B0-%D1%81%D1%8A%D0%B4-%D0%B7%D0%B0-%D1%81%D0%B0%D0%B1%D0%BE%D1%82%D0%B0%D0%B6-%D0%BD%D0%B0-%D0%BF%D0%BE%D0%B3%D1%80%D0%B5%D0%B1%D0%B5%D0%BD%D0%B8%D1%8F-%D0%B2-%D0%BC%D0%B0%D0%B4%D0%B0%D0%BD-%D0%B8%D0%B7%D0%BF%D1%80%D0%B0%D1%89%D0%B0%D0%BB%D0%B8-%D0%BC%D1%8A%D1%80%D1%82%D1%8A%D0%B2%D1%86%D0%B8%D1%82%D0%B5-%D1%81-%D0%BF%D0%BE%D0%BB%D0%B8%D1%86%D0%B8%D1%8F-%D0%B1%D0%B0%D0%B1%D0%B0-%D1%85%D0%B2%D1%8A%D1%80-news695330.html", "text": "Семейство пенсионери се изправиха на съд в Смолян за саботиране на погребение през октомври м.г. в гробището до джамията в Мадан. 65-годишната Асие и 71-годишния й съпруг Ахмед Чападжиеви обжалваха общо 2000 лева глоби за грубо хулиганство. Очаква се до месец Окръжния съд да излезе с решение по странния казус. Пенсионерката скандализира Мадан с претенции за собственост върху гробището, след като се наложи да погребват с полиция нейна съседка. Асие вдигнала скандал на копачите на гробището в махалата на ул. \"Малка река\" до Минния техникум и хвърляла пръст по очите на гробарите, напъдила ги преди да го изкопаят с викове, че земята била тяхна и имало забрана от институциите да се погребва в нея. Тя ги наричала „Агупти\", „Мошеници\", „Помияри\", псувала ги, заканвала се: \"Мошеници, ще ви убия мръсници\", „Спирайте да копаете вашата мама агупска\" и дори ги кълняла „Ръчичките да ви изсъхнат тука да копаете\". Уплашените гробари се обадили в общината и служител отишъл на място да потуши скандала. Чиновникът се опитал да обясни, че теренът е общинска собственост, но също бил засипан с пръст по очите и наречен \"Боклук\" и \"Курвар\", а мъжът й заканително размахвал патериците си. Покойницата беше погребана под полицейска охрана, за да не се възпрепятства ритуала. Пенсионерката за втори път саботира погребение, твърдят от квартала. Седмица по-рано с мъжа й се опитали да спрат погребение на друга старица. Тогава пенсионерката крещяла на копачите и ги изгонила на наполовина изкопан гроб. Заради скандалните разправии петчленното джамийско настоятелство подаде общ иск срещу Асие и Ахмед в прокуратурата, близките на починалата последно старица също. Асие обяснявала пред местни и държавни власти, че в гробището били изровили костите на неин близък и си присвоили гроба, заради което буйствала и давала жалби наред. \"Няма основание за претенция за собственост, гробището е на 200 години. Сега е блогоустроено, парцелирано, има пълната документация за гробищен парк, оградено е и се изпълняват всички норми \", коментира тогава кметът на Мадан Фахри Молайсенов. Той бе категоричен, че не е възможно, а и невярно, да е изровен гроб на неин близък. Възрастната двойка имала проблеми и със съседи за техни претенции и за други имоти и заливала общината с непрестанни жалби. Пенсионерката е събирала и подписка в съседни махали да се затвори гробищният парк. Асие и Ахмед са с основно образование, пенсионери и не са осъждани.", "date": "2017.10.05", "title": "Семейство на съд за саботаж на погребения! В Мадан изпращали мъртъвците с полиция, баба хвърляла пръст в очите на гробарите и им викала \"курвари\""}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%D0%B8%D0%B7%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D0%B2%D0%BB%D0%B0%D0%BA-%D0%BA%D1%80%D0%B0%D0%B9-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news695355.html", "text": "Снощи, (4 октомври), около 21:40 ч. дизелов мотрисен влак „Дезиро” е замеряна с камъни в участъка между Копиловци и Кюстендил. Мотрисата е обслужвала пътнически влак № 60219 от София за Кюстендил. В резултат на вандалската проява са счупени пет странични стъкла на дизеловата мотриса, която е част от най-новия подвижен състав на националния железопътен превозвач. При инцидента няма пострадали пътници или служители на железницата, но посегателства от този род сериозно застрашават живота и здравето на клиентите и служителите на БДЖ. В резултат на вандалската проява са счупени пет странични стъкла на дизеловата мотриса, която е част от най-новия подвижен състав на националния железопътен превозвач. При инцидента няма пострадали пътници или служители на железницата, но посегателства от този род сериозно застрашават живота и здравето на клиентите и служителите на БДЖ. Подобни посегателства допълнително усложняват състояние на дружеството, като фактически саботират всички усилия на неговото ръководство за предлагане на по-добра и по-качествена услуга. От началото на 2017 г. това е 75-ият случай, при който влакове на „БДЖ-Пътнически превози” ЕООД са замеряни с камъни. Тенденция е изключително тревожна, защото за цялата изминала година случаите са общо 75, като се надяваме броят до края на тази година да не нараства. Хвърлянето на камъни по влаковете може да има трагични последствия. При средна скорост на влака 65 км/ч, дори и малко камъче може да пробие стъклото и да рани човек! Щетите, които националният железопътен превозвач понася всяка година от счупени с камъни стъкла на вагони, мотриси и локомотиви, са в размер на стотици хиляди левове. Неизмеримо по-важни от парите, обаче, са човешкият живот и здраве!", "date": "2017.10.05", "title": "Вандали изпотрошиха пътнически влак край Кюстендил"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B8-%D1%83%D0%BD%D0%B3%D0%B0%D1%80%D0%B8%D1%8F-%D0%B2-%D0%BD%D0%B0%D1%81%D0%B8%D0%BB%D0%B8%D0%B5-%D0%BD%D0%B0%D0%B4-%D0%BC%D0%B8%D0%B3%D1%80%D0%B0%D0%BD%D1%82%D0%B8-news695340.html", "text": "Неправителствената организация „Лекари без граници“ обвини полицията в България, Хърватия и Унгария в упражняване на насилие срещу мигранти, най-вече деца, опитващи се да влязат в Европа, информира Франс прес, цитирана от БГНЕС. „Повече от година нашите доктори и медицински сестри продължават да чуват една и съща, повтаряща се история за млади хора, които са бити, унижавани и нападани с кучета за това, че се опитват отчаяно да продължат пътя си“, посочва в изявление ръководителят на сръбския клон на организацията Стефан Моисен. По думите му през първите шест месеца на тази година 92% от децата и младежите, които посещават центровете за психично здраве на „Лекари без граници“ съобщават за физическо насилие от страна на граничните власти на България, Унгария и Хърватия. Той допълни, че почти половината от децата посочват като извършители българските служители на реда. Стотици хиляди мигранти се опитаха да стигнат до Северна и Западна Европа през т. нар. \"Балкански маршрут\", който беше затворен през 2016 г. хиляди от тях останаха блокирани в Сърбия, но въпреки това продължават да опитват да продължат пътуването си.", "date": "2017.10.05", "title": "Обвиниха полицията в България, Хърватия и Унгария в насилие над мигранти"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%80%D0%B5%D0%B2%D0%B8%D0%B7%D0%BE%D1%80%D0%BE-%D0%B8-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B3%D1%83%D1%88%D0%B0-%D0%B7%D0%B0-%D0%B3%D1%83%D1%88%D0%B0-%D0%BF%D1%80%D0%B5%D0%B4-%D0%BF%D0%BE%D0%B3%D0%BB%D0%B5%D0%B4%D0%B0-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8%D1%8F--news695352.html", "text": "Парламентарната комисия за наблюдение на приходните агенции и борбата със сивата икономика и контрабандата, ръководена от депутата от Обединени патриоти Емил Димитров-Ревизоро разпитва финансовия министър Владислав Горанов, директор на Агенция „Митници“ и изпълнителен директор на Национална агенция за приходите за извършени данъчни и митнически проверки и резултати от тях в сектори алкохол, горива и цигари. Горанов и шефът на митниците ще обясняват действията на министерството и агенцията, свързана с дейността на скандалната русенска рафинерия \"Полисан\", откъдето ПИК засече, че лидерът на партия \"Воля\" и зам.-председател на Народното събрание Веселин Марешки зарежда бензиностанциите си. На последното заседание на комисията пък шефът на \"Лукойл\" Валентин Златев заяви, че общият пазар на горивата показва, че има доста сериозни разминавания. Те се дължат на това за какво количество горива са платени акциз и ДДС и какъв е сивият сектор от неплатени данъци. Според него всеки литър от внос за 2015 г. са били контрабанда и парите не са постъпили в бюджета, както е констатирано и в доклада на Министерство на финансите. На това заседание Емил Димитров заяви, че за около 30% от потребяваното гориво не се внасят данъци. В по-голямата си част това са фирми-еднодневки, липсва и контрол. Големият проблем са и митническите складове без измервателни уреди на пристанищата, горива, които влизат в страната често без физически контрол на митничари, както и митнически пристанища, през които влизат 54 танкера. \"Проблемът е, че в Слънчев бряг съществува една нелегална продажба на алкохол. Общо взето там се пълни една цистерна и всички взимат от нея алкохол. Притеснението на легалните търговци е, че този алкохол намалява продажбите им, а от друга страна и в държавата не влизат пари от акцизи\", коментира Емил Димитров във връзка с контрабандния алкохол у нас. Той коментира и проблемите, свързани с горивата. \"Според НАП има 899 бензиностанции от смесен тип - ведомствени и продаващи на трети лица. Кой контролира тези бензиностанции и следи за горивото\", попита Ревизоро. Между него и депутата Веселин Марешки възникна спор, след като бизнесменът поиска да зададе въпрос към министър Владислав Горанов. Председателят на комисията не позволи задаването на въпроса, а двамата си размениха реплики на висок тон. Лидерът на \"Воля\" все пак успя да попита къде са отишли тези 1 млрд. лв. от контрабанда, а веднага след спора с Емил Димитров напусна комисията и сградата на парламента. Пред комисията Владислав Горанов заяви, че борбата с контрабандата продължава с пълна сила. \"Не може парите в обращение да са по-малко от парите в касите на фирмите. Това показва статистика към края на 2016 година. Тогава парите в касите на фирмите са били 13,5 млрд. лв. Имаме резерви в борбата със сивата икономика. Огромният кешов оборот в държавата предразполага за всички проблеми, за които говорим в момента\", коментира Владислав Горанов. Той пожела отново на масата за преговори да бъде поставено ограничението за плащане в брой. вътрешнокорпоративен", "date": "2017.10.05", "title": "ИЗВЪНРЕДНО В ПИК TV! Ревизоро и Марешки се хванаха гуша за гуша пред погледа на финансовия министър! Лидерът на \"Воля\" напусна бесен парламента (ОБНОВЕНА)"}
{"url": "http://pik.bg/%D1%81%D0%B3%D1%81-%D0%BE%D1%81%D1%82%D0%B0%D0%B2%D0%B0-%D0%B4%D0%BE%D1%80%D0%B8-%D0%B1%D0%B5%D0%B7-%D0%B2%D1%80%D0%B5%D0%BC%D0%B5%D0%BD%D0%B5%D0%BD-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-news695344.html", "text": "Съдийската колегия на Висшия съдебен съвет и днес остави без временен председател едно от най-големите съдилища в страната. Софийският градски съд е без ръководство вече дни наред, след като председателят му Калоян Топалов подаде оставка с един от своите заместници, а предният състав на съвета я прие без да назначи временно началник. Общото събрание на съдиите в СГС предложи на кадровиците временно ръководството на съда да поема Десислава Попколева. А председателят на софийския апелативен съд Даниела Дончева изпрати кандидатурата на Стефан Милев, който до скоро беше временно на чело на районния съд в София. При гласуването Милев събра 4 гласа, а Попколева 7 при необходими 8, предаде БТА.", "date": "2017.10.05", "title": "СГС остава дори без временен председател"}
{"url": "http://pik.bg/%D1%80%D1%83%D1%81%D0%B8%D1%8F-%D0%B8%D0%B3%D1%80%D0%B0%D0%B5-%D0%BA%D0%BE%D0%BD%D1%82%D1%80%D0%B0-%D0%BD%D0%B0-%D1%81%D0%B0%D1%89---%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D0%B8-%D0%BD%D0%BE%D0%B2%D0%B0-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B2%D1%80%D1%8A%D0%B7%D0%BA%D0%B0-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news695356.html", "text": "Северна Корея се е сдобила с втора интернет връзка благодарение на Русия, което би могло да навреди на усилията на САЩ да изолират тази страна, предаде Франс прес. Връзката е била изградена от руската държавна компания ТрансТелеКом. Активирането й е било установено в неделя от анализатори на компанията Дим Ризърч, която следи киберсвързаността по света. Новата интернет връзка се добавя към връзката, установена от китайската компания Чайна Уником. Тя ще предостави на Пхенян по-голяма издръжливост в случай на евентуални атаки срещу инфраструктурата на интернет мрежата й, прогнозира Брай Боуланд, представител на американската компания за киберсигурност ФайърАй, пише БТА. Неотдавна в. \"Вашингтон пост\" написа, че САЩ са извършили атаки срещу севернокорейски хакери, целящи да ги лишат от достъпа до интернет. Операцията е приключила миналата събота. Северна Корея има звено със специалисти по кибератаките, наброяващо 6800 души, според южнокорейското министерство на отбраната. Това звено е обвинявано за много кибератаки по света, по-специално за тази през 2014 г. срещу филмовата компания Сони Пикчърс. Но само с една интернет връзка към външния свят Северна Корея е особено уязвима на хакерски атаки. С втората интернет линия ще бъде много по-трудно тя да бъде лишена тотално от интернет, смятат анализатори.", "date": "2017.10.05", "title": "Русия играе контра на САЩ - предостави нова интернет връзка на Северна Корея"}
{"url": "http://pik.bg/%D0%B9%D0%BE%D1%80%D0%B4%D0%B0%D0%BD-%D1%86%D0%BE%D0%BD%D0%B5%D0%B2-%D0%BD%D0%B5-%D0%B8%D1%81%D0%BA%D0%B0-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8%D1%82%D0%B5---%D0%BF%D0%BE%D1%81%D0%BB%D0%B5%D0%B4%D0%B8%D1%86%D0%B8%D1%82%D0%B5-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D1%81%D0%B0-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-news695423.html", "text": "Война между институциите ще е изключително вредна за България – и за европейската визия, и за икономическия растеж. Това заяви пред БНТ депутатът от ДПС Йордан Цонев. \"ГЕРБ грешат, като приемат гласовете за президента, като гласове само за БСП. 2-та млн. гласа за Радев са гласове, които не искаха ГЕРБ да управлява. Това са гласовете на хората, които искат да има баланс във властите. Когато воюват, те ще воюват с тези хора\", заяви Цонев. Той каза, че от ДПС искат председателят на Комисията по вероизповеданията и правата на човека Красимир Велчев да се извини на ранените с огнестрелно оръжие по време на митинги и протести от органите на МВР по време на комунизма. От Движението обвиняват Велчев в ксенофобски изказвания. \"Става въпрос за допълнение на Закона за политическата и гражданската реабилитация на репресираните лица. Към лицата добавяме ранените с огнестрелно оръжие по време на митинги и протести от органите на МВР. Има такива хора, те не са много. Г-н Велчев през цялото време говори за материална реабилитация, но когато правиш дарение, хората не трябва да знаят за него. Благотворителността е анонимна. С какво ние предизвикахме г-н Велчев с този законопроект, че да говори, че го внасяме тенденциозно, че българите ще плащат, че ние възмездяваме нашите мюсюлмани и т.н. Хората са чувствителни – каквото чуят, го приемат лично. Не можеш да ги делиш на наши ваши. Този законопроект е за всички български граждани. Някои от тези хора са стреляни в гръб и са ранени в гръб. Имаше реплики на г-н Велчев, които, меко казано, не му правят чест. Няма случайно пострадали от тоталитарния режим, особено на митинги и протести\", каза депутатът от ДПС. \"ГЕРБ имаха поне пет различни опции да управляват, но те избраха опция, с която да ударят шамар на европейското лице на България. Реакцията на Европа е много сериозна – там категорично не се приема тази коалиция. Никой няма да извика премиера ни, да му издърпа ушите, да му каже: \"Недей да правиш тази коалиция\", но отзвукът е сериозен и тепърва ще се усеща\", посочи депутатът от ДПС. \"Има голяма разлика между патриот и националист - патриотите държат на всички живеещи в държавата хора, а националистите мразят различните етноси и воюват с тях. Ние сме за обединяващия патриотизъм на всички български граждани. Няма да се уморя да казвам, че българските турци са най-големите патриоти у нас, защото те избраха да останат в България, въпреки че бяха унижавани и мачкани\", каза още Йордан Цонев.", "date": "2017.10.05", "title": "Йордан Цонев не иска война между институциите - последиците за България ще са изключително вредни"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%BE%D1%82-%D0%B2%D0%B5%D0%B3%D0%B0%D1%81-%D0%BF%D0%BB%D0%B0%D0%BD%D0%B8%D1%80%D0%B0%D0%BB-%D0%B1%D1%8F%D0%B3%D1%81%D1%82%D0%B2%D0%BE-%D1%81%D0%BB%D0%B5%D0%B4-%D0%B0%D1%82%D0%B0%D0%BA%D0%B0%D1%82%D0%B0-news695395.html", "text": "BBC Нападателят, който уби 58 души и рани поне още 500 по време на музикален фестивал в Лас Вегас, е планирал бягство след атаката, предава , като се позовава на информация на полицията. По време на пресконференция в сряда, представител на органите на реда, отговаряйки на въпросите на журналисти, е заявил, че Стивън Падлок е планирал да избяга след стрелбата. Полицията обаче не разполага с повече информация. Предполага се също така, че убиецът е имал съучастник, предаде Фокус.", "date": "2017.10.05", "title": "Нападателят от Вегас планирал бягство след атаката"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news695425.html", "text": "Неизвестни откриха огън в един от кварталите на Истанбул, при което са ранени поне трима души, предаде телевизионният канал Си Ен Ен Тюрк. Според него, въоръжени мъже са открили огън от кола в района на Газиосманпаша. Полиция и линейки са на мястото на инцидента.", "date": "2017.10.05", "title": "ИЗВЪНРЕДНО! Стрелба в Истанбул, има ранени"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D0%BB%D0%B8-200-%D0%BB%D0%B8%D1%82%D1%80%D0%B0-%D0%B1%D0%B5%D0%BD%D0%B7%D0%B8%D0%BD-%D0%BE%D1%82-%D1%81%D1%8A%D1%80%D0%B1%D0%B8%D0%BD-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B3%D0%BE-%D0%B7%D0%B0%D0%BF%D0%BB%D0%B0%D1%88%D0%B8%D0%BB%D0%B8-%D1%81-%D0%BF%D0%B8%D1%81%D1%82%D0%BE%D0%BB%D0%B5%D1%82-news695353.html", "text": "По искане на Окръжна прокуратура – Сливен съдът задържа под стража Радостин С., на 30 години, от село Блатец,  Сливенско и Георги Ц. , на 28г. от Сливен).  Те са обвинени за това, че на 2 октомври, на км.245 от АМ „Тракия“, в землището на село Омарчево, са заплашили с пистолет сърбин и са му откраднали 200 литра дизелово гориво. За престъплението, за което двамата мъже са обвинени, се предвижда наказание „лишаване от свобода“ за срок от 5г. до 15г. и възможност за конфискация на половината имущество на всеки от тях. Според прокурора е налице обосновано предположение,  че Радостин С. и Георги Ц. са извършили престъплението, в което са обвинени. Представителят на държавното обвинение бе категоричен, че двамата биха могли да се укрият или да извършат ново престъпление. Съдът прие доводите на прокурора и задържа под стража двамата обвиняеми. Определението на Окръжен съд – Сливен подлежи на обжалване пред Апелативен съд –Бургас.", "date": "2017.10.05", "title": "Арестуваха двама, откраднали 200 литра бензин от сърбин, след като го заплашили с пистолет "}
{"url": "http://pik.bg/%D1%83%D0%B6%D0%B0%D1%81-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B0-%D0%B1%D1%83%D1%80%D1%8F-%D1%83%D0%B1%D0%B8-%D1%88%D0%B5%D1%81%D1%82-%D1%87%D0%BE%D0%B2%D0%B5%D0%BA%D0%B0-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B7%D0%BE%D0%B2%D0%B0%D1%82-%D0%BD%D0%B8%D0%BA%D0%BE%D0%B9-%D0%B4%D0%B0-%D0%BD%D0%B5-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0%D0%B2%D1%8A%D0%BD-news695426.html", "text": "Пожарната служба на Хамбург предупреди жителите на града да не излизат от домовете си заради силна буря, засегнала северната част на Германия, предадоха ДПА и ТАСС. \"Предупреждение за Хамбург. Не излизайте навън в момента, останете на защитени места\", заяви пожарната служба в Туитър. Властите казаха, че шест души са загинали в Хамбург заради паднали дървета върху коли, предава БНТ. Пожарната служба в града е реагирала на над 800 обаждания, съобщи Франс прес. Над 10 човека са били ранени в резултат на бурята Ксавие, която е изкоренила дървета и е повалила покриви на сгради в три германски провинции. Заради бурята беше решено да бъдат затворени два зоопарка в Берлин, а германската железопътна компания \"Дойче бан\" реши да спре движението на влаковете в пет провинции в Северна Германия - Долна Саксония, Шлезвиг-Холщайн, Бремен, Хамбурги Берлин. Пожарната служба в Берлин обяви извънредно положение и каза, че е получила 50 спешни обаждания за час. Отменени бяха някои международни полети от летищата в Бремен и Хановер, а в град Вилхелмсхафен бурята събори 1000-тонен кран. Германската метеорологична служба каза, че бурята може да достигне силата на ураган с ветрове със скорост между 105 и 115 км/ч.", "date": "2017.10.05", "title": "Ужас в Германия! Невиждана буря уби шест човека, властите зоват никой да не излиза навън"}
{"url": "http://pik.bg/%D0%B2%D0%BB%D0%B0%D0%B4%D0%B8%D1%81%D0%BB%D0%B0%D0%B2-%D0%B3%D0%BE%D1%80%D0%B0%D0%BD%D0%BE%D0%B2-%D0%BD%D0%BE%D0%BC%D0%B8%D0%BD%D0%B0%D0%BB%D0%BD%D0%B8%D1%8F%D1%82-%D1%80%D1%8A%D1%81%D1%82-%D0%BD%D0%B0-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%BF%D0%BE-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D0%B1%D1%8E%D0%B4%D0%B6%D0%B5%D1%82-%D0%BA%D1%8A%D0%BC-%D0%BA%D1%80%D0%B0%D1%8F-%D0%BD%D0%B0-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news695397.html", "text": ". Министър Горанов поясни, че може да се каже, че в края на месец август има 860 млн. лв. номинално нарастване на приходите по централния бюджет. „Номиналният ръст към края на септември вече отива на 1,34 млрд\", каза министър Горанов. По думите му основен дял тук имат преките и косвените данъци. Горанов посочи, че ръстът на приходи от ДДС е 513 млн.лв. номинално към края на септември, което е близо 8%, а ръстът на данък общ доход на физическите лица е 165 млн. лв. Горанов посочи, че доста сериозно нарастват и осигурителните вноски - с 14% номинално. \"Общо приходите от осигурителни вноски нарастват с 12,4%.\", каза той. Министърът на финансите поясни, че 662 млн. лв. повече са приходите от осигурителните вноски. \"Общо приходите на НАП и \"Митници\" за 9-те месеца на тази година нарастват с 1, 612 млрд. лв.\", допълни министърът на финансите. Той поясни, че част от този растеж е свързан с нарастването на БВП номинално. По отношение на сивата икономика, министър Владислав Горанов заяви: „Далеч не можем да твърдим, че проблемът със сивата икономика и контрабандата е преодолян. Положителната новина е, че година след година тенденцията е положителна“, каза Горанов. Номиналният ръст на приходите по централния бюджет към края на септември отива на 1,34 млрд. лв. Това каза министърът на финансите Владислав Горанов по време на изслушването си в Комисията за наблюдение на приходните агенции и борба със сивата икономика и контрабандата.", "date": "2017.10.05", "title": "Владислав Горанов: Номиналният ръст на приходите по централния бюджет към края на септември е 1,34 млрд. лв. "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D0%B7%D0%B0-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D1%81%D0%B0%D1%88%D0%BA%D0%B0-%D0%B2%D0%B0%D1%81%D0%B5%D0%B2%D0%B0-%D0%B5-%D1%81-%D0%BF%D1%81%D0%B8%D1%85%D0%B8%D1%87%D0%B5%D1%81%D0%BA%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%BC%D0%B0%D1%80-news694331.html", "text": "Има един стар и страшно изтъркан виц за разговора между песимист и оптимист. В него песимистът тревожно казва: \"По-лошо от това просто не може да стане\", но оптимистът контрира: \"А, може, може...\". Анекдотът е страшно банален, но най-добре описва моето състояние в мига, в който се опитах да гледам новия сезон на \"ВИП Брадър\". Честно, този път направих опит само заради тази статия, защото видях каква вълна от изумление, потрес и ужас се навдигна в социалните мрежи. Приключих с ВИП брадърите още през 2013 г., когато продуцентите бяха решили мазохистично да допуснат до екран в такъв формат социоложката Мира Радева. Спомням си как същата дама, непознала избори досега, разказваше на всеослушание как е изчукала своя асистент. Само дето не употреби глагола \"изчуквам\". Много по-груб глагол използва. Тогава май разбрах, че форматът \"ВИП Брадър\" не е социален експеримент, нито е опит \"елитът\" да бъде свален от медийните небеса и разголен пред скучаещия телевизионен пролетариат. Риалитито всъщност беше отвратителен опит всички да бъдат натикани в кочината, брутално обезчестени и оставени без някакви вдъхновени пориви. След като ВИП персоните се държат като свинете от \"Фермата\" на Оруел, то това е интелектуално позволение всички да паднат на тяхното ниво. \"ВИП Брадър\" дава алиби на простотията, узаконява чалгата и е като купон в най-дълбокото дъното на ада, откъдето все едно никога няма да има измъкване. Мира Радева (пак се връщам към нея, простете за досадата) трябваше да представлява телевизионната интелигенция, аналитика на обществените ситуации, дори учения човек, който обаче демонстрира не по-малка простащина от всички останали. И освен че е заплаха за асистентите си, тогава разбрах, че Радева е съучастник. Всеки човек се превръща в съучастник, когато прежѝвя тази медийна плява дали като изпълнител в мръснишкия спектакъл, или като зрител, няма значение. Днес риалитито е достигнало нови дълбини, достигнало е до сюрреалистичните  дебри на онзи герой от абсурдистка пиеса, който бе възкликнал отчаяно: \"Господи, колко високо е дъното!\". Ние много често живеем със самоуспокоението, че телевизията е различна реалност, някакво паралелно съществуване, която има малко общо с реалния ни живот като хора. Но понеже днес медиите са последният останал инструмент за поддържане на единството на нацията, за да не се разпадне тя на отделни островчета, които нямат никакви социални и културни връзки помежду си, може би с ужас трябва да се попитаме - а дали това там, дали сбирщината от попфолк певици, дизайнерки, мастър-шефове, диетоложки и репортери, за които никой не е чувал, не е всъщност автентичното битие. Онова битие, което е смазано докрай, потопено в катрана на всичко лошо и поръсено с огромна доза самоотвращение, от което ние си мислим, че сме се спасили индивидуално. Големият ужас на \"ВИП Брадър\" се случва именно когато тази мисъл ни порази като внезапна болка в гърдите. Всъщност и на това се дължат огромните и гневни статуси във „Фейсбук“ - всеки си мисли, че няма досег с този живот, с тази киселинна простащина, с дребнотемията, които са узурпирали този изкуствен живот, но телевизията със садистична радост ни задържа пред екрана, за да ни покаже, че за никого никога няма да има спасение. Това е катастрофична демонстрация на отчаяние без изход. След представянето на невъзможността една анорексична дизайнерка да си свали перуката като висша форма на национална трагедия, кръстена дори \"Перука-гейт\", спокойно можете да гасите светлините на държавата и да предадете ключа на следващите, които искат да я заселят. Нека това да не ви звучи патетично. Патетиката не оправя, а влошава нещата. Изправянето пред долните страсти, всекидневните скандали, невъздържаните истерии и светските клюки няма как да има ефект на катарзис. Това е като разглеждането на забранено порносписание - то не укротява демоните, а ги подсилва. Не води до преосмисляне, а до по-голяма похот към черното. \"ВИП Брадър\" е силиконовата култура на България - едните са със силиконови устни, другите - със силиконови гърди, а третите - със силиконови мозъци. Можем дори да си въобразим, че това е някакъв апокалиптичен апотеоз на пълното нищо, черна комедия за една изгубена в пространството държава. И подборът пасва прекрасно на унищоженото битие на страната. С удивление видях Сашка Васева сред участниците в шоуто. Една тъжна останка от мутренските времена, чалга иконата на прехода, обезсмъртила се с участието си в тоталното опростачване на нацията, създала не един и два хита, които пиянските компании из всички области на страната подхващат, когато броят на чашките стане неизчислим. Самата Васева вече прилича на карикатура - жена с психически проблеми, която отчаяно се е вкопчила в битието си на ексзвезда, опитваща се да изцеди още минути внимание към персоната си. Което е доказателство, че времената сега са по-гадни от предишните. Днес вече в шоу се превръщат дори и хората, които са сенки на самите себе си. След Васева е логично във \"ВИП Брадър\" да намери място и актуалната звезда на чалгата - певицата Мария. Не мога да се сетя за нейна песен, но вероятно и самата тя вече не може да го направи. Тя отдавна е медиен герой с брачните си авантюри, с изпълнението на средностатистическата мечта на новото поколение - да си хване милионерски син и да се отърве от непосилните мъки на битието. Във фрагмента, който изгледах, имаше нещо като пародия на социално страдание - фолкаджийката страдаше, че след раздялата със сина на милионера тя била останала едва ли не на улицата, в някакъв апартамент, който не отговарял на идеята й за лукс и качество. Когато това ни се представя като трагедия, тогава какъв шанс има да бъде чут гласът на другите хора, онези, които бачкат от зори до тъмно и едвам спастрят за наем, а какво да кажем за собствено жилище. С мъка видях в тази компания и Маргарита Хранова, жена, която трябваше да бъде знак за времето, когато творците можеха да си позволят да бъдат горди и да не правят компромис с качеството. Заплитането й в тази телевизионна паяжина дава ясен знак, че всички ценности на времето са мъртви и е време някой да даде тон за панихида. Към тях трябва да добавим и Ваня Щерева, която очевидно е била необходима, за да покаже, че дори претенциозните интелектуалки стават за покупко-продажба и пъзелът се напасва напълно. Останалите хора дори не мога да коментирам, защото са някакви случайни издънки на времето и изобщо не е ясно какъв е критерият, по който могат да минат за ВИП. Всъщност това понятие отдавна е обезценено, превърнато в консуматорски продукт. Виповете са преходни. Потърсих в интернет и предишни участници в предаването. 50 процента от имената вече не ми говорят нищо. Епохата е канибалска, а телевизионната популярност - по-преходна дори от фолкхит. В такива мигове човек сяда със самия себе си, дисидентски се изключва от телевизионния фон и започва да се чуди дали няма някаква конспирация за окончателната дебилизацията на държавата. Конспирацията е удобно обяснение, защото комфортно ни обяснява, че някой друг е виновен за положението. Кошмарът идва, ако конспирация отсъства. Тогава трябва да потърсим вината в нас, в нашата невъзможност да изплуваме от интелектуалното безвремие и консуматорската безнадеждност. \"ВИП Брадър\" по някакъв странен начин оголва най-долните инстинкти на човека, показва го в разкривеното огледало на комерсиалните телевизии и дави всичките си потребители в калта. Какъв шанс имаш да изплуваш от тази мътилка, когато всичко ти сочи случващото се като модел за поведение? Как да мечтаеш за светло бъдеще и различна държава, когато виждаш този купон, който се наслаждава на собствената си долнопробност и падение? Да, днес е нещо като мода \"ВИП Брадър\" да бъде мразен и публично заклеймяван, но, опасявам се, и тук пак сме в капана на продуцентските трикове. Долнопробността се радва на всяка форма на критика, тя е като стоглаво чудовище, което консумира всичко, попаднало в нейния обхват и лапи. Тоест тази статия може да е абсолютно безсмислена, а просто поредната тухла в стената, която да ни затвори от все по-илюзорната надежда, че има и друг живот, че е възможен по-различен свят, който не живее с долните си страсти, а с висшето си въображение. Навремето Евгений Дайнов, последният останал десен троцкист из европейските селения, беше написал една статия, в която удивено разсъждаваше, че телевизиите ценели единствено \"долницата\" на обществото и не обслужвали културно \"горницата\", към която той прикачаше и себе си, разбира се. Само че моделът, който и той ни продаде радостно, не цени никакви интелектуални усилия. Той живее от гибелните страсти, светските интриги и селебрити културата, превърната в единствен национален и световен ориентир. И заради това естествената среда на пазарното общество е \"ВИП Брадър\". Всичко отвъд е илюзия. Всичко отвъд е просто нелепа мечта. Или поне ще бъде така, ако не ни сполети някоя революция. Да, знам, смешно е. Но човек трябва да мечтае, ако иска да намери противоотрова за себе си. Другият вариант е да се удави в телевизионните буламачи.", "date": "2017.10.05", "title": "САМО В ПИК И \"РЕТРО\"! Александър Симов за ВИП брадър: Сашка Васева е с психически проблеми, Маргарита Хранова доказва, че ценностите на времето са мъртви"}
{"url": "http://pik.bg/%D0%BF%D0%BE%D0%BC%D0%BD%D0%B8%D1%82%D0%B5-%D0%BB%D0%B8-%D0%BB%D0%B8%D1%8F-%D1%81%D0%BB%D0%B5%D0%B4-10-%D0%B3%D0%BE%D0%B4%D0%B8%D0%BD%D0%B8-%D0%B2-%D0%BC%D0%B0%D0%B9%D1%87%D0%B8%D0%BD%D1%81%D1%82%D0%B2%D0%BE-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BD%D0%B0-%D1%87%D0%B0%D0%BB%D0%B3%D0%B0%D1%82%D0%B0-%D1%81%D0%B5-%D0%B2%D1%80%D1%8A%D1%89%D0%B0-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-news695401.html", "text": "Лия, която преди около 10 години се оттегли от музикалната си кариера, разказва за причините, довели до това. Фолк звездата признава пред камерата на \"Фен ТВ\", че е предпочела да се посвети изцяло на личния си живот. \"Оттеглих с от музикалната сцена заради хубави неща в моя личен живот. Срещнах един прекрасен мъж, с когото решихме да създадем семейство и да отгледаме едно прекрасно дете. Имам едно момиченце на 10 години. Това беше мое решение. Аз съм човек, който се отдава. Реших, че е време да се отдам на личната страна от живота ми, леко и постепенно музиката остана на заден план. Появи се дъщеря ми, за която се грижа до ден днешен\", обясни легендарната певица, цитира Signal.bg. Лия признава, че сега има желание да възобнови кариерата си, а първите нови песни вече излязоха в интернет пространството. \"Дъщеря ми вече е голяма и много самостоятелна и аз имам нужда да отдам тази любов и тази музика, която е насъбрана в мен години наред, да я върна обратно на хората, които ме очакват. Аз съм сигурна, че има хора, които ме очакват. Решила съм да започна да записвам нови неща\", разкрива намеренията си Лия.", "date": "2017.10.05", "title": "Помните ли Лия? След 10 години в майчинство, легендата на чалгата се връща на сцената"}
