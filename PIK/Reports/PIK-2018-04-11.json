{"url": "http://pik.bg/3-%D0%BD%D0%B0%D1%80%D0%BE%D0%B4%D0%BD%D0%B8-%D1%80%D0%B5%D1%86%D0%B5%D0%BF%D1%82%D0%B8-%D1%86%D0%B5%D1%80%D1%8F%D1%82-%D0%BD%D0%B5%D0%BB%D0%B5%D1%87%D0%B8%D0%BC%D0%B8-%D0%B1%D0%BE%D0%BB%D0%B5%D1%81%D1%82%D0%B8-news741734.html", "text": "Има заболявания, които фармацевтичната медицина класифицира като трудно или въобще нелечими с наличните в търговската мрежа лекарствени средства. Сред тях са болките в коленете, скъсаните в резултат на претоварване мускулни влакна и червените парещи петна по краката. Народът обаче от столетия опровергава медицината с простички и същевременно буквално вълшебни рецепти, почерпени от нашите предци, с които са се излекували не един или двама българи. Много хора в напреднала възраст се оплакват от повече или по-малко силни болки в коленете, които не им дават да извършват известни движения с онази лекота, с която са свикнали преди години. При някои положението е направо трагично, защото не само че не могат да клекнат, да коленичат, но не могат да си изпънат краката от болка и в леглото. При подобни болки се вземат два жълтъка, като е най-добре да са от домашни яйца. Разбиват се добре и в тях се разтварят 3-4 с.л. кълцана морска сол. Продължава да се бърка, докато се получи добре хомогенизирана смес с плътността на крем. С него се намазват коленете основно там, където болят. Върху намазаното след това се слага найлон, който от своя страна се превързва с ластичен бинт – има го в аптеките и струва 1 лев. Това остава на коленете 24 часа. При първото налагане болките отшумяват, но след седмица се връщат отново, затова рецептата се прави два пъти. Възрастните хора често късат мускулни влакна, а лекарите не им дават особена надежда, че ще могат отново да възобновят движенията си. Вследствие на това крайниците изтъняват и пожълтяват, а операцията невинаги обещава успех. Това състояние се лекува само с пелин, който се набавя отново от аптека. Взема се една кутия и се запарва като лайката – за кратко и със само един пръст вода. След това напоената с водата трева се слага върху парче плат и се поставя върху мястото на скъсването. Отгоре се поставя найлон, като компрес. Закрепва се добре с бинт или нещо друго, което е подходящо. Повтаря се два пъти и мускулите заздравяват. Червените петна по краката също мъчат много хора, защото са парещи и болезнени. Те се лекуват с кисело зеле. Поставят се листа върху петната. Завързва се с кърпа или бинт, за да не се мести. Процедурата се повтаря два-три пъти, докато се възвърне нормалния цвят на кожата и горящата топлина отшуми. Сподели:", "date": "2018.04.11", "title": "3 народни рецепти церят нелечими болести"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-%D0%B2-%D1%81%D0%B8%D1%80%D0%B8%D1%8F-%D1%89%D0%B5-%D0%BF%D0%BE%D0%B4%D0%BF%D0%B0%D0%BB%D0%B8-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-news741815.html", "text": "Военният министър на Турция Нуретин Чаникли предупреди, че потенциален конфликт между САЩ и Русия в Сирия може да доведе до \"сериозни стълкновения\" в арабската държава и като цяло в Близкия изток, съобщави Няз.бг, като се позова на световните информационни агенции. \"Само една искра може да подпали целия регион и да отвори вратата към конфликт\", предупреди министърът пред канал 24TV. Той призова Москва и Вашингтон да се въздържат. Чаникли призова също президента на Сирия Башар Асад да \"спре да подкрепя терористични организации\". Напрежението между Вашингтон и Москва ескалира, след като САЩ обвиниха подкрепяните от Русия сирийски правителствени сили в химическа атака в Дума и заплашиха с ракетно нападение в отговор на инцидента. Русия отрича обвиненията. По-рано днес президентът на САЩ Доналд Тръмп изригна, призовавайки Русия да се подготви за американските ракети. Сподели:", "date": "2018.04.11", "title": "Турция: Конфликт между САЩ и Русия в Сирия ще подпали Близкия изток"}
{"url": "http://pik.bg/%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%BF%D0%BE%D1%82%D1%80%D0%BE%D1%88%D0%B8-%D0%BC%D0%BE%D0%BC%D0%B8%D1%87%D0%B5-%D0%BD%D0%B0-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4%D1%81%D0%BA%D0%BE-%D1%88%D0%BE%D1%81%D0%B5-news741742.html", "text": "Моторист без книжка потроши спътничката си, след като катастрофира снощи на Асеновградско шосе. Сигналът за катастрофата е бил подаден около 19,30 ч. снощи. Инцидентът е станал на недовършеното кръгово на разклона за село Крумово. Моторът е излязъл извън пътя, а момичето и момчето са паднали. По-сериозно ранена е 22-годишната спътничка на моториста, която е откарана в болница. На младежа, карал мотора, е била оказана медицинска помощ на място. Оказало се, че той е неправоспособен. Сподели:", "date": "2018.04.11", "title": "Моторист без книжка потроши момиче на Асеновградско шосе"}
{"url": "http://pik.bg/%D0%B3%D0%BD%D1%83%D1%81%D0%BD%D0%BE-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BF%D1%80%D0%B8%D0%BD%D1%86%D0%B5%D1%81%D0%B8-%D1%81-%D0%BC%D1%83%D1%85%D1%8A%D0%BB-%D0%B2-%D1%83%D1%87%D0%B8%D0%BB%D0%B8%D1%89%D0%B5%D0%BD-%D1%81%D1%82%D0%BE%D0%BB-news741814.html", "text": "Принцеса с добавка мухъл предлагат в стола на столичното училище 129-о ОУ ”Антим 1”. Това сподели в социалните мрежи един от учениците на школото. В поста момчето обяснява и за реакцията на служителите в стола на 129-о, по-известно като Първа испанска гимназия. Жената му връща двата лева, с които си е купил \"принцесата” и бързо го отпраща да си ходи, за да може да скрие \"вкусотиите“, пише \"Монитор\". От част коментарите става ясно, че детето не е единственото, което е яло от сандвичите, а потърпевши са цял клас. Това предизвика тревога у един от потребителите, който бе силно възмутен от цялата ситуация: \"Нека всички да видят недобросъвестните печалбари, които тровят децата. Този сандвич със сигурност им е останал в лавката преди пролетната ваканция. Дано няма натровени деца!“. Други последователи на групата обръщат ситуацията на шега, казвайки, че самата сума за филийката е престъпление, че това е синьо сирене или че „руснаците са виновни“. Сподели:", "date": "2018.04.11", "title": "ГНУСНО! Продават принцеси с мухъл в училищен стол"}
{"url": "http://pik.bg/%D1%82%D0%BE%D0%B2%D0%B0-%D1%81%D0%B0-%D0%BD%D0%B0%D0%B9-%D1%87%D0%B5%D1%81%D1%82%D0%B8%D1%82%D0%B5-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8%D1%8F-%D0%BD%D0%B0-%D0%BC%D1%8A%D0%B6%D0%B5%D1%82%D0%B5-%D0%B2-%D1%81%D0%B5%D0%BA%D1%81%D0%B0-news741677.html", "text": "Често се смята, че жените са по-несигурни от мъжете, когато става дума за секс. Това е така, защото мъжете по-рядко си признават, особено по въпроса със сексуалното представяне. Британският секс експерт Трейси Кокс твърди, че мъжете всъщност изпитват много несигурност и притеснения в секс ситуации, защото обществото все още ги възприема като доминатори и те трябва да се държат като такива и в спалнята, дори да не се чувстват особено силни. Именно тези очаквания принуждават все повече мъже да се отказват от секса, пише космополитан.бг. Ето четирите основни мъжки драми в спалнята и няколко съвета как да помогнеш за преодоляването им: Няма да издържат достатъчно дълго Сексът в порнофилмите е много подвеждащ, когато става дума за издържливост (и размер). Обикновените мъже остават с впечатлението, че трябва да са маратонци, за да се представят добре. Проучване сред 10 000 двойки в щата Ню Мексико показва, че средната продължителност на акта е седем минути. Според сексолога д-р Хари Фиш, точно толкова са нужни на жената, за да стигне до оргазъм. Мъжете също се притесняват от телата си Ако си мислиш, че само ти не се чувстваш добре гола, бъркаш. Шейсет и три процента от мъжете искат да отслабнат, а 41% смятат, че хората винаги ги съдят по външния вид, сочи проучване на Today.com. Следващия път, когато се притесняваш, че приятелят ти ще забележи няколкото килограма отгоре, знай, че той се притеснява ти да не забележиш неговите. Не му натяквай, защото го нараняваш. Страх ги е да не те разочароват Най-често срещаните страхове на мъжете – представяне и еректилна дисфункция – са резултат от притеснението им, че са лоши любовници. Но понеже не искат да излезе, че не знаят какво правят, ги е страх да попитат за насоки. Това води до незадоволителен секс и за двамата. Бъди положителна и давай насоки, но не поучавай. И двамата имате нужда от открито и постоянно потвърждение, че нещата се получават както трябва. Притесняват се колко е важен размерът Откакто свят светува това е голям проблем замъжете и смешното е, че няма толкова отношение към задоволяването на жените, колкото към мъжкото его. Проучване показва, че средната дължина на американския пенис е 13.44 см и около 95% от американците влизат в нормата. По-важното е, че жените не се интересуват особено от този въпрос. Това трябва да се напомня на мъжете редовно, особено когато започнат „да си ги мерят“, а и не искаш да комплексираш приятеля си и той да страда от постоянна сценична треска. Сподели:", "date": "2018.04.11", "title": "Това са най-честите притеснения на мъжете в секса"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%BA-%D0%BF%D0%BE%D0%B3%D1%83%D0%B1%D0%B8%D0%BB-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B4%D0%B5%D1%8F%D0%BD-%D0%B4%D0%BE%D0%BD%D0%BA%D0%BE%D0%B2-%D0%B1%D0%B8%D0%B2%D1%88%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D0%B8%D0%B7%D0%B4%D1%8A%D1%85%D0%BD%D0%B0%D0%BB-%D0%B1%D0%B5%D0%B7-news741708.html", "text": "В края на февруари са се навършили пет години от смъртта на бащата на Деян Донков. Навремето, загубата му била особено болезнена за звездата на Народния театър, защото не успял да се сбогува с него - таткото издъхнал, докато Деян бил на турне в Америка. Доко Николов бил от най-начетените мъже във Видин, дълги години оглавявал местната полиция. Донков е отгледан от майка си, понеже с баща му се разделили, когато Деян бил само на две годинки. Въпреки това актьорът имал респект и уважение към баща си. Той се поболял тежко, а усилията, които синът му положил, за да го спаси, се оказали напразни пред безпощадната болест на съвремието - рака. Деян избягва да говори за кончината на баща си, едва наскоро е разкрил, че полицейският шеф не е издъхнал от естествена смърт, а след като изгубил битката с тумора. За да не притеснява сина си, Доко Николов не казал на Деян, че са го диагностицирали с лимфом. Отчаян от прогнозата на лекарите, че на му остава много, се скрил на село. \"Не ми беше казал, че е болен и му бях бесен. Когато разбрах, вече беше късно. Веднага го докарах в София, за да го оперират\", споделя мъчителни спомени Донков. Вкарал баща си в хоспис към една от най-елитните болници в София. От вливанията с тежки химикали за отрицателно време се стопил. Без да подозира, че го вижда за последен път, Деян заминал на пътуване до Ню Йорк. И макар да носел със себе си сребърна икона, на която се молел като се върна, да го завари жив, бившият директор на полицията във Видин издъхнал, сякаш за да не види синът му последните му тегоби. Сподели:", "date": "2018.04.11", "title": "ТРАГЕДИЯ! Рак погубил бащата на Деян Донков! Бившият шеф на полицията във Видин издъхнал, без да се сбогува със сина си"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B5%D1%82%D0%BA%D0%BE%D0%B2%D0%B0-%D1%89%D0%B5-%D1%80%D0%B0%D0%B1%D0%BE%D1%82%D0%B8%D0%BC-%D0%B7%D0%B0-%D0%B7%D0%B0%D0%BF%D0%B0%D0%B7%D0%B2%D0%B0%D0%BD%D0%B5-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82%D0%BE%D1%81%D0%BF%D0%BE%D1%81%D0%BE%D0%B1%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B8%D0%BD%D0%B4%D1%83%D1%81%D1%82%D1%80%D0%B8%D1%8F%D1%82%D0%B0-%D0%B2-%D0%BF%D1%80%D0%B5%D1%85%D0%BE%D0%B4%D0%B0-%D0%BA-news741826.html", "text": "„Пред държавите-членки на Европейския съюз днес стои въпросът как по най-рационален начин да оползотворяват енергията. В края на 2016-та година ЕК представи амбициозният пакет Чиста енергия за всички европейци, който обединява мерки, насочени към запазване конкурентоспособността на бизнеса в прехода към декарбонизация. Уверявам българските компании, че в лицето на правителството имат сигурен партньор, защитаващ техните интереси.“ Това каза енергийният министър Теменужка Петкова пред участниците в конференцията „Чиста енергия и индустриална конкурентоспособност за устойчиво развитие – Кохезия, конкурентоспособност и сигурност на доставките“. Събитието е част от календара на първото българско председателство на Съвета на ЕС на Министерство на енергетиката и е организирано съвместно с Българската федерация на индустриалните енергийни консуматори. Законодателният пакет „Чиста енергия за всички европейци“ обхваща мерки, свързани с енергийната ефективност, енергия от възобновяеми енергийни източници, модела на електроенергийния пазар и регламента за управление. В рамките на първото Българско председателство на Съвета на ЕС Министерството на енергетиката цели запазване темпа на дискусии по пакета, така че да доведем досиетата до успешен край, подчерта министър Петкова. Заложените мерки за преход към чиста енергия целят запазване конкурентоспособността и устойчивостта на индустрията в Европа, ще продължим да дискутираме актуалните въпроси с представителите на енергийните консуматори, каза още тя. Сподели:", "date": "2018.04.11", "title": "Министър Петкова: Ще работим за запазване конкурентоспособността на индустрията в прехода към декарбонизация"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B3%D0%BE%D1%82%D0%BE%D0%B2%D0%B0-%D1%81%D1%8A%D0%BC-%D0%B4%D0%B0-%D0%B4%D0%B0%D0%BC-%D0%B7%D0%B0%D0%BF%D0%BE%D0%B2%D0%B5%D0%B4-%D0%B7%D0%B0-%D0%B2%D0%BE%D0%B5%D0%BD%D0%BD%D0%B0-%D0%BD%D0%B0%D0%BC%D0%B5%D1%81%D0%B0-%D0%B2-%D1%81%D0%B8%D1%80%D0%B8%D1%8F-news741933.html", "text": "Премиерът на Великобритания Тереза Мей оповести, че дори и без санкция на парламента, е готова еднолично да даде заповед за военна намеса в Сирия, пише турският вестник „Джумхуриет”, цитиран от \"Фокус\". Информация се позовава на съобщение на BBC. Уточнява се, че следват подробности по темата. Сподели:", "date": "2018.04.11", "title": "Тереза Мей: Готова съм да дам заповед за военна намеса в Сирия"}
{"url": "http://pik.bg/%D0%B6%D0%B5%D0%B3%D0%B0-%D1%82%D0%BE%D0%B7%D0%B8-%D0%BC%D0%B0%D1%80%D1%82-%D0%B5-%D1%82%D1%80%D0%B5%D1%82%D0%B8%D1%8F%D1%82-%D0%BD%D0%B0%D0%B9-%D1%82%D0%BE%D0%BF%D1%8A%D0%BB-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%BC%D0%B5%D1%82%D0%B5%D0%BE%D1%80%D0%BE%D0%BB%D0%BE%D0%B3%D0%B8%D1%8F%D1%82%D0%B0-news741747.html", "text": "Изминалият март е бил третият най-топъл в историята на метеорологията според доклада на Европейския център за средносрочни прогнози. Глобалната средна температура през месеца тази година е с 0,3 градуса по Целзий повече от тази през март 2016 г., който държеше рекорда засега. Месецът е регистрирал и рекордни валежи в някои части на планетата. В Испания например за 30 дни са паднали над 160 мм - 3 пъти над средната норма за периода 1981-2000 г. В някои части на Франция средните стойности са прескочени 2 пъти. В Африка, Близкия Изток и Азия мартенските температури са ударили нива, много над средните в дългосрочен период. Мощна топла вълна накара термометрите в някои райони на Пакистан да отчетат 45 градуса жега. Общо в страната 10 метеорологични станции са отчели рекорди през март по данни на местната метеорологична служба. В Арабския залив и по-конкретно в Бахрейн средните температури са били около 24,6 градуса, над 3 градуса повече от средните стойности за последните 100 години. Сподели:", "date": "2018.04.11", "title": "ЖЕГА! Този март е третият най-топъл в историята на метеорологията"}
{"url": "http://pik.bg/%D1%81%D0%B7%D0%BE-500-%D0%B4%D1%83%D1%88%D0%B8-%D0%B8%D0%BC%D0%B0%D1%82-%D1%81%D0%B8%D0%BC%D0%BF%D1%82%D0%BE%D0%BC%D0%B8-%D0%BD%D0%B0-%D0%BE%D1%82%D1%80%D0%B0%D0%B2%D1%8F%D0%BD%D0%B5-%D1%81-%D0%B1%D0%BE%D0%B5%D0%BD-%D0%B3%D0%B0%D0%B7-%D0%B2-%D1%81%D0%B8%D1%80%D0%B8%D1%8F-news741821.html", "text": "Около 500 души в Сирия са получили медицинска помощ, след като са проявили признаци и симптоми, сходни с тези, получавани при контакт с токсични химикали. Това съобщи днес Световната здравна организация (СЗО), дни след предполагаемата химическа атака в град Дума, предаде Ройтерс, цитирана от БТА. \"По-конкретно са установени признаци на силно възпаление на лигавици, респираторни проблеми и смущения в централната нервна система на засегнатите\", заяви СЗО. СЗО, която е в състава на ООН, обяви, че разполага със съобщения за над 70 души, които са загинали, докато са се криели в мазета. Смъртта на 43 от тях е \"свързана със симптоми, сходни с тези, които се получават при контакт с токсични химикали\". СЗО цитира информация, получена от местни здравни организации, с които партнира. Хуманитарните агенции на ООН нямат достъп до по-голямата част от територията на Източна Гута, където се намира град Дума. СЗО изтъкна, че е обучила над 800 сирийски здравни работници да разпознават симптомите и да оказват помощ на пациенти, пострадали от химически оръжия. Тя е раздала миналата година в обсадения град антидоти срещу нервнопаралитични вещества. Сподели:", "date": "2018.04.11", "title": "СЗО: 500 души имат симптоми на отравяне с боен газ в Сирия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B8%D0%B6%D1%82%D0%B5-%D0%BF%D0%B5%D1%80%D0%BD%D0%B8%D1%88%D0%BA%D0%B8%D1%8F-%D0%BA%D0%B5%D0%BB%D0%B5%D1%88-%D0%B2-%D1%87%D0%B8%D0%B9%D1%82%D0%BE-%D0%B4%D0%BE%D0%BC-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BE%D1%82%D0%BA%D1%80%D0%B8-14-%D1%82%D1%80%D1%83%D0%BF%D0%B0-%D0%BD%D0%B0-%D0%BA%D1%83-news741773.html", "text": "26-годишният перничанин, в чийто дом полицията открия вчера труповете на 14 кучета от скъпата порода е бил освободен. Това съобщи пред Агенция ПИК говорителят на Първо РПУ в миньорския град Венцислав Алексов. \"Образувано е досъдебно производство\", допълни той. Засега името на 26-годишния садист все още не е известно, но Агенция ПИК издири видео от ареста му. На него с Видеото е заснето от доброволката Аделина Александрова. Припомняме, че полицията и Представители на Общински инспекторат, които действаха по сигнал на граждани, откриха множество починали кучета в различна степен на разложение. В момента живите кучета са настанени в Общинския кастрационен център-Перник. средноазиатска овчарка, лужители на Първо РУ извеждат келеша с белезници от къщата, която ветеринарният лекар, д-р Стефан Ковачев, отзовал се на мястото, за да окаже помощ на петте живи кучета, нарече \"кучешка морга\". Сподели:", "date": "2018.04.11", "title": "ЕКСКЛУЗИВНО И ПЪРВО В ПИК! Вижте пернишкия келеш, в чийто дом полицията откри 14 трупа на кучета алабай! (ВИДЕО ОТ АРЕСТА МУ)"}
{"url": "http://pik.bg/%D0%B5%D0%BF%D1%80%D1%83%D0%B2%D0%B5%D1%82%D0%BA%D0%B8-%D1%81-%D0%BD%D0%B5%D1%8F%D1%81%D0%BD%D0%BE-%D0%B2%D0%B5%D1%89%D0%B5%D1%81%D1%82%D0%B2%D0%BE-%D1%81%D1%82%D1%80%D0%B5%D1%81%D0%BD%D0%B0%D1%85%D0%B0-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BA%D0%B2-%E2%80%9E%D0%B1%D0%BE%D1%80%D0%BE%D0%B2%D0%BE%E2%80%9D-news741935.html", "text": "Епруветки с неизвестно засега вещество стреснаха жителите на столичния кв. „Борово”. Цели осем часа бяха необходими на властите, за да реагират, твърдят очевидци. Съседи от горните етажи на жилищния блок видели епруветки в голямо количество, някои от тях счупени и подали сигнал. Въпреки бързата реакция на полицията и здравната инспекция, аварийно-спасителен екип от Столична община пристигнал чак в края на работния ден, съобщава Би Ти Ви. Екипи от 6 РПУ и служители на РЗИ бяха отцепили мястото през целия ден, но епруветките бяха премахнати цели осем часа по-късно. Сподели:", "date": "2018.04.11", "title": "Епруветки с неясно вещество стреснаха жителите на кв. „Борово”"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%89%D0%B5-%D0%B4%D1%8A%D1%80%D0%B6%D0%B8-%D1%81%D0%B8%D1%80%D0%B8%D1%8F-%D0%B8-%D1%80%D1%83%D1%81%D0%B8%D1%8F-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%B8-%D0%B7%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B0%D1%82%D0%B0%D0%BA%D0%B0-news741941.html", "text": "Президентът на САЩ Доналд Тръмп счита сирийският президент Башар Асад и неговият съюзник Русия отговорни за предполагаемата химическа атака в държания от бунтовници град Дума и все още обмисля отговор. Това се посочва в изявление на Белия дом, цитирано от Франс Прес и „Фокус“. „Президентът държи Асад и руснаците отговорни за атаката“, заява говорителката на Белия дом Сара Сандърс пред представителите на медиите. Тя потвърди, че „всички опции са на масата“ когато бе запитана за потенциален контраудар на САЩ. Сподели:", "date": "2018.04.11", "title": "Доналд Тръмп ще държи Сирия и Русия отговорни за химическата атака"}
{"url": "http://pik.bg/%D1%85%D0%B0%D0%BA%D0%BD%D0%B0%D1%85%D0%B0-%D0%B4%D0%B5%D1%81%D0%BF%D0%B0%D1%81%D0%B8%D1%82%D0%BE-%D0%BE%D1%82-%D1%8E%D1%82%D1%8E%D0%B1-news741853.html", "text": "Хитът \"Деспасито\" на Луис Фонси и Деди Янки бе изтрит от \"ЮТюб\" след хакерска атака. Това се случи броени дни, след като песента достигна рекордните 5 милиарда гледания в платформата за видеосподеляне, а заедно с нея бяха свалени още песни на Тейлър Суифт, Шакира, Дрейк, Селена Гомес и др. Заподозрените хакери се представят под псевдонимите Prosox и Kuroi'sh, които са изписани под други клипове, които макар и да не са изтрити, са с променено заглавие. Атаката е засегнала каналите на изпълнителите в платформата \"Вево\", част от \"ЮТюб\". Към момента обаче цялото засегнато съдържание е възстановено, \"Деспасито\" вече е налична и протължавата да трупа гледания. Това не е първа кибератака срещу сайта. Преди година хакери публикуваха видео с ръководство за това как се създава вирус. Те отново бяха изтрити бързо, пише \"Монитор\". Сподели:", "date": "2018.04.11", "title": "Хакнаха \"Деспасито\" от \"ЮТюб\""}
{"url": "http://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B2%D1%82%D0%BE%D1%80%D0%BE-%D0%BC%D0%B0%D0%B3%D0%BD%D0%B8%D1%82%D0%BD%D0%BE-%D0%BF%D0%BE%D0%BB%D0%B5-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-news741909.html", "text": "Учени откриха второ магнитно поле на Земята, което е 20 хиляди по-слабо от известното ни досега, съобщава сайтът на Европейската космическа агенция /ЕКА/. Откритието е било направено след 4-годишни наблюдения на магнитосферата от страна на европейските учени. Второто, крайно слабо магнитно поле, се намира във водите на Световния океан. По думите на учените магнитното излъчване се създава от милиарди електрически заредени частици, които се намират във водата. Йоните, разтворени във водата, често се наблюдават в силните течения, а също така и по време на приливи и отливи. С помощта на наблюдения със спътника Swarm, учените са успели да съставят подробна триизмерна карта на движението на слабите магнитни полета в огромните маси вода на планетата. Сподели:", "date": "2018.04.11", "title": "Учени откриха второ магнитно поле на Земята"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B2%D0%B8%D1%81%D1%88-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8-%D0%B4%D1%83%D1%85%D0%BE%D0%B2%D0%BD%D0%B8%D0%BA-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%BF%D0%BE%D0%B3%D1%80%D0%B5%D1%88%D0%BA%D0%B0-news741911.html", "text": "„Фокус“ Предстоятелят на Преспанско-Пелагонийска епархия – Петър, е бил задържан на международното летище в Скопие по искане на икономическа полиция, съобщава македонският , като се позовава на добре информирани източници. Инцидентът се е случил преди обед в сряда, 11 април, когато Петър Преспанско-Пелагонийски се е готвил да отпътува за Австралия. Духовникът потвърди пред изданието, че е бил задържан за разговор от финансовата полиция. „Задържаха ме на летището, но бе станала грешка. Когато разбраха какво са направили, ми се извиниха – и аз едва сега пътувам“, обясни Петър. Сподели:", "date": "2018.04.11", "title": "Задържаха висш македонски духовник на летището погрешка"}
{"url": "http://pik.bg/%D0%B5%D0%B2%D1%80%D0%BE%D0%BA%D0%BE%D0%BD%D1%82%D1%80%D0%BE%D0%BB-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B0%D0%B2%D0%B8%D0%BE%D0%BA%D0%BE%D0%BC%D0%BF%D0%B0%D0%BD%D0%B8%D0%B8%D1%82%D0%B5-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82-%D0%B2-%D0%B8%D0%B7%D1%82%D0%BE%D1%87%D0%BD%D0%BE%D1%82%D0%BE-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE%D0%BC%D0%BE%D1%80%D0%B8%D0%B5-news741816.html", "text": "Според \" може да бъдат използвани ракети въздух-земя и/или крилати ракети и е възможно от време на време да прекъсва функционирането на радионавигационната апаратура, предава БНТ. Агенцията не уточнява произхода на потенциалните заплахи и се позовава на документ от Европейската агенция за безопасност на въздухоплаването. Европейската агенция за контрол на въздушния трафик Евроконтрол предупреди авиокомпаниите да са предпазливи в полетите си над източното Средиземноморие заради възможно започване на въздушни удари по Сирия в следващите 72 часа, предаде Ройтерс. Евроконтрол\" Сподели:", "date": "2018.04.11", "title": "\"Евроконтрол\" предупреди авиокомпаниите да внимават в Източното Средиземноморие"}
{"url": "http://pik.bg/%D0%BF%D0%BE%D1%80%D0%BD%D0%BE%D0%B0%D0%BA%D1%82%D1%80%D0%B8%D1%81%D0%B0-%D0%B8%D1%81%D0%BA%D0%B0-5-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D0%BB%D0%B8-%D1%8F-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%BD%D0%B8%D0%BC%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news741726.html", "text": "Канадската порноактриса с украински корени Ники Бенц (истинско име - Алла Мончак) съди студиото \"Бразърс\" (Brazzers). Тя твърди, че е станала жертва на насилие по време на снимките на филм. Тя също така е завела дело срещу режисьора Тони Т. и актьора Рамон Номар, който се снимал заедно с нея, , съобщава \"Дейли Мейл\" Според думите на Бенц, по време на снимките, тя е била удряна силно по лицето и гърдите до кръв. Също така, актрисата заявява, че в устата й насилствено е била изсипвана вода, причинявайки нейното задушаване. В същото време първоначално в сценария е нямало сцени с насилие. Освен това Ники Бенц обвинява режисьора в това, че я е принудил да даде интервю, където заявява, че ще продължи да се снима в негови филми. По думите на актрисата, Тони Т я заплашвал, че в противен случай ще остане без заплата. Сподели:", "date": "2018.04.11", "title": "Порноактриса иска 5 млн. долара, изнасилили я по време на снимки (СНИМКИ)"}
{"url": "http://pik.bg/%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news741916.html", "text": "Македонският парламент ще гласува вот на недоверие на правителството заради отношенията с България и Гърция. Вотът е заради споразумението за добросъседство, ратифицирано през януари. Националистите твърдят, че документът е вреден. Те обвиняват кабинета на премиера Зоран Заев в липса на стратегия с Гърция в преговорите за името. Анализатори коментират, че вотът най-вероятно ще се провали и правителството на управляващата коалиция ще оцелее, предава още Нова телевизия. Сподели:", "date": "2018.04.11", "title": "Вот на недоверие в Македония заради договора с България"}
{"url": "http://pik.bg/%D0%B4%D0%B5%D0%B2%D0%B5%D1%82%D0%B8%D0%BC%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BF%D0%BE%D0%BA%D1%80%D0%B0%D0%B9-%D0%B4%D0%B5%D1%80%D0%B1%D0%B8%D1%82%D0%BE-%D1%86%D1%81%D0%BA%D0%B0---%D0%BB%D0%B5%D0%B2%D1%81%D0%BA%D0%B8-news741924.html", "text": "Общо девет футболни фена са задържани преди, по време и след дербито от полуфиналите за Купата на България между ЦСКА и \"Левски\", съобщиха от пресцентъра на МВР. 29 запалянковци пък не са допуснати на стадиона, защото били във видимо нетрезво състояние. В резултат на предприетата от ръководството на СДВР организация, не са регистрирани напрежение и по-сериозни инциденти по време на футболния сблъсък, игран на Националния стадион \"Васил Левски\". Столичната полиция предприе всички необходими мерки за обезпечаване реда и сигурността на гражданите. Посетителите на спортното събитие бяха проверявани на изградените в района на стадиона контролно-пропускателни пунктове, където преди началото на мача бяха задържани 8 лица – 5-ма от тях с наркотици, а 3-ма – със забранени предмети (маски и пиротехнически средства). След приключване на футболната среща, в района на метростанция \"Люлин\", 18-годишен фен е счупил билборд и се е наранил. Оказана му е медицинска помощ и е задържан в районното управление с полицейска мярка до 24 часа. Срещата бе спечелена с 2:0 от \"сините\". Сподели:", "date": "2018.04.11", "title": "Деветима в ареста покрай дербито ЦСКА - Левски "}
{"url": "http://pik.bg/%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%BD%D0%B0-%D0%B6%D0%B5%D0%BB%D1%8F%D0%B7-%D1%81%D0%BB%D0%B5%D0%B4-%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BC%D1%83-%D0%BE%D1%82-%D0%B0%D1%80%D0%B5%D1%81%D1%82%D0%B0-%D0%BD%D1%8F%D0%BA%D0%BE%D0%B9-%D0%B8%D1%81%D0%BA%D0%B0-%D0%B4%D0%B0-%D1%81%D0%B8-%D0%B8%D0%B7%D0%BC%D0%B8%D0%B5-%D1%80%D1%8A%D1%86%D0%B5%D1%82%D0%B5-%D1%81-%D0%BC%D0%B5%D0%BD-news741915.html", "text": "Някой иска да си измие ръцете с мен. Това каза пред Би Ти Ви Желяз Андреев, който беше задържан на 7 април в родния си град Добрич по искане на прокуратурата в Маями. Арестът е във връзка с водено разследване във Флорида срещу 11 души, които са обвинени, че са нарушили ембаргото за търговия на САЩ със Сирия. „Моите задължения бяха елементарни – просто трябваше да провеждам ежедневни телефонни разговори с клиентите и да им изпращам имейли с нашата оферта. Не съм подписвал документи, не съм знаел за търговия с авиочасти с двойна употреба. Нашите задължения бяха да продаваме на търг части за цивилната авиация”, казва младият мъж. Желяз все още няма отговор на въпроса кой точно иска да си измие ръцете с него. Той очаква подкрепата на обществото. Всеки млад българин може да изпадне в тази ситуация, коментира 29-годишният мъж. Днес съдът в Добрич реши той да бъде освободен. Магистратите замениха ареста с мярка за неотклонение подписка. Според съда опасността Желяз да се укрие или да извърши друго престъпление до депозиране на молбата за екстрадцията му е изключително ниска. Той има постоянна работа по трудов договор и не е напускал страната. Съдът отчита и че младият мъж сам се е явил в полицията, без да е бил призоваван. Според близките на Желяз, тепърва им предстои по-тежкото – да не се стигне до екстрадирането му в Съединените щати. „Всъщност предстои ни истинската битка сега. Това не беше тя, която мина и спечелихме, това не беше битка толкова голяма, колкото ни предстои. Вярвам, че вярата ми няма да бъде сломена и в края на основното дело, което предстои”, коментира приятелката му Милена Здравкова. Решението на съда може да бъде обжалвано в три дневен срок. От прокуратурата заявиха, че все още нямат решение дали ще го направят. Утре в София и Добрич ще има протести срещу евентуално екстрадиране на Желяз. Сподели:", "date": "2018.04.11", "title": "Първи думи на Желяз след пускането му от ареста: Някой иска да си измие ръцете с мен"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B1%D1%81%D1%82%D1%80%D0%B5%D0%BB%D0%B2%D0%B0%D1%85%D0%B0-%D0%B0%D0%B2%D1%82%D0%BE%D0%B1%D1%83%D1%81-%D1%81-%D1%80%D1%83%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%B2-%D1%81%D0%B8%D1%80%D0%B8%D1%8F-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news741921.html", "text": "Неизвестни лица са обстреляли автобус с руски журналисти в Сирия. Трима души са ранени, съобщи руското министерство на отбраната, цитирано от ТАСС. Автобусът с руските журналисти се връщал тази вечер след подготовка на репортаж за положението в Източна Гута, когато неизвестни лица открили по него огън от стрелково оръжие. С леки рани на краката са кореспондентът на тв канала НТВ Алексей Ивлев, операторът на канала \"Россия 1\" Михаил Виткин и операторът на тв канала \"Звезда\" Владислав Додонов. Лекари от руския Център за помирение на враждуващите страни в Сирия незабавно са оказали на място цялата необходима помощ на всички журналисти и няма опасност за живота им. В момента пострадалите журналисти се евакуират в болница за продължаване на необходимото лечение. Сподели:", "date": "2018.04.11", "title": "ИЗВЪНРЕДНО! Обстрелваха автобус с руски журналисти в Сирия, има ранени"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B0%D0%B2%D0%B8%D0%BA%D0%BE%D0%BC%D0%BF%D0%B0%D0%BD%D0%B8%D0%B8%D1%82%D0%B5-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82-%D0%BE%D1%87%D0%B0%D0%BA%D0%B2%D0%B0%D1%82-%D1%81%D0%B5-%D1%83%D0%B4%D0%B0%D1%80%D0%B8-%D1%81%D1%80%D0%B5%D1%89%D1%83-%D1%81%D0%B8%D1%80%D0%B8%D1%8F-news741711.html", "text": "Взгляд, цитирани от \"Фокус\". Европейските авиационни власти са издали предупреждение за авиокомпаниите, извършващи полети над Източно Средиземно море във връзка с риска за „нанасяне на въздушни удари по Сирия“ в следващите 72 часа, пише Мрежовият управляващ операционен център за полетите в Брюксел е предупредил авиокомпаниите, че „в близките 72 часа са възможни ракетни удари по цели в Сирия“. „Европейската агенция за авиационна сигурност е публикувала оперативно уведомление за района на полетна информация „Източно Средиземноморие/Никозия“, пише в заявление на „Еуроконтрол“. Предупреждението е издадено във връзка с „възможното изостряне на конфликта в Сирия и нанасянето на удари по наземни цели“. По-рано президентът на САЩ Доналд Тръмп заяви, че Вашингтон има много варианти за военни действия във връзка с възможната химическа атака в сирийския град Дума. Сподели:", "date": "2018.04.11", "title": "ИЗВЪНРЕДНО ПРЕДУПРЕЖДЕНИЕ! Авикомпаниите да внимават, очакват се удари срещу Сирия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0---%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D1%8E%D0%B2%D0%B5-%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%BE%D1%82-%D0%B7%D0%BD-news741928.html", "text": "Реал Мадрид прие Ювентус, а Байерн Мюнхен домакинства на Севиля в последните 1/4-финални двубои от Шампионска лига този сезон. Напред в турнира продължават \"кралете\" и баварците, а драмата в реваншите бе пълна, особено на \"Бернабеу\". На \"Алианц Арена\" Байерн и Севиля завършиха при резултат 0:0. Кореа от гостите получи червен картон в 90-ата минута, а германският колос се класира за полуфиналите след 2:1 в общия баланс. В Мадрид, Реал загуби с 1:3 в мача-реванш, но е на 1/2-финалите след 4:3 в общия резултат. Ключово попадение на Роналдо от дузпа в 90-ата минута на спора на \"Сантяго Бернабеу\". \"Кралете\" разгромиха с 3:0 Юве в Торино. Баварците пък се поздравиха с успех с 2:1 на \"Рамон Санчес Писхуан\". В Топ 4 на надпреварата се класираха още Ливърпул и Рома. Двубоят на \"Бернабеу\" пък се превърна в колосален трилър. Срещата стартира с ранен гол за Юве, точен беше Манджукич във втората минута. Марио Манджукич се разписа още веднъж в Мадрид - попадение в 37-ата минута - 0:2. До почивката не бяха реализирани нови голове. Така \"бианконерите\" намалиха пасива си в общия резултат до 2:3. Реал ликува с трофея в надпреварата 2 години поред. Тази вечер тестът за подопечните на Зинедин Зидан-Зизу обаче се очерта огромен, при все солидния аванс от мача на Апенините. Рома съумя да шокира Барселона в 1/4-финалите, печелейки с 3:0 на \"Олимпико\", отстранявайки сензационно каталунците от състезанието. Драмата в турнира и днес продължи. Шокът на \"Бернабеу\" е пълен - в 61-ата минута Матюиди реализира за 0:3. Сериозна грешка на стража Навас в ситуацията. Последваха пропуски и пред двете врати, за да се стигне до 90-ата минута, когато реферът отсъди дузпа за фаул на Бенатия срещу Васкес. За оспорване на решението легендарният Буфон бе изгонен. Дискусионно положение. Резервният страж на Юве - Шчесни, се появи на терена, а Роналдо застана зад топката. Топовен изстрел на Кристиано, кълбото се забива в левия горен ъгъл на вратата. Безкомпромисно изпълнение - 1:3 на \"Бернабеу\" и 4:3 за Реал в общия баланс. Ключовото попадение на Роналдо от дузпа. След гола звездата на Реал \"полудя\" от радост. Португалецът съблече фланелката си, започна да показва впечатляващата си физика и ликува с публиката на домакините. Огромна драма, решението на съдията ще се коментира дълго - дузпа в 90-ата минута, съчетана с червен картон за Джанлуиджи Буфон в може би последната среща на великия вратар в надпреварата. Сподели:", "date": "2018.04.11", "title": "ИЗВЪНРЕДНО! Тотален шок в Шампионска лига - колосална драма на \"Бернабеу\"! Юве на крачка от знаменит подвиг - Буфон изгонен - Роналдо \"полудя\"... (ВИДЕО/ВСИЧКИ 1/2-ФИНАЛИСТИ)"}
{"url": "http://pik.bg/%D1%80%D0%B5%D1%88%D0%B8%D1%82%D0%B5%D0%BB%D0%BD%D0%B8-%D0%BC%D0%B5%D1%80%D0%BA%D0%B8-%D1%84%D0%B5%D0%B9%D1%81%D0%B1%D1%83%D0%BA-%D0%BD%D0%B0%D0%B5%D0%BC%D0%B0-%D0%BD%D0%B0%D0%B4-20-%D1%85%D0%B8%D0%BB%D1%8F%D0%B4%D0%B8-%D0%B4%D1%83%D1%88%D0%B8-%D0%B4%D0%B0-%D1%81%D0%BB%D0%B5%D0%B4%D1%8F%D1%82-%D0%B7%D0%B0-%D0%BB%D0%B8%D1%87%D0%BD%D0%B8%D1%82%D0%B5-%D0%B4%D0%B0%D0%BD%D0%BD%D0%B8-news741717.html", "text": "Главният изпълнителен директор и основен собственик на \"Фейсбук\" Марк Зукърбърг обяви, че до края на годината ще наеме над 20 хиляди души, които ще следят за опазването на съдържанието на използващите мрежата. По този начин Зукърбърг отговори на въпрос на сенатор, който се оплака, че в мрежата се е появил фалшив профил с негови снимки и едва слез заявление до Facebook профилът бил премахнат. Зукърбърг отбеляза, че засега социалната мрежа няма възможност да следи всички фалшиви страници и затова се обръща към хората да заявяват блокирането им. Но с течение на времето това няма да е нужно и мрежата ще отделя самостоятелно тези страници с използването на нови технологии. Сподели:", "date": "2018.04.11", "title": "Решителни мерки! Фейсбук наема над 20 хиляди души да следят за личните данни"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB%D0%B8%D1%82%D0%B5-%D1%81%D0%BF%D0%B8%D1%80%D0%B0%D1%82-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-news741896.html", "text": "Надзирателите в затворите и съдебните охранители спират протестите, стана ясно след няколкочасовата среща с ръководството на правосъдното ведомство, на която финално бяха разпределени предвидените допълнително 15 млн. лева за заплати. Така парите за специфични условия на труд от 95 лева скачат на 190 лева, посочва БТА. В изпълнение на поетия ангажимент от министър-председателя Бойко Борисов за отпускането на допълнителни 15 млн. лв. за Главна дирекция „Изпълнение на наказанията“ и Главна дирекция „Охрана“ днес се проведе поредната среща на министъра на правосъдието Цецка Цачева със синдикалните организации на двете дирекции. На срещата в Министерството на правосъдието присъстваха представители на Синдиката на служителите на затворите в България, Синдикат „Охрана“ и административните ръководства на двете главни дирекции. В края на март министър Цачева подписа заповед, с която се изравниха възнагражденията за специфичните условия на труд на двете главни дирекции с тези на служителите от МВР. Заповедта влезе в сила със задна дата от 1 януари 2018 г. и с нея сумата за специфични условия на труд от 95 лв. стана 190 лв. Днешното договорено увеличение ще е в сила със задна дата - от март 2018 г., и ще обхваща 1149 служители от Главна дирекция „Охрана“ и 2884 от Главна дирекция „Изпълнение на наказанията“. Това са служители, които работят по Закона за МВР, но в заплатите им бяха доста по-ниски от тези на колегите им в МВР на аналогични длъжности. Сподели:", "date": "2018.04.11", "title": "КРАЙ! Надзирателите спират протестите"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-%D1%81%D0%B5-%D0%B1%D0%BE%D1%80%D1%8F%D1%82-%D0%BA%D0%B0%D1%82%D0%BE-%D1%83%D0%BB%D0%B8%D1%87%D0%BD%D0%B8-%D1%85%D1%83%D0%BB%D0%B8%D0%B3%D0%B0%D0%BD%D0%B8-news741830.html", "text": "AFP, цитирана от \"Фокус\". Министър-председателят на Турция Бинали Йълдъръм призова Русия и САЩ да прекратят „уличния бой“ за Сирия, като подчерта, че е настъпил моментът да бъде изоставено настрани съперничеството между тях, което рискува да навреди на гражданите, предава „Това е уличен бой, те се борят като улични хулигани, но кой плаща цената? Това са цивилни граждани\", заяви Йълдъръм в телевизионна реч, изнесена от Истанбул. „Сега не е време за съперничество. Време е да излекуваме раните в региона, да се съберем и да оставим настрана борбата\", допълни турският премиер. Сподели:", "date": "2018.04.11", "title": "Турският премиер изригна: САЩ и Русия се борят като улични хулигани"}
{"url": "http://pik.bg/%D0%BD%D0%BE%D0%B2-%D0%B1%D0%BE%D1%80%D0%B4-%D0%BD%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B8%D1%82%D0%B5-%D0%B2-%D0%BC%D0%B1%D0%B0%D0%BB--%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news741805.html", "text": "Началникът на отделението по образна диагностика д-р Андрей Янакиев бе избран за зам. председател на  „МБАЛ- Благоевград“ АД , а за председател  инж. Стойка Таскова от Министерство на здравеопазването. Двамата бяха  избрани на днешното Общо събрание на акционерите и смениха назначените преди 3 години от Реформаторския блок д-р Максим Гайдев и д-р Виктория Каракостова. Третият член в борда на директорите, болничният шеф д-р Огнян Митев, остава на поста си, тъй като  ГЕРБ са доволни от него като ръководител, съобщава \"Струма.бг. Председателят и зам.-председателят на Съвета на директорите са от квотата на Обединените патриоти, като д-р Андрей Янакиев е предложен от ВМРО. Новият Съвет на директорите ще има тригодишен мандат. Сподели:", "date": "2018.04.11", "title": " Нов Борд на директорите в МБАЛ- Благоевград"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BB%D0%B5%D0%BA%D0%B0%D1%80%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%B1%D0%B5%D0%B1%D0%B5-%D1%81-%D0%BE%D0%B3%D1%80%D0%BE%D0%BC%D0%B5%D0%BD-%D1%82%D1%83%D0%BC%D0%BE%D1%80-%D0%BD%D0%B0-%D0%BB%D0%B8%D1%86%D0%B5%D1%82%D0%BE-news741770.html", "text": "Лекарите от Клиниката по детска хирургия в УМБАЛ „Св. Георги” спасиха живота на бебе с огромен тумор на лицето и шията. Момиченцето в момента е на 1г. и 4м. и е било пациент на клиниката от съвсем ранна възраст, съобщи началникът на Клиниката по детска хирургия проф. д-р Пенка Стефанова, съобщава \"Трафикнюз\". Малката пациентка е била родена с тегло от едва 900 грама. Поради това дълго време е била в кувьоз. Има и близначка, която е напълно здрава. Родителите завели болното момиченце в Детска хирургия поради огромен тумор, който е обхващал долната част на лицето и шията на бебето. Образуванието е било доброкачествено и вече е премахнато при операция, а детето в най-скоро време ще бъде изписано от здравното заведение. Това е само едно от стотиците деца, чиито живот спасяват детските хирурзи в УМБАЛ „Св. Георги” всяка година. Само преди дни в същата клиника спасиха новородено момиченце, което бе само на 2 дни. Бебето е било родено с атрезия – вродена непроходимост на дванадесетопръстника. То се е нуждаело от инфузионна помпа за прецизни вливания на медикаменти. За негов късмет в началото на април младежите от клубовете „Ротаракт Пловдив – Филипопол“ и „Интеракт Пловдив – Филипопол“ дариха на клиниката перфузор за 4 000 лева, който влезе веднага в употреба при най-малката пациентка на клиниката тогава. Сподели:", "date": "2018.04.11", "title": "БРАВО! Пловдивски лекари спасиха бебе с огромен тумор на лицето"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%B8%D0%B7%D1%80%D0%B0%D0%B5%D0%BB-%D0%B4%D0%B0-%D1%81%D0%B5-%D0%B2%D1%8A%D0%B7%D0%B4%D1%8A%D1%80%D0%B6%D0%B0-%D0%BE%D1%82-%D0%B4%D0%B5%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B8%D1%80%D0%B0%D1%89%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news741923.html", "text": "Руският президент Владимир Путин призова днес израелския премиер Бенямин Нетаняху страната му да се въздържа от действия, дестабилизиращи ситуацията в Сирия, предаде ТАСС, като се позова на пресслужбата на Кремъл. Телефонният разговор се е състоял по инициатива на Нетаняху. Руският президент и израелският премиер са обсъдили обстановката в Сирия. Те са се спрели на нанесените наскоро от Израел ракетни удари по сирийска военновъздушна база. Путин подчертал принципното значение да се спазва суверенитетът на Сирия. Днес руският президент проведе телефонен разговор и с индийския премиер Нарендра Моди, съобщи още пресслужбата на Кремъл, цитирана от ТАСС. Двамата са обсъдили в конструктивен, приятелски дух редица актуални въпроси от развитието на привилегированото партньорство между Русия и Индия. Сподели:", "date": "2018.04.11", "title": "Путин призова Нетаняху Израел да се въздържа от дестабилизиращи действия в Сирия"}
{"url": "http://pik.bg/%D0%B3%D0%BE%D0%BB%D0%B0%D0%B4%D0%B6%D0%B8%D1%8F%D1%82%D0%B0-%D0%B1%D1%83%D1%88-%D1%81-%D0%BF%D1%80%D0%B5%D0%BA%D1%80%D0%B0%D1%81%D0%B5%D0%BD-%D0%B6%D0%B5%D1%81%D1%82-%D0%BA%D1%8A%D0%BC-%D1%81%D0%B8%D0%BD%D1%8F%D1%82%D0%B0-%D0%BF%D1%83%D0%B1%D0%BB%D0%B8%D0%BA%D0%B0-news741913.html", "text": "Героят на Левски в дербито срещу ЦСКА в първия мач от полуфиналите на Купата на България Серджиу Буш, който отбеляза и двата гола за успеха на \"сините\"с 2:0 призна, че всички в лагера на тима от \"Герена\" са били пределно концентрирани за тази среща и благодари на привържениците и съотборниците си. \"Беше много труден двубой. Посвещаваме тази победа на нашите фенове, защото ни подкрепят всеки мач, а в последните срещи не играем много добре. Бяхме много концентрирани за този полуфинал, защото това е най-важното състезание за нас сега. Благодаря на Обертан (отчел се с 2 асистенции) и всичките ми съотнорници, защото без тях нямаше да отбележа. Не винаги може да вкараш, ударих и греда, но важното е, че победихме. Вторият мач е съвсем друга среща, там ЦСКА ще има шанс да се представи по-добре, а аз се надявам това да не стане и да идем на финал\", заяви Буш, който е бивш играч на \"червените\", цитиран от \"Новспорт\". Сподели:", "date": "2018.04.11", "title": "Голаджията Буш с прекрасен жест към \"синята\" публика"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D1%81%D0%BC%D1%8F%D1%82%D0%B0%D1%82-%D1%87%D0%B5-%D1%81%D0%B0%D1%89-%D0%BC%D0%BE%D0%B6%D0%B5-%D0%B4%D0%B0-%D1%83%D0%B4%D0%B0%D1%80%D0%B8-%D1%81%D0%B8%D1%80%D0%B8%D1%8F-%D0%B4%D0%BE-%D1%87%D0%B0%D1%81%D0%BE%D0%B2%D0%B5-news741942.html", "text": "САЩ може да нанесат удари по Сирия в близките часове. Това смята експертът на Атлантическия съвет, бившият съветник в Държавния департамент за Сирия Фредерик Хоф, цитиран от РИА Новости. „Предполагам, че още в близките часове крилати ракети ще поразят Сирия. Най-вероятно ще бъде повече от една ракета. Смятам, че най-вероятното време за това е между 20:00 и 22:00 часа (б.р между 03:00 и 05:00 часа на 12 април)“, коментира Хоф пред Атлантическия съвет. Той обърна винмание и на това, че далеч по-голямо значение има не самият удар, а последствията от него. „Ако този удар по Сирия се окаже единично събитие, то САЩ няма да успее да постигне нищо“, категоричен бе Хоф. Той напомни, че ударът на САЩ по сирийската авиобаза Шайрат през април 2017 година не е довел до промяна в позицията на арабската република. Сподели:", "date": "2018.04.11", "title": "Напрежението расте! От Държавния департамент смятат, че САЩ може да удари Сирия до часове"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-100-%D0%BF%D0%BB%D0%B0%D1%82%D0%B5%D0%BD%D0%B8-%D0%BC%D0%B5%D1%81%D1%82%D0%B0-%D0%B7%D0%B0-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%B4%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D1%82%D0%B0%D0%B4%D0%B8%D0%BE%D0%BD-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-news741687.html", "text": "София остава без безплатен паркинг в центъра на града. В единствената зона, в която не се плаща - около Националния стадион \"Васил Левски\", ще бъдат сложени бариери и ще се въведе такса. Решението беше взето на заседание на Столичния общински съвет. Мястото е пълно с автомобили, трябва да ограничим това безразборно паркиране. Нужно е да осигурим нормално придвижване до парка. Това коментира пред БНТ Николай Стойнев, вносител на предложението. \"Ще бъдат обособени не повече от 100 места за паркиране. Ще има бариера, апарат за самотаксуване, охрана, видеонаблюдение. Таксата ще бъде конкурентна, но не е определена, като ще бъде съобразена със зоните за паркиране\", каза общинският съветник от ГЕРБ. \"Инвестирахме сериозни средства в развитието на градски транспорт\", коментира Стойнев, като по думите му хората трябва да го използват като алтернатива на придвижването с автомобил. Сподели:", "date": "2018.04.11", "title": "Пускат 100 платени места за паркиране до Националния стадион \"Васил Левски\""}
{"url": "http://pik.bg/%D0%BF%D1%80%D0%BE%D1%89%D0%B0%D0%B2%D0%B0%D0%BC%D0%B5-%D1%81%D0%B5-%D1%81-%D1%82%D0%BE%D0%BD%D1%87%D0%BE-%D1%80%D1%83%D1%81%D0%B5%D0%B2-%D0%B2-%D0%BF%D0%B5%D1%82%D1%8A%D0%BA-news741877.html", "text": "Поклонението пред легендарния и непрежалим композитор Тончо Русев ще бъде в петък от 10 ч. в зала \"България\". Опелото е от 15 ч. в църквата \"Св. Седмочисленици\". Маестрото си отиде вчера след кратко боледуване, дни преди да навърши 86 години. Кончината му покруси музикалната гилдия у нас. Тончо Русев бе един от последните мохикани на родната естрада, а шлагерите му, написани за най-изтъкнатите родни изпълнители, ще останат в златната родна фонотека. Сподели:", "date": "2018.04.11", "title": "Прощаваме се с Тончо Русев в петък "}
{"url": "http://pik.bg/%D0%B8%D1%80%D0%B0%D0%BD-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D1%81%D0%B8%D1%80%D0%B8%D1%8F-%D0%BF%D1%80%D0%B8-%D1%87%D1%83%D0%B6%D0%B4%D0%B0-%D0%B0%D0%B3%D1%80%D0%B5%D1%81%D0%B8%D1%8F-news741888.html", "text": "Най-високопоставеният съветник на иранския върховен водач каза, че Техеран ще подкрепи Дамаск срещу всяка чужда агресия, предаде Ройтерс. Агенцията определя това предупреждение като очевиден отговор на коментара на президента на САЩ Доналд Тръмп за възможен военен удар в Сирия. \"Ще застанем на страната на сирийското правителство срещу всяка чужда агресия...Иран подкрепя Сирия в борбата й срещу Америка и ционисткия режим (Израел)\", каза Али Акбар Велаяти по иранската държавна телевизия по време на посещение в Източна Гута, до скоро последния бастион на сирийските бунтовници в района на столицата Дамаск. Седем ирански военни бяха убити в неделя при въздушен удар по сирийска военновъздушна база. Иран обвинява заклетия си враг Израел, че е извършил нападението в Тиас, близо до град Хомс, Централна Сирия. Израел нито потвърди, нито отрече, че е извършил атаката. Сподели:", "date": "2018.04.11", "title": "Иран ще подкрепи Сирия при чужда агресия"}
{"url": "http://pik.bg/%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D1%81%D0%B8%D0%BB%D0%BD%D0%B8%D1%82%D0%B5-%D1%85%D0%BE%D1%80%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0---%D1%81%D1%82%D0%BE%D0%B9%D1%87%D0%BE-%D1%81%D1%82%D0%BE%D0%B8%D0%BB%D0%BE%D0%B2-%D1%81-%D1%82%D0%B5%D0%B6%D0%BA%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news741919.html", "text": "Главният мениджър на ЦСКА - Стойчо Стоилов, коментира загубата на \"червените\" от Левски с 0:2 в първия полуфинал за Купата на България. \"Влязохме лежерно в мача. Това не е оправдание, че имаше отсъстващи. Нагласата не бе като за дерби. Това е причината за лежерната игра на отбора. Първото полувреме имаха една атака и си вкараха. Второто имаха две и реализираха. Ние не си отбелязахме положенията. Играхме лежерно и без агресия, в такова дерби, когато играеш така, резонно е да загубиш. Има още един мач, трябва да сме концентрирани. Може и загубата от Лудогорец да е повлияла, ще говорим. Но имаме мач след три дни, няма много време. Има и реванш, макар тежкия резултат, не сме го отписали. Ще се борим до края и за титлата и за купата. За лидер, имаше един Бодуров мисля, че бе на терена. Дюлгеров също е опитен. Сега на първо четене не бяхме агресивни за такова дерби. Не бяхме на нужното ниво. Лежерно излязохме. Това е тежък резултат. Има още един мач и трябва да докажем, че ние сме ЦСКА и че този сезон е нашият, защото с два мача и сезонът е пред рухване. И при двата гола имаше индивидуални грешки. С една атака да ти вкарат гол и вторият гол от съблекалнята. Това влияе на психиката, слаб мач, но има още един двубой\", каза Стоилов, цитиран от \"Топспорт\". Сподели:", "date": "2018.04.11", "title": "Един от най-силните хора на \"Армията\" - Стойчо Стоилов, с тежко изказване"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D1%87%D1%83%D0%BA%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%89%D0%B5-%D0%B8%D0%BC%D0%B0-%D0%BB%D0%B8-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-%D0%B2-news741869.html", "text": "Сподели:", "date": "2018.04.11", "title": "ЕКСКЛУЗИВНО В ПИК! Проф. Владимир Чуков с горещ коментар ще има ли война между САЩ и Русия в Сирия!"}
{"url": "http://pik.bg/%D0%BF%D1%8F%D1%81%D1%8A%D0%BA-%D0%BE%D1%82-%D1%81%D0%B0%D1%85%D0%B0%D1%80%D0%B0-%D0%B7%D0%B0%D1%81%D0%B8%D0%BF%D0%B2%D0%B0-%D0%B3%D1%8A%D1%80%D1%86%D0%B8%D1%8F-news741707.html", "text": "Пясък от Сахара ще засипе днес Гърция, прогнозират местните метеоролози, като предупреждават, че това явление ще става все по-често заради настъпилите климатични промени, съобщава в. \"Катимерини\". Глобалното затопляне води до повишаване на температурите в районите на Северния Полюс и Сахара, а резултатът от това е нахлуването на топли въздушни маси от Африка към Средиземноморието и Южна Европа, обяснява пред вестника гръцкият професор Александрос Папаянис. Пясъчните частици \"потеглиха\" от Африка още на 5 април. Те стигнаха до остров Крит, където жителите бяха принудени да ходят с кърпи на главите и маски на лицата. В резултат на пясъчната буря бяха хоспитализирани 17 души с респираторни проблеми, предава БНТ. После праховите частици се появиха и над Атина, като медиите сравниха гръцката столица със Сахара. Сподели:", "date": "2018.04.11", "title": "Пясък от Сахара засипва Гърция"}
{"url": "http://pik.bg/%D1%89%D0%B5-%D1%81%D0%BF%D0%B0%D0%B4%D0%BD%D0%B5-%D0%BB%D0%B8-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D1%83%D1%82%D0%B8%D0%BD-%D0%B4%D0%B0%D0%B4%D0%B5-%D0%BB%D1%8A%D1%87-%D0%BD%D0%B0%D0%B4%D0%B5%D0%B6%D0%B4%D0%B0-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D1%87%D0%B5-%D0%B7%D0%B4%D1%80%D0%B0%D0%B2%D0%B8%D1%8F%D1%82-%D1%80%D0%B0%D0%B7%D1%83%D0%BC-%D1%89%D0%B5-%D0%BD%D0%B0%D0%B4%D0%B4%D0%B5%D0%BB%D0%B5%D0%B5-news741886.html", "text": "\"Положението в света става все по-хаотично, но все пак се надяваме, че най-накрая ще надделее здравият разум, а международните отношения ще поемат конструктивен път\", каза Путин, след като нови посланици му представиха акредитивните си писма в Кремъл. Сподели:", "date": "2018.04.11", "title": "ЩЕ СПАДНЕ ЛИ НАПРЕЖЕНИЕТО? Путин даде лъч надежда: Надявам се, че здравият разум ще надделее"}
{"url": "http://pik.bg/%D0%BF%D0%B5%D1%81%D0%BA%D0%BE%D0%B2-%D0%BD%D1%8F%D0%BC%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0%D0%BC%D0%B5-%D0%B2-%D1%82%D1%83%D0%B8%D1%82%D1%8A%D1%80-%D0%B4%D0%B8%D0%BF%D0%BB%D0%BE%D0%BC%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-news741881.html", "text": "AFP. Говорителят на Кремъл Дмитрий Песков заяви, че Москва няма да участва в „Туитър“-дипломацията“ на държавния глава на САЩ Доналд Тръмп и подкрепя по-сериозния подход към събитията, предава „Няма да участваме в „Туитър“-дипломация. Подкрепяме сериозния подход. Както винаги смятаме, че е важно да не предприемаме стъпки, които биха могли да навредят на вече крехката ситуация\", подчерта говорителят на руския президент Дмитрий Песков в коментар за журналистите. Сподели:", "date": "2018.04.11", "title": "Песков: Няма да участваме в Туитър-дипломацията на Тръмп"}
{"url": "http://pik.bg/%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D1%8F%D1%82-%D0%BF%D0%BE-%D0%BE%D0%BA%D0%BE%D0%BB%D0%BD%D0%B0-%D1%81%D1%80%D0%B5%D0%B4%D0%B0-%D0%BD%D1%8F%D0%BC%D0%B0-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%BD%D0%B0-%D0%B7%D0%B0%D0%BA%D0%BE%D0%BD%D0%BE%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0-%D0%BF%D0%B8%D1%80%D0%B8%D0%BD-news741887.html", "text": "В момента нямаме основание да предприемаме каквито и да било действия срещу България за \"Пирин\", защото няма нарушаване на европейското законодателство, казва в интервю за БНТ еврокомисарят за околната среда, морските въпроси и риболова Кармену Вела. Изявлението му е в отговор на въпрос за казуса около с промяната в Плана за управление на националния парк и евентуалният строеж на втори лифт в \"Ски зона\" Банско. Вела посочва, че Пирин е много важен регион. \"Планината също така е и местообитание за важни животински видове. Когато става дума за мерки за запазване на околната среда и планове за управление на регионите в Натура 2000, властите трябва да са взели всички мерки, в съответствие с европейското законодателство. Ние следим какво става във всички региони в Европа, които са част от Натура 2000 и ще следим и какво ще се предприеме в Пирин\", заяви еврокомисарят. Сподели:", "date": "2018.04.11", "title": "Еврокомисарят по околна среда: Няма нарушения на законодателството за Пирин"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BF%D0%BE-%D1%82%D0%B5%D0%BC%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%B2%D1%8A%D0%BB%D0%BD%D1%83%D0%B2%D0%B0-%D1%86%D0%B5%D0%BB%D0%B8%D1%8F-%D1%81%D0%B2%D1%8F%D1%82-%D1%89%D0%B5-%D0%B8%D0%BC%D0%B0-%D0%BB%D0%B8-%D1%83%D0%B4%D0%B0%D1%80%D0%B8-%D0%BF%D0%BE-%D1%81%D0%B8%D1%80%D0%B8%D1%8F-news741861.html", "text": "Светът е изправен на прага на най-пълномащабния военен конфликт от Втората Световна война насам. Ябълката на раздора е съсипана от седемгодишната гражданска война в Сирия. \"В рамките на 72 часа ние чакаме един съкрушителен удар над Сирия. Това обаче няма да бъде само от САЩ, а от коалиция с Франция и други съюзници. Асад след срещата в Анкара се почувства сигурен, после Тръмп каза, че ще изтегли американските войници от Сирия, които са към 2000\", каза в студиото на \"Лице в лице\" Мохамед Халаф - иракчанин, който живее у нас. \"Вече е ясно, че са изчерпани всички дипломатически усилия за изпращането в Сирия на международна инспекция за това дали е използвано химическо оръжие\", допълни журналистът. \"Сирийската ПВО е неизвестен брой. Там е и Русия с двете си бази. Ако недай си Боже да бъде поразена руска военна техника, можем да бъдем свидетели на един трудно прогнозируем конфликт. Путин преди няколко дни нареди проверка на въздушно-космическите сили. Проверката беше като за пълномащабна война, включително и в Черно море. От вчера гръцкото правителство вече заяви усилване на натиска на бежанци откъм турското крайбрежие\", заяви от своя страна депутатът и експерт по сигуроността Славчо Велков. \"Това е най-голямата ескалация на конфликт от Втората Световна война насам. Там е Русия, САЩ, Макрон даде своята лепта, Меркел заяви, че подкрепя западната коалиция. Там е Израел, там е регионалната сила Иран. Много ми се иска да не се получи нещо, но имам големи резерви. Барутният погреб на света е Близкият изток\", каза третият гост в дискусията Ибрахим Чънар. \"Тереза Мей най-неочаквано заяви, че трябва да се изчакат резултатите от ОЗХО. С голяма доза увереност ще кажа, че от 1962 г. светът не е бил в такава ситуация на ескалация. Конфликтът от локален стана регионален, а може да стане и глобален . Русия се превърна в незаобиколен фактор в Средиземноморието, Турция вече поглежда на изток в Сирия, това е Иран, през последните дни заявка даде и Израел. Дипломатическият вариант е изчерпан. Остава военният\", каза още Велков. И направи зловеща прогноза: \"Той може да се превърне в глобален. Русия каза, че ще поразява всяка ракета и всяка точка, Турция втвърди тона, че ще реши дали да върне Африн, САЩ и Великобритания ще предприемат мерки по-силни и мащабни от април миналата година\". Сподели:", "date": "2018.04.11", "title": "ГОРЕЩА ТЕМА! Експерти по темата, която вълнува целия свят: Ще има ли удари по Сирия?"}
{"url": "http://pik.bg/%D0%B4%D0%B6%D0%B0%D0%B4%D0%B6%D0%B0-%D0%BF%D0%B0%D0%B7%D0%B8-%D0%BA%D0%BE%D0%BB%D0%B0%D1%82%D0%B0-%D0%BE%D1%82-%D0%BA%D1%80%D0%B0%D0%B6%D0%B1%D0%B0-%D1%81%D1%80%D0%B5%D1%89%D1%83-300-%D0%BB%D0%B5%D0%B2%D0%B0-news741763.html", "text": "Устройство, което позволява на автомобила да запали само с пръстов отпечатък на шофьора, е една от най-новите защити срещу крадци, пише в. „Телеграф“. Уредът представлява биометричен имобилайзер, който прекъсва различни модули в автомобила. Ако доскоро се поставяше серийно само в последни модели суперскъпи возила, срещу, срещу 300 лв. Вече може да се монтира във всякйа кола, без значение година на производство. Уредът запаметява отпечатъците на до 19 потребителя, които биха искали да карат колата и разполага със сервизен режим, ако бъде оставена в автомивка. Досега машинката доказано е предотвратила около 30 посегателства, съобщават изобретателите ѝ. Милен Иванов научава за биометричния имобилайзер по трудния начин. През януари 2018 г. крадци му задигат чисто новата „Тойота“ модел C-HR. Колата била паркирана на 1 минута от 4 РПУ в центъра на София. Мъжът подозира, че е бил следен, защото само веднъж не я спрял на неговото място, охранявабно от камери и тя изчезнала. След като описа случката във „Фейсбук“ и постът беше споделен към 6000 пъти и видян от близо половин милион потребители, колата беше намерена в столичния кв. „Толстой“. Беше зарязана така, че да бъде намерена и тто бързо, беше блокирала една улица, нямаше как някой да не я забележи. Прозорецът беше оставен отворен, щетите по нея бяха разбит патрон на вратата, изкъртен рутер със SIM карта за интернет, бяха ми задигнали и сака за фитнес със старите маратонки. Жалка работа, наскоро видях, че са ми взели и инструментите от багажника, защото те стоят под една кора“, обясни потърпевшият. Полицаите не знаели как е била открадната тойотата. „Нищо не ми обясниха и не мисля, че и на тях не им беше много ясно, защото ме помолиха аз да съм питал в „Тойота“ за експертно мнение. Те нямали пари да платят на експерт да напише становище как е станало“, разказва още Иванов. Докато ходел по мъките, за да му върнат намерената кола, която престояла близо 2 месеца на паркинг на МВР, разбрал за новата система. „Само за миналата седмица два опита за кражба на такива тойоти с биометричен имобилайзер бяха предотвратени“, казват от фирмата производител. Уредът е предитвратил кражби на „Рейндж Роувър“ от моделите „Воук“ и „Спорт“, спортно „Мицубиши Еволюшън“, БМВ Х5 2013 г. и др. Собственици на по-стари коли като „Крайслер Ласети“ и „Тойота“ от 2005 г. също поискали да им бъде монтирано . За да се запали колата трябва да се свали устройството. Специалист по автоелектроника и алармени системи на коли съветва към едно возило да се подхожда с нестандартно решение. „Важно е да прекъснете някоя от електрическите вериги в колата – това може да стане по различни начини – с пръстов отпечатък, обикновен СК ключ. Мога дори да ви направя автомобилът да пали само с гласово разпознаване“, коментира още специалистът. Възможно е защитата да бъде и с джиесем модул. При него колата пали само след набиране на определен gsm номер. „Ако нямате обхват където я спрете обаче, няма да може да тръгнете“, обясни един от недостатъците на тази система специалистът. Според него всяка защита може да се преодолее, но е нужно време – от 30 минути до час. В повечето случаи обаче ако крадецът не успее да запали колата на място, си тръгва. Сподели:", "date": "2018.04.11", "title": "Джаджа пази колата от кражба срещу 300 лева"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BD%D0%B5-%D0%B4%D0%B0%D0%B2%D0%B0-%D0%B0%D1%84%D1%80%D0%B8%D0%BD-%D0%BD%D0%B0-%D0%B0%D1%81%D0%B0%D0%B4-news741761.html", "text": "ТАСС, цитирани от \"Фокус\". Турският външен министър Мевлют Чавушоглу отхвърли възможността да предаде град Африн под контрола на сирийското правителство, предава „Африн не трябва да се предава под контрол на сирийския режим. В страната ситуацията е объркана: воюващите помежду си днес групи, утре ще си предават оръжие. В такъв безпорядък не трябва да се говори, че нещо некому трябва да се предава“, отбеляза министърът. По този начин той коментира скорошното заявление на руския си колега Сергей Лавров, изразил надежда, че Турция ще върне на сирийското правителство контрола над Африн. Чавушоглу във връзка с това отбеляза, че „вероятно Лавров е отговорил на някой зададен му въпрос“ и че контекстът на заявлението трябва да се уточни. Относно ситуацията около предполагаемото нападение с химическо оръжие в Сирия турският министър заяви, че „режимът не използва химическо оръжие за първи път“. „Със своите бомби той уби вече около милион души. Време е да пристъпим към политическия процес на разрешаване на конфликта, а режимът на Асад трябва да си ходи“, съобщи Мевлют Чавушоглу. Сподели:", "date": "2018.04.11", "title": "Турция не дава Африн на Асад"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D1%83%D0%BD%D0%B4-1---%D1%81%D0%B8%D0%BD-%D1%83%D1%80%D0%B0%D0%B3%D0%B0%D0%BD-%D1%82%D0%B5%D0%B6%D1%8A%D0%BA-%D0%BD%D0%BE%D0%BA%D0%B4%D0%B0%D1%83%D0%BD-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news741850.html", "text": "Левски победи с 2:0 ЦСКА в първи мач от 1/2-финалите на Купата на България. Срещата се проведе на Националния стадион, а \"сините\" постигнаха много сериозна преднина като символични гости. Серджиу Буш реализира двете попадения, Габриел Обертан се отчете с ювелирни асистенции в ситуациите. Реваншът - отново на \"Васил Левски\", е предвиден за 25 април. Подопечните на Делио Роси поведоха в 7-ата минута, Обертан проби по дясното крило, центрира към Буш (бивш играч на \"червените\") прецизно, а Серджиу изпревари Чорбаджийски и прати кълбото в мрежата - 1:0 за Левски. \"Червените\" отвърнаха с опасно навлизане на Джеси в наказателното поле, Едвин обаче нямаше късмет в завършващата фаза. Нещо повече Джеси се контузи и напусна терена принудително в 21-ата минута, заменен от Александър Георгиев. Последваха минути, в които ЦСКА имаше превес във владеенето на топката, Левски пък отговори с опасни удари на Вутов и Яблонски. Но почивката нови попадения не бяха реализирани, така след 45 минути игра Левски водеше с 1:0. Секунди след подновяването на спора Обертан центрира остро, а Буш с глава засече кълбото, не оставяйки шансове за Черниаускас - 2:0 за \"сините\" в 46-ата минута. Около 25 хиляди зрители на Националния стадион, подкрепата и към двата състава е огромна. Влезлият като резерва Алберг подаде прецизен пас към Енрике в 71-ата минута, а бразилецът от много близка дистанция не съумя да отбележи. Секунди по-късно Обертан отново изведе Серджиу Буш на отлична позиция, румънецът шутира, а кълбото се отклони в стража на ЦСКА, срещна гредата и не пожела да влети в мрежата. До края на дербито не бяха създадени сериозни опасности за гол и така \"сините\" имат солиден аванс  в 1/2-финалния сблъсък. Преди двубоя днес, наставниците Стамен Белчев и Делио Роси имаха куп кадрови проблеми за решаване (свързани с наказания и травми на основни играчи в грандовете). Ребусите пред \"армейците\" бяха повече, след като аут от дербито са лидери в тима като Каранга, Манолев и Десподов. 30. Черниаускас, 2. Атанасов, 4. Чорбаджийски, 5. Бодуров, 6. Пинто, 7. Бланко, 8. Джеси, 15. Малинов, 17. Енрике, 20. Тиаго, 23. Дюлгеров Треньор: Стамен Белчев 21. Митрев, 5. Ейлофсон, 7. Паулиньо, 8. Вутов, 9. Буш, 14. Тиам, 19. Цветкович, 20. Нашименто, 25. Фигерейро, 28. Яблонски, 32. Обертан Треньор: Делио Роси Стадион: \"Васил Левски\", София Съдия: Ивайло Стоянов За \"сините\" в предни позиции излязоха голаджията Буш, звездата Обертан, техничарят Паулиньо и Антонио Вутов, който е с подчертан афинитет към атаката. Може да се твърди, че тимът хвърли тежката си артилерия в битката. При \"червените\" защитата беше съставена изцяло от българи - Атанасов, Дюлгеров, Бодуров, Чорбаджийски. В предни позиции шанс получиха играчи, които не стартират често като титуляри в срещите на отбора - Бланко и Джеси. За Роси и подопечните му надпреварата за Купата е от огромно значение, тъй като от \"Герена\" са на 22 точки изоставане спрямо Лудогорец в шампионата. Футболистите на Белчев пък инкасираха драматично поражение в Разград, миналия кръг на първенството, и са с пасив от 6 пункта във временната таблица от лидерската позиция. Битката за Купата се очертава ключова. В другия полуфинален сблъсък сили мерят Ботев Пловдив и Славия. \"Канарчетата\" спечелиха първия мач между двата тима, игран на Коматево, с 2:1. Сподели:", "date": "2018.04.11", "title": "ИЗВЪНРЕДНО! Рунд 1 - \"син\" ураган, тежък нокдаун за \"червените\"! (ОБНОВЕНА)"}
{"url": "http://pik.bg/%D0%B1%D0%B5%D0%B7-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B7%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D0%BD%D0%B0-%D0%BA%D1%83%D1%87%D0%B5%D1%82%D0%BE-%D0%BD%D0%B0%D1%85%D0%B0%D0%BF%D0%B0%D0%BB%D0%BE-%D0%B4%D0%B5%D1%82%D0%B5-%D0%B2-%D1%83%D1%87%D0%B8%D0%BB%D0%B8%D1%89%D0%B5%D0%BD-%D0%B4%D0%B2%D0%BE%D1%80-news741889.html", "text": "Няма да бъдат повдигнати обвинения на собственика на ротвайлера , нападнал 6-годишно дете в София. Това съобщиха от Районната прокуратура пред Дарик. Повдигнати са обвинения само на мъжа, който е разхождал кучето по време на инцидента. Ако бъде установено, че собственикът не е предоставил намордник и каишка за ротвайлера, прокуратурата може да повдигне обвинения и срещу него. 6-годишният Макси беше нападнат от ротвайлер в София в понеделник вечерта. Момченцето било заедно с родителите си в двора на 121 училище в столичния квартал \"Гоце Делчев\" , където почти всяка вечер се събират деца, за да играят заедно. Свидетел на инцидента коментира, че по същото време в двора на училището е имало над 30 деца , част от които дори бебета. Друг очевидец на нападението, който се познава със семейството на пострадалото дете, разказва, че ротвайлерът е бил без намордник и каишка. Сподели:", "date": "2018.04.11", "title": "Без обвинения за собственика на кучето, нахапало дете в училищен двор"}
{"url": "http://pik.bg/%D1%83%D0%B6%D0%B0%D1%81-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%B5%D0%BD-%D1%80%D0%B0%D0%B7%D0%BB%D0%B8%D0%B2%D0%B0-%D0%BE%D0%B3%D1%80%D0%BE%D0%BC%D0%BD%D0%BE-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE-%D0%B6%D0%B8%D0%B2%D0%B0%D0%BA-%D0%B2-%D1%81%D0%B5%D0%BB%D0%BE-news741686.html", "text": "Страховит инцидент е изправил на нокти службите във Врачанско, съобщава \"Булнюз\". Неизвестно лице е заляло път в село Хърлец с вещество, наподобяващо живак. Жители веднага сигнализирали до всички институции. Инцидентът е станал преди около две седмици. Притеснени хората обяснили на експертите, че по тротоара и по пътното платно на ул. „Александър Стамболийски“ №32 в селото има разлив на живак. Информацията веднага била подадена до полицията в Козлодуй, районната служба по пожарна безопасност и защита на населението в атомния град, общината и екоинспекторите от Враца. Службите веднага извършили проверка на посоченото място и видели, че тротоарът и пътят наистина са залети с опасното вещество. Представители на полицията в Козлодуй светкавично отцепили района около разлива, а огнеборците събрали живака в буркани с помощта на сяра. Те веднага били отнесени на съхранение в регионалната дирекция „Пожарна безопасност и защита на населението“ във Враца до предаването им за обезвреждане на фирма, притежаваща необходимите документи. Към момента на проверката произходът на веществото и неговият собственик не били установени, допълват от екоинспекцията във Враца. Сподели:", "date": "2018.04.11", "title": "УЖАС В СЕВЕРОЗАПАДА! Неизвестен разлива огромно количество живак в село"}
{"url": "http://pik.bg/%D1%81%D0%BB%D1%83%D1%87%D0%B0%D1%8F%D1%82-%D0%B6%D0%B5%D0%BB%D1%8F%D0%B7-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B0-%D0%BF%D0%B5%D1%82%D0%B8%D0%BC%D0%B0-news741894.html", "text": "Обвинителният акт е повече от 30 страници. Обвинените българи са петима, но до момента Щатите са поискали екстрадирането единствено на Желяз Андреев. Според прокурорите българите умишлено са участвали в заговор за индиректен експорт на стоки от Съединените щати до Сирия, без да са имали разрешение за това, съобщава Нова телевизия. Желяз Андреев е бил координатор на сделки за военно електронно оборудване - различни части за самолети, които фирмата на Желяз продавала на Сирийските авиолинии. Затова Желяз е обвинен в нарушаване на американските закони. Второто обвинение срещу него е за експорт към държави с наложено ембарго. Предвиденото наказание за двете престъпления е над 25 години затвор. Със същите обвинения са останалите четирима българи. За първи път виждаме, че някои от работещите в тази фирма са знаели за извършвани нередности. Желяз Андреев обаче не е сред тях. Прокурорите са приложили част от кореспонденцията на Михаела Ненова със собствениците на фирмата, от която става ясно, че тя е знаела, че някои от сделките са извън закона. Въпрос на време е да стане ясно дали Щатите ще поискат екстрадирането и на останалите обвинени българи. Сподели:", "date": "2018.04.11", "title": "СЛУЧАЯТ \"ЖЕЛЯЗ\": Обвинените българи са петима!"}
{"url": "http://pik.bg/%D0%B2%D0%BE%D0%B5%D0%BD%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D1%81%D1%8A%D0%B1%D1%80%D0%B8%D1%8F-%D0%B5%D0%B4%D0%B8%D0%BD%D0%B8%D1%8F%D1%82-%D0%BF%D0%B8%D0%BB%D0%BE%D1%82-%D0%B7%D0%B0%D0%B3%D0%B8%D0%BD%D0%B0-news741897.html", "text": "Самолетът е паднал около 9:50 часа местно време. Причините за катастрофата още не са изяснени. Министърът на отбраната Александър Вулин съобщи пред журналисти, че животът на ранения пилот не е застрашен и той се възстановява, предава БНТ. Вулин и началникът на генералния щаб Любиша Дикович са изпратили съболезнования на семействата на загиналия летец. Сръбски военен самолет \"Супер Галеб Г-4“ се разби при тренировъчен полет тази сутрин край село Ковачица на 55 километра от Белград, единият пилот е загинал, а другият е откаран в съзнание във Военномедицинската академия, съобщи министерството на отбраната, цитирано от агенция Фонет. Сподели:", "date": "2018.04.11", "title": "Военен самолет се разби в Събрия, единият пилот загина"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D0%B5-%D0%B3%D0%BE%D1%82%D0%BE%D0%B2-%D0%B7%D0%B0-%D0%B2%D0%BE%D0%B5%D0%BD%D0%BD%D0%B0-%D0%BE%D0%BF%D1%86%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news741892.html", "text": "AFP. Министърът на отбраната на САЩ Джеймс Матис увери, че Пентагонът е „готов“ за военна опция в Сирия в отговор на предполагаемата химическа атака в град Дума, предава Фокус, като цитира Матис обаче подчерта, че САЩ „все още преценяват“ информацията за събитията от 7 април и за това дали отговорен за тях е режимът в Дамаск. Сподели:", "date": "2018.04.11", "title": "ОТ ПОСЛЕДНИТЕ МИНУТИ: Пентагонът е \"готов\" за военна опция в Сирия"}
{"url": "http://pik.bg/%D1%81%D1%82%D1%80%D0%BE%D0%B3%D0%BE-%D0%B5%D0%B3%D0%B8%D0%BF%D0%B5%D1%82-%D1%80%D0%B5%D1%88%D0%B8-36-%D0%B4%D1%83%D1%88%D0%B8-%D1%81%D1%8A%D1%81-%D1%81%D0%BC%D1%8A%D1%80%D1%82%D0%BD%D0%BE-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B8-%D1%81%D1%80%D0%B5%D1%89%D1%83-%D1%86%D1%8A%D1%80%D0%BA%D0%B2%D0%B8-news741661.html", "text": "Египетски военен съд осъди на смърт 36 души във връзка с атентати срещу църкви в Египет, предаде Франс прес. Според адвокатите на защитата общо 48 души са обвиняеми за участие в атентати срещу коптски църкви в Кайро, Танта и Александрия между 2016 и 2017 г. В тези нападения, за които пое отговорност групировката \"Ислямска държава\", бяха убити най-малко 80 души. Коптите са християнско малцинство и са около 10 процента от 96-милионното население на страната. Сподели:", "date": "2018.04.11", "title": "СТРОГО! Египет реши: 36 души със смъртно наказание за атентати срещу църкви"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D1%8F-%D1%81%D0%BC%D0%B5%D0%BB%D0%B0%D1%82%D0%B0-%D1%87%D0%B8%D1%81%D1%82%D0%B0%D1%87%D0%BA%D0%B0-%D0%BE%D1%82-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-%D0%BF%D0%BE%D0%B3%D0%BD%D0%B0%D0%BB%D0%B0-%D0%BA%D1%80%D1%8A%D0%B2%D0%BE%D0%B6%D0%B0%D0%B4%D0%BD%D0%B8%D1%8F-%D0%BF%D0%B5%D0%BB%D0%BE%D0%B2-%D0%B8-%D0%B4-news741891.html", "text": "Христина Александрова. Така се казва смелата чистачка в софийския затвор, която миналата седмица подгони бягащите от пандиза затворници Владимир Пелов и Радослав Колев. Христина работи в Централния софийски затвор от 4 години. По време на екшъна си купува кафе. Даже и не подозира в какво ще се замеси. \"Бях навън. Аз бях с гръб към кафето пред входа\", разказва тя. Тогава чува стрелба. И вижда Пелов и Колев да бягат през портала: \"Питах ги защо стрелят и исках да излязат хора, за да ги видят и може би да ги хванат. Те ми казаха да се махам. Уплаших се, разтреперах се. Предполагам, че са чули много хора. Бяха от двете страни на някакъв автомобил\", продължава разказа си тя. \"Това винаги ще помня. Затова човек да не е свидетел на такива неща\", споделя още Александрова пред Нова телевизия. Сподели:", "date": "2018.04.11", "title": "ЕКСКЛУЗИВНО В ПИК! Ето я смелата чистачка от софийския затвор, погнала кръвожадния Пелов и дружката му Радослав"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BA%D0%B2%D0%B0%D1%80%D1%82%D0%B0%D0%BB%D0%BD%D0%B8%D1%82%D0%B5-%D1%83%D0%BB%D0%B8%D1%86%D0%B8-%D1%81%D0%B0-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-news741776.html", "text": "Сериозен акцент в строителната програма на Столичната община през тази година са ремонтите на улици в кварталите. Това каза пред журналисти кметът на София Йорданка Фандъкова. Тя допълни, че заложените средства са повече от която и да било друга година, а графикът на ремонти се прави след заявки от районните кметове. Най-ключовата строителна дейност за тази година е цялостната реконструкция на ул. \"Граф Игнатиев\" заедно с площадите \"Славейков\" и \"Гарибалди\" и градината около църквата \"Св. Седмочисленици\". Фандъкова припомни, че там ще останат да се движат само трамваите, иначе улицата ще бъде пешеходна. Кметът определи ремонта като много тежък, тъй като там предстои цялостна подмяна на канализационната система. Приключват процедурите и по други ключови обекти за годината, като например подмяната и реконструкцията на трамвайния релсов път по бул. \"Цар Борис Трети\" и по ул. \"Каменоделска\", каза още Йорданка Фандъкова. Тя допълни, че се подготвя приключването на разширението на участъка от бул. \"Тодор Каблешков\" и кръстовището на бул. \"Цар Борис Трети\". Очаква се ремонтите там да се случат през лятото. Подготвя се и процедурата за разширението на бул. \"Тодор Каблешков\" в участъка от бул. \"България\" до Костенския водопад. Започва освобождаване на \"пръстените\" с паркирали автомобили на площад \"Александър Невски\". Кметът посочи, че до няколко дни трябва да бъде освободен \"вътрешният пръстен\". Тя допълни, че след приключване на реконструкцията на площада две от дъгите веднага ще бъдат освободени. Ще се работи и по следващи участъци, като едновременно ще се търсят и алтернативи за паркиране, отбеляза Фандъкова. Тя напомни, че е започнал вторият сезон от залесяването на новата гора на София в землището на Суходол. Фандъкова отбеляза, че трябва да бъдат засадени 125 000 дръвчета на територия от 250 000 дка, която да се включи в зеления пръстен около столицата. Това, по думите на Фандъкова, е изключително сериозна мярка за подобряване на чистотата на атмосферния въздух. Тя отбеляза, че проектът е започнат през миналата есен, когато са били засадени около 12 000 фиданки. Сподели:", "date": "2018.04.11", "title": "Фандъкова: Кварталните улици са приоритет тази година"}
{"url": "http://pik.bg/%D1%80%D1%83%D1%81%D0%B8%D1%8F-%D0%B5-%D0%B2-%D0%B4%D0%B8%D1%80%D0%B5%D0%BA%D1%82%D0%B5%D0%BD-%D0%BA%D0%BE%D0%BD%D1%82%D0%B0%D0%BA%D1%82-%D1%81%D1%8A%D1%81-%D1%81%D0%B0%D1%89-%D0%B7%D0%B0-%D1%81%D0%B8%D1%80%D0%B8%D1%8F-%D1%81%D0%BF%D0%BE%D1%80%D0%B5%D0%B4-%D1%80%D1%83%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82-news741900.html", "text": "Русия е в директен контакт със Съединените щати за Сирия, заяви високопоставен руски депутат, цитиран от ТАСС и Ройтерс. Владимир Шаманов, председател на комисията по отбрана към Държавната дума, долната камара на руския парламент, заяви, че страната води пряк диалог със Съвета на началник-щабовете на въоръжените сили на САЩ. Русия поддържа контакт и с НАТО чрез Турция, каза още Шаманов. Сподели:", "date": "2018.04.11", "title": "Русия е в директен контакт със САЩ за Сирия, според руски депутат"}
{"url": "http://pik.bg/%D0%BF%D0%B5%D0%B5%D1%89-%D0%BF%D1%8A%D1%82-%D0%B1%D0%BE%D1%80%D0%B8-%D0%B2%D0%B8%D1%81%D0%BE%D0%BA%D0%B0%D1%82%D0%B0-%D1%81%D0%BA%D0%BE%D1%80%D0%BE%D1%81%D1%82-%D0%B0%D0%BC%D0%B0-%D0%BD%D0%B5-%D1%83-%D0%BD%D0%B0%D1%81-%D0%B2%D0%B8%D0%B4%D0%B5%D0%BE-news741706.html", "text": "Път в Холандия започва да пее, ако шофирате по него с превишена скорост. Ексцентричната идея е била реализирана в селцето Джелсум. При всяко преминаване на автомобил с превишена скорост, започва да „пее“ химна на провинция Фрисланд, в която се намира селото. Идеята е да се поощрят водачите да спазват ограниченията на скоростта. Музикалната настилка обаче е била премахната, защото били получени многобройни жалби от местните за нетърпим шум. Според тях шофьорите не реагирали на химна, а продължавали да се движат с висока скорост. По този начин хората, живеещи в близост, били принудени да слушат песента по 24 часа на ден. Стигало се и до опасни ситуации – водачи експериментирали като карат назад, за да видят дали песента ще тръгне обратно. Сподели:", "date": "2018.04.11", "title": "Пеещ път бори високата скорост, ама не у нас (ВИДЕО)"}
{"url": "http://pik.bg/%D1%81%D0%BB%D0%B5%D0%B4-%D0%B4%D0%B5%D1%80%D0%B1%D0%B8%D1%82%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%BF%D0%BE%D0%B4%D0%B5%D0%BB%D0%B8-%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8%D1%8F%D1%82-%D1%81%D1%82%D0%B0%D0%BC%D0%B5%D0%BD-%D0%B1%D0%B5%D0%BB%D1%87%D0%B5%D0%B2-news741902.html", "text": "Наставникът на ЦСКА - Стамен Белчев, не остана доволен от представянето на тима си в първия полуфинален мач от турнира за Купата на България срещу Левски. \"Червените\" загубиха домакинството на \"сините\" с 0:2 след две попадения на Серджиу Буш в среща, играна на стадион \"Васил Левски\", акцентира \"Спортал\". \"Проблемите ни не са малко, но мисля, че това не е важно в момента. Днес отборът не показа истинското си лице. Това не е оправдание. През първото полувреме стояхме по-добре от Левски на терена, докато през втората част те бяха по-добри. Искахме да играем по-дълго с топката и да използваме фланговете. За съжаление, това не се получи. И при двата гола си стоим в зоната, без да се оглеждаме. Отборът на Левски не ме изненада. Делио Роси знаеше, че имаме нови футболисти на бековете и Левски атакува оттам. Трябва да си изкараме нужните поуки и да продължим напред. Само с победи можем да се върнем. Обратът е възможен. Ще направим всичко възможно да се представим по-добре и да спечелим реванша\", завърши Белчев. Сподели:", "date": "2018.04.11", "title": "След дербито! Ето какво сподели разочарованият Стамен Белчев"}
{"url": "http://pik.bg/%D1%82%D1%80%D0%B8%D0%B4%D0%BD%D0%B5%D0%B2%D0%B5%D0%BD-%D1%82%D1%80%D0%B0%D1%83%D1%80-%D0%B2-%D0%B0%D0%BB%D0%B6%D0%B8%D1%80-%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news741907.html", "text": "Президентът на Алжир Абделазиз Бутефлика обяви тридневен траур в памет на 257-те загинали в катастрофата на военнотранспортен самолет, най-смъртоносният инцидент в авиационната история на страната, предава Франс прес. Лидерът на северноафриканската държава също така нареди да отслужена специална молитва за жертвите, предимно членове на армията и техните семейства, съобщават местните медии, цитирани от \"Фокус\". Сподели:", "date": "2018.04.11", "title": "Тридневен траур в Алжир в памет на загиналите в самолетната катастрофа"}
{"url": "http://pik.bg/%D1%81%D0%BB%D0%B5%D0%B4-%D0%B5%D0%BA%D1%88%D1%8A%D0%BD%D0%B0-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BF%D0%BE-%D1%81%D0%B0%D0%B1%D0%BE%D1%82%D0%B0%D0%BD%D0%B0-%D1%81%D0%B5-%D0%BF%D1%80%D0%B5%D0%B4%D0%B0%D0%B4%D0%B5-news741899.html", "text": "Илия Бориков – Ильо Фараона се предаде в полицията в Сандански. По-рано днес той се опита да убие Димитър Саботанов – Саботана, като стреля по джипа му. Инцидентът се разигра на оживената улица „Свобода“ в курортния град.  За щастие атентатът срещу Саботана бе неуспешен, а джипът пое куршумите, пише \"Струма.бг\". Това е второто посегателство върху Саботана. Преди няколко месеца той едва оцеля след кърваво меле в дискотека в Сандански, предизвикано от известни на полицията негови опоненти. 36-годишният Митко Саботана бе приет в хирургията на болницата в Сандански с тежка коремна травма и с часове бе на операционната маса. За нападението тогава бе задържан отново Ильо Фараона от Сандански. Сподели:", "date": "2018.04.11", "title": "След екшъна в Сандански: Стрелецът по Саботана се предаде"}
{"url": "http://pik.bg/%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D0%BF%D0%BE%D0%B4%D0%BF%D0%B8%D1%81%D0%B0-%D1%81-%D0%BC%D0%B0%D0%BB%D0%BA%D0%B8%D1%8F-%D1%81%D0%B8%D0%BD-%D0%BD%D0%B0-%D1%82%D0%BE%D0%BD%D0%B8-%D1%81%D1%82%D0%BE%D1%80%D0%B0%D1%80%D0%BE-%D0%B2%D0%B8%D0%B4%D0%B5%D0%BE-news741772.html", "text": "Малкият син на Тони Стораро, Емрах, вече е изпълнител на \"Пайнер\", похвалиха се от компанията на инж. Митко Димитров. Вчера бе премиерата на дуета на 15-годишния тийнейджър и Емилия \"По такива си падам\". В сайта на фирмената телевизия \"Планета\", дуетът бе отразен със статия със заглавие \"Емилия в дует с най-новия изпълнител на \"Пайнер\" - Емрах. Брат му Фики стартира своята официална певческа кариера през 2013 година с дуета \"Кой\" с Галена. Сега съдбата на малкия Стораро се повтаря и неговият дебют е с общ проект с друга от звездите на Митко Пайнера. Емрах е зодия стрелец. Учи в 66-то СОУ \"Филип Станиславов\", 9 клас. Свири на китара от 4 години, а от 2 години ходи на уроци по пеене при Георги Симеонов JJ. Мечтата му е да стъпи на голямата сцена и да изнася концерти. През 2010 г. е първата му певческа изява в телевизионен ефир. Сподели:", "date": "2018.04.11", "title": "Митко Пайнера подписа с малкия син на Тони Стораро (ВИДЕО)"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%81-%D0%BD%D0%BE%D0%B2%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%81%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%B8-%D0%B7%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B0%D1%82%D0%B0%D0%BA%D0%B0-%D0%B2-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F--news741898.html", "text": "Всички индикации сочат, че сирийските власти са отговорни за химическата атака в сирийския град Дума. Такива шокиращи атаки не могат да останат ненаказани, заяви днес британският премиер Тереза Мей, цитирана от Ройтерс. Говорейки пред репортери в Бирмингам, тя нарече случилото се в събота в Дума \"шокиращ и варварски акт\". \"Ние започваме бързо да се ориентираме какво се е случило там. Всички индикации сочат, че сирийският режим е отговорен за това, и ще работим заедно с най-близките ни съюзници, за да решим какво да направим, за да може виновниците да понесат своята отговорност, а също и за да предотвратим хуманитарни катастрофи от използване на химически оръжия в бъдеще\", посочи Мей. На въпрос дали ще свика британския парламент по въпроса, премиерката избягна директен отговор. Лидерът на основната опозиционна сила, лейбъристите, Джереми Корбин призова парламентът да има думата за евентуални военни действия в Сирия, предаде БТА, цитирайки Ройтерс. Корбин определи ситуацията в Сирия като много сериозна и се обяви за политически процес за слагане на край на конфликта. Сподели:", "date": "2018.04.11", "title": "Тереза Мей с нова присъда: Сирийските власти са отговорни за химическата атака в сирийския град Дума"}
{"url": "http://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%87%D0%B5%D0%B7-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-news741845.html", "text": "„Смяната на собствеността на ЧЕЗ няма да промени цената на тока, защото цената се определя от КЕВР, а не от ЕРП-ата”, заяви пред журналисти енергийният министър Теменужка Петкова. Тя уточни, че всяко едно предприятие може да предяви искания за цена, но в крайна сметка цената се определя само от регулатора и хората трябва да бъдат спокойни. Петкова обясни също, че сигурността на електроенергийната система не се определя от собствениците на дружествата и затова няма опасност за енергийната сигурност на страната при смяна на собствеността. „Държавата си е на мястото и хората трябва да бъдат спокойни”, увери енергийният министър. На журналистически въпрос, че каквото и да се случи с договорите с т. нар. американски централи това няма да промени цената на тока, който те продават, енергийният министър обясни, че България е поела ангажименти, които са свързани с пълната либерализация на енергийния пазар. Петкова припомни, че през 2013 г. бившата ДКЕВР е сезирала ЕК за това, че според тогавашната комисия е налице нерегламентирана държавна помощ по отношение на двата дългосрочни договора с двете американски централи и започналата тогава процедура продължава и до днес. Поради тази причина са започнали разговори с двете централи. Тя изрази увереност, че при конструктивни преговори с представители на двете централи ще стигне до най-добро решение за двете страни. Сподели:", "date": "2018.04.11", "title": "Теменужка Петкова: Смяната на собствеността на ЧЕЗ няма да промени цената на тока"}
{"url": "http://pik.bg/%D0%BE%D0%B1%D1%80%D0%B0%D1%82-%D1%87%D0%B0%D1%81-%D1%81%D0%BB%D0%B5%D0%B4-%D0%B7%D0%B0%D0%BF%D0%BB%D0%B0%D1%85%D0%B0%D1%82%D0%B0-%D0%B7%D0%B0-%D1%80%D0%B0%D0%BA%D0%B5%D1%82%D0%B5%D0%BD-%D0%BE%D0%B1%D1%81%D1%82%D1%80%D0%B5%D0%BB-%D0%BD%D0%B0-%D1%81%D0%B8%D1%80%D0%B8%D1%8F-%D1%82%D1%80%D1%8A%D0%BC%D0%BF-%D1%81-%D1%80%D1%8F%D0%B7%D1%8A%D0%BA-%D0%B7%D0%B0%D0%B2%D0%BE%D0%B9-%D0%B4%D0%B0-%D1%81%D0%BF%D1%80%D0%B5%D0%BC-%D0%BD%D0%B0%D0%B4%D0%BF%D1%80%D0%B5%D0%B2%D0%B0-news741827.html", "text": "Отново в „Туитър”. \"Отношенията ни с Русия никога не са били толкова зле. Дори през Студената война”, посочва американският президент в новата си публикация. „То се води от демократи или от хора, които са работили за Обама”, допълва още Тръмп. Той отправи ракетните заплахи заради предполагаема химическа атака в предградие на Дамаск. Малко след това от официално изявление на Пентагона стана ясно, че там не се водят разговори за бъдещи военни операции в Сирия. \"Няма причина за това. Русия има нужда да ѝ помогнем за икономиката, което ще стане много лесно, а ние имаме нужда всички държави да работят заедно. Да спрем надпреварата във въоръжаването?”, допълва Тръмп, цитиран от Би Ти Ви. Сподели:", "date": "2018.04.11", "title": "ОБРАТ! Час след заплахата за ракетен обстрел на Сирия, Тръмп с рязък завой: Да спрем надпреварата във въоръжаването"}
{"url": "http://pik.bg/%D1%88%D0%BE%D0%BA-17-000-%D0%B0%D1%81%D1%82%D0%B5%D1%80%D0%BE%D0%B8%D0%B4%D0%B0-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D1%82-%D0%B7%D0%B5%D0%BC%D1%8F%D1%82%D0%B0-news741714.html", "text": "Специалисти от НАСА смятат, че съществуват не по-малко от 17 000 астероида, които могат да се блъснат в Земята, съобщи Лайф. Понастоящем учените са се заели с търсене и определяне на орбитите им, но засега е изпълнена само една трета от поставената цел. Заключенията са въз основа на изследване на над 8 000 астероида. Досега са открити над 8 000 близки до Земята обекта с ширина не по-малко от 140 метра. При сблъсък с нашата планета астероид с подобни размери може да унищожи цяла държава. Въпросните 8 000 обекта са описани и орбитите им са изучени. Това позволява на астрономите да ги изключат от опасните за Земята обекти. Остават обаче над 17 000 неизследвани и потенциално опасни за земляните астероида. Те принадлежат към категорията близки до Земята обекти. Това означава, че се доближават към орбитата на нашата планета на разстояние по-малко от 50 милиона км. През 90-те години на миналия век НАСА положи усилия за търсене и класифициране на най-опасните астероиди с диаметър над 1 км. При сблъсък със Земята подобен астероид може да предизвика глобална катастрофа. През 2010 г. всички тези космически тела бяха идентифицирани и описани. Сподели:", "date": "2018.04.11", "title": "ШОК! 17 000 астероида заплашват Земята"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%B8%D1%81%D1%82-%D0%B8%D0%B7%D0%BD%D0%B5%D0%B2%D0%B5%D1%80%D0%B8-%D0%BD%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BA%D0%BB%D0%BE%D0%B8-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-news741841.html", "text": "Баскетболистът Тристан Томпсън изневери на Клои Кардашиян, която е бременна в деветия месец с момиченце. Че бъдещият татко е сложил рога на риалити звездата стана ясно от папарашки снимки и видео, на които той целува друга жена. Според вестник \"Дейли Мейл\" двамата са си наели хотелска стая и са останали там до сутринта. Клои още не е коментирала публично новината. Това не е първият път, когато 27-годишният спортист прави стъпка встрани. Миналия октомври се появиха кадри, уличаващи го в забежка с други две жени, напомня \"Монитор\". Кардашиян ще посрещне на бял свят първата си рожба до дни. 33-годишната красавица има много притеснения около предстоящото раждане и майчинството. Страховете си тя сподели с почитателите си в профила си в Инстаграм. \"О, Боже, много се притеснявам от кърменето. Чувам откачени неща, но ще се боря и ще се наслаждавам!\", гласят думите й. Сподели:", "date": "2018.04.11", "title": "ДРАМА! Баскетболист изневери на бременната Клои Кардашиян"}
{"url": "http://pik.bg/%D0%BC%D0%BE%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%B7%D0%B0-%D0%B4%D0%B5%D1%80%D0%B1%D0%B8%D1%82%D0%BE-%D0%BF%D0%BE%D0%BB%D0%B8%D1%86%D0%B0%D0%B8-%D0%BE%D1%82-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%B8-%D0%B4%D1%83%D0%BF%D0%BD%D0%B8%D1%86%D0%B0-%D1%82%D1%80%D1%8A%D0%B3%D0%B2%D0%B0%D1%82-%D0%BA%D1%8A%D0%BC-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news741748.html", "text": "Десетки полицаи от Кюстендил и Дупница се събраха малко преди обяд днес пред полицията в Дупница. Униформените са мобилизирани за предстоящата футболна среща от турнира за Купата на България между отборите на ЦСКА и  Левски днес от 18:00 часа на Националния стадион „Васил Левски“. Преди, по време и след провеждането на спортната среща полицейските служители ще следят за опазването на обществения ред и за недопускането на инциденти на територията на града. Сподели:", "date": "2018.04.11", "title": "Мобилизация за дербито! Полицаи от Кюстендил и Дупница тръгват към столицата"}
{"url": "http://pik.bg/%D0%B5%D0%BA-%D1%89%D0%B5-%D0%B1%D0%BE%D1%80%D0%B8-%D0%B4%D0%B5%D0%B7%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F%D1%82%D0%B0-%D1%81%D1%8A%D1%81-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82-news741849.html", "text": "След скандала с „Кембридж аналитика” и данните, които са използвани от „Фейсбук” потребителите, до края на месеца Мария Габриел Онлайн платформите за съдържание са съществена част от този процес. Това обаче прехвърля риска към потребителя, досега се контролираше през директивата за електронна търговия и свалянето на незаконно съдържание в интернет, но има все повече съдържание в интернет, което се смята за незаконно или се вписва в определение за език на омразата, без да се застрашава обаче свободата на словото, обясняват експертите по онлайн платформите в Брюксел. Те търсят подход за регламентиране на цифровата сфера между подхода на САЩ и Китай – американският да се разчита на частни субекти, които контролират, а в Китай това да правят държавните органи. Миналата година се обсъждаха пет сценария в Европейския съюз по отношение на финансовата рамка. Един нетен донор като Великобритания напуска ЕС и трябва да се покрие дупката, която се отваря. Ще се мисли за нови ресурси и част от финансирането ще бъде ограничено. Цифровизацията е един от аспектите на единния пазар, Европа трябва да мобилизира ресурсите си, за да се справи с конкуренцията на САЩ, Китай и Бразилия. Има два потока за финансиране – изследвания и иновации, като нанотехнологии, роботика, интернет от следващо поколение и изкуствен интелект. В това се влагат 12 милиарда евро на европейско ниво и се управляват централно, половината ще отидат за широколентов интернет. В изкуствен интелект САЩ инвестират четири пъти повече от Европейския съюз, а това е важно за европейската икономика. В Германия е имало високо изчислителна машина, но тя е на 9-то място, сега трябва да искат от САЩ или Китай. Необходима им е такава инфраструктура вътре в Европа и да има финансиране на европейско ниво. Това е важно в стратегически план, защото може да се отнася за критична инфраструктура, освен това е нужно за модернизиране на бизнеса, категорични са експертите в сектор дигитална икономика. В момента Европейската комисия води преговори с Г20 и ОИСР за дигиталното облагане, защото в Европа данъчното облагане е свързано с физическо присъствие. Но правилата от данъчна гледна точка трябва да обхванат и дигиталните компании, които макар и да не са базирани физически в Европа, правят бизнеса си там. Обсъждат се предложения в краткосрочен и дългосрочен план да се облагат интернет гигантите със съществено присъствие в ЕС, които присъстват и използват данните на потребителите на европейския дигитален пазар. Ще се облагат компании с доходи над 750  милиона или поне 50 милиона евро оборот в Европа. Средно 400 инцидента годишно регистрират в Европейската комисия в последните три години, като от европейските институции не желаят да конкретизират източниците на атаките и дали те идват от Русия. 20 процента от докладваните проблеми са били фалшива тревога, но 10 на сто от инцидентите са били сериозни, научи bTV от високопоставени служители в европейските институции. Три пъти е увеличен бюджетът за кибер сигурноост в Европейската комисия в последните няколко години. Служителите се проучват внимателно и се е случвало да бъдат извеждани служители, които вече са назначени. Кибернетичната защита в европейските институции е направена на нива, така че проникването в системата не дават достъп до всички нива на информацията. До средата на 2020 г. от европейските институции се надяват да бъдат в по-добра кондиция да отговарят на хакерски атаки, като експертите по кибер сигурност смятат за най-уязвимо звено крайния потребител. Само в Европейската комисия има 35 хиляди служители и 50 хиляди работни места с компютри. Но в звената за кибер сигурност осъществяват активен лов на хакери, които с различни цели опитват да проникнат в информационните им системи, за да получат различна информация от данни – от   свързани с Брекзит, до търговска или финансова информация. , комисар по цифровата икономика и общество, подготвя така наречената комуникация свързана с фалшивите новини, което вероятно ще бъде в по-широк обхват и ще визира дезинформацията като явление, предаде Би Ти Ви. Европейската комисия обаче се е отказала от законодателно решение за борба с фалшивите новини, а в стратегията им ще се акцентира върху образоването на потребителя. Предвижда се и създаване на платформа с проверители на факти, които да се противопоставят на дезинформацията в социалните мрежи.  На 25 април ще бъдат обявени и мерките спрямо големите интернет платформи. В Европа, за да се обработват данни, потребителят трябва да е съгласен и да е наясно какво се случва с тях, коментират от Брюксел. Този случай ще има последствия и в Европа, строгостта на опазването на личните данни ще се прилага както за „Фейсбук”, така и за останалите компании от сектора на информационните и комуникационни технологии. Сподели:", "date": "2018.04.11", "title": "ЕК ще бори дезинформацията със стратегически документ"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BC%D0%B0%D0%BD%D0%B4%D0%B6%D0%B0%D1%82%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D0%B7%D0%B0%D0%BD%D0%B4%D0%B0%D0%BD-news741840.html", "text": "От Районната прокуратура в Пловдив проговориха за бягството на пандизчията Жоро Манджата от затвора под тепетата. Държавното обвинение наблюдава досъдебно производство за бягство на затворник - престъпление по чл. 297 ал. 1 от Наказателния кодекс. До момента е установено, че на 10 април 2018 г., Георги Т. (42 г.), който изтърпява влязла в сила присъда за държане на наркотични вещества в размер на една година \"лишаване от свобода“ при първоначален общ режим, е напуснал външен обект  край Пловдив, където е работил и не се е прибрал в затвора. Манджата е изтърпявал наказанието си в Затворническо общежитие от открит тип (ЗООТ) \"Хеброс“ към затвора в Пловдив. Съгласно Закона за изпълнение на наказанията и задържането под стража, лишените от свобода, изтърпяващи наказание при първоначален общ режим, могат да полагат труд на външни обекти. Георги е бил приведен в общежитието на 9 март 2018 г. До момента той е бил осъждан многократно за престъпления против собствеността и притежаване на наркотични вещества. Под ръководството на Районна прокуратура-Пловдив се извършват активни процесуално-следствени действия и оперативни мероприятия за издирване на избягалия пандизчия. Предвиденото от закона наказание, за престъпление по чл. 297 ал. 1 от Наказателния кодекс, е до три години „лишаване от свобода“. Сподели:", "date": "2018.04.11", "title": "ГОРЕЩА ТЕМА! Прокуратурата с първи думи след бягството на Манджата от пловдивския зандан"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D0%B3%D1%8A%D1%80%D0%BC%D1%8F%D1%85%D0%B0-%D0%BF%D0%BE-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F-%D0%B2-%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4%D0%B0-%D0%BC%D0%B8%D1%82%D0%BA%D0%BE-%D1%81%D0%B0%D0%B1%D0%BE%D1%82%D0%B0%D0%BD-news741852.html", "text": "Истински екшън се разигра посред бял ден днес на булевард\"Свобода\" в Сандански. Стреляха по известния в ъндърграунда Димитър Саботанов - Саботана, но не успяха да го улучат. Стрелбата стана около 15 часа. Полиция окупира входния булевард. Саботана е закаран в полицията, стрелците се издирват, предава Струма.ком. Припомняме, че това е второто посегателство върху Саботана. Преди няколко месеца той едва оцеля след кърваво меле в дискотека в Сандански, предизвикано от известни на полицията негови опоненти. Тогава 36-годишният Митко Саботана бе приет в хирургията на болницата в Сандански с тежка коремна травма и с часове бе на операционната маса. За нападението бе задържан Ильо Фараона от Сандански. В момента полицията изяснява има ли отношение Фараона към стрелбата днес, очаквайте подробности в Struma. com Сподели:", "date": "2018.04.11", "title": "ЕКШЪН! Стрелба в Сандански посред бял ден! Гърмяха по известния в ъндърграунда Митко Саботана"}
{"url": "http://pik.bg/%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0-%D0%B6%D0%B5%D0%BB%D1%8F%D0%B7-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%84%D0%B8%D1%80%D0%BC%D0%B0%D1%82%D0%B0-%D0%BC%D1%83-%D1%81%D0%B0-%D0%BF%D0%BE%D0%BB%D1%83%D1%87%D0%B8%D0%BB%D0%B8-%D1%81%D0%BA%D1%80%D0%BE%D0%BC%D0%BD%D0%B8-%D0%BF%D1%80%D0%B8%D1%81%D1%8A%D0%B4%D0%B8-%D0%B2-%D1%81%D0%B0%D1%89-%D0%BD-news741829.html", "text": "Тримата собственици на фирмата, в която е работил българинът Желяз Андреев, са получили скромни присъди в САЩ за нерегламентирани сделки със Сирия и не е ясно какво са казали на разследващите за ролята на служителите си по случая. Това обясни пред Би Ти Ви Петър Петков – приятел на младия мъж, който беше арестуван по искане на американските власти за екстрадиция. „Той е на най-ниската позиция в йерархията, просто трябва да се свързва с клиентите, които му се подават от ръководството и да им предлага тези части, които имат в портфолиото. Не го притесняваше нищо по времето, когато беше там, не е подозирал, че нещо нередно се случва”, обясни Петков. По думите му вероятно нерегламентираната продажба на части за Сирийските авиолинии е станала в края на 2013 г. или началото на 2014 г. През 2016 г. Андреев започнал работа в друга фирма, а преди около година се появило първото съобщение на американското правосъдно министерство, в което се споменава неговото име. „Единствено знам, че в началото беше пълен шок тази новина. Просто започна да се свързва с различни юристи, които да го посъветват какво да се предприеме в тази ситуация – търси са контакти с различни юристи и в страната, и в Маями”, разказа Петков. Неговият приятел потърсил контакт и с бившите си колеги. „Нямаме никаква информация какви показания са дали собствениците на фирмата. Те са осъдени в Щатите (отново във връзка със сделките със Сирия – б.р.) на 2 години, малко по-малко от 2 години… три различни присъди за двамата братя и сестрата, които са собственици на компанията. Смятаме, че са сключили сделка с прокуратурата, защото присъдите са много ниски в сравнение дори с минималните присъди, които се дават за тези обвинения”, подчерта Петър Петков. По думите му нашите институции не са търсили контакт с Желяз… до ареста му преди дни, когато е подмамен от цивилни полицаи да свидетелства за пътнотранспортно произшествие. Петков не познава другите обвинени българи (Михаела Ненова, Любка Христова, Искрен Георгиев и Иван Сергиев): „Всички те са с ръководни функции – мениджър офис, мениджър отдел, мениджър логистика…”. Петков беше категоричен, че Андреев не е ходил нито в САЩ, нито в страни от Близкия Изток. Добричкият съд освободи днес Желяз с мярка „Подписка”. Неговите близки и приятели обаче далеч не смятат, че с това проблемът е разрешен. „Протестът (насрочен за утре) ще се състои в Добрич и в София, а най-вероятно и в Лондон”, категоричен беше Петър Петков. Получили са подкрепа от всякакви хора, включително и от други, които са били в положението на Желяз Андреев. „В момента правим опити и да се свържем с адвокат в Маями. Нашата главна идея е да прекратим изцяло искането от Щатите. Ще заминат доста средства в тази посока, но за нас това е вариантът, няма какво да се направи”, казва приятелят. Сподели:", "date": "2018.04.11", "title": "Проговори приятел на Желяз: Собствениците на фирмата му са получили скромни присъди в САЩ, не се знае какво са казали за служителите си"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BF%D0%BE-%D0%B0%D0%BA%D1%82%D0%B8%D0%B2%D0%BD%D0%BE-%D0%B4%D0%B0-%D1%81%D1%82%D0%B8%D0%BC%D1%83%D0%BB%D0%B8%D1%80%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B2%D0%BE%D0%B5%D0%BD%D0%BD%D0%BE-%D0%BF%D1%80%D0%BE%D0%BC%D0%B8%D1%88%D0%BB%D0%B5%D0%BD-%D0%BA%D0%BE%D0%BC%D0%BF-news741854.html", "text": "Президентът Румен Радев проведе днес работна среща на „Дондуков“ 2 с представители на български компании, развиващи дейност в сектора на отбранителната индустрия, съобщиха от прессекретариата на президента. По време на разговора са обсъдени теми, свързани с актуалното състояние, предизвикателствата и перспективите пред българската отбранителна индустрия. „Необходимо е България да развива високите технологии и производства с висока добавена стойност, каквато е и вашата дейност“, посочи Румен Радев. Според президента, държавата трябва по-активно да стимулира и подпомага работата на фирмите от българския военно-промишлен комплекс. От своя страна представителите на българските компании определиха срещата като изключително навременна и ползотворна. Разменени бяха и мнения, свързани с процесите на модернизация в Българската армия, както и необходимостта те да се развиват успоредно със съответните програми за индустриално сътрудничество, се посочва в съобщението. Засегнати са били и въпроси, свързани с необходимостта от изграждане и обучение на специалисти с подходящи умения и образование. Поставен е бил и въпросът за синхронизиране на българското законодателство, за да може да предостави перспективи за участие в европейски проекти на родни компании от военната индустрия. В срещата са участвали и министърът на икономиката Емил Караниколов, представители на Министерство на отбраната, на Института по отбрана „Професор Цветан Лазаров”, учени от БАН. Сподели:", "date": "2018.04.11", "title": "Президентът Румен Радев: Държавата по-активно да стимулира българския военно-промишлен комплекс"}
{"url": "http://pik.bg/%D0%B0%D0%B4-%D0%B2-%D1%81%D0%BE%D1%84%D0%B8%D1%8F-%D0%BF%D1%80%D0%B5%D0%B4%D0%B8-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB%D0%B0-%D1%86%D1%81%D0%BA%D0%B0-%D0%BB%D0%B5%D0%B2%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B7%D0%B0%D0%B2%D0%B0%D1%80%D0%B4%D0%B8-%D1%86%D0%B5%D0%BD%D1%82%D1%8A%D1%80%D0%B0-%D0%B8%D0%BC%D0%B0-%D1%81%D1%82%D1%80%D0%B0%D1%88%D0%BD%D0%B8-%D1%82%D0%B0%D0%BF%D0%B8-news741856.html", "text": "Страшни тапи са се образували в централната част на София, след като полицията заварди района около стадион \"Васил Левски\" заради полуфинала ЦСКА-Левски. В този час са задръстени бул. \"Евлоги и Христо Георгиеви\", ул. \"Гурко\", бул. \"Драган Цанков\". Полицията е отцепила ключови места, откъдето минават феновете. Цесекарите идват по ул. \"Иван Асен\" през езерото Ариана и влизат в сектор Г. Левскарите се спускат през бул. \"Драган Цанков\" и влизат в сектор Б. Шофьорите да бъдат подготвени за голямо задръстване до започването на дербито в 18 ч. В тапи ще попадат и автобуси на градския транспорт. Водачите са изненадани, тъй като не всички са осведомени, че ще има мач в делничен ден, което не е обичайна практика. Сподели:", "date": "2018.04.11", "title": "АД В СОФИЯ ПРЕДИ ПОЛУФИНАЛА ЦСКА-ЛЕВСКИ! Полицията заварди центъра, има страшни тапи!"}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B4%D0%B0-%D0%BD%D0%B0%D1%80%D1%83%D1%88%D0%B0%D0%B2%D0%B0%D1%82-%D0%B3%D1%80%D1%8A%D1%86%D0%BA%D0%BE%D1%82%D0%BE-%D0%B2%D1%8A%D0%B7%D0%B4%D1%83%D1%88%D0%BD%D0%BE-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%BE-news741842.html", "text": "Kathimerini, цитиран от \"Фокус\". Самолети от Военновъздушните сили на Турция продължават да извършват нарушения на гръцкото въздушно пространство в Егейско море. В сряда, 11 април, два турски изтребителя F-4 са навлезли в Атинския полетен информационен регион, без да представят полетен план пред гръцките военни власти, съобщава електронното издание Самолетите са навлезли в гръцкото въздушно пространство в 14:50 часа, прелитайки над островите Панагия и Инусес в източната част на Егейско море. В понеделник гръцки войници произведоха предупредителни изстрели срещу турски хеликоптер, след като машината се приближи до малък гръцки остров в източната част на Егейско море – инцидент, който за пореден път повиши градуса на напрежението между двете съседни държави. Сподели:", "date": "2018.04.11", "title": "Турски самолети продължават да нарушават гръцкото въздушно пространство"}
{"url": "http://pik.bg/%D0%B5%D0%BA-%D1%81%D0%BC%D0%B5%D0%BD%D1%8F-%D0%B8%D0%BC%D0%B5%D1%82%D0%BE-%D0%BD%D0%B0-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D1%81-%D0%B4%D0%B5%D0%B7%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BE%D0%BD%D0%BB%D0%B0%D0%B9%D0%BD-news741904.html", "text": "Европейската комисия иска да въведе дефиниция за фалшивите новини, като ги нарече „дезинформация онлайн”. Това заяви българският еврокомисар Мария Габриел по време на среща с български журналисти в Брюксел. Габриел разкри, че 83% от европейските граждани смятат, че фашливите новини са заплаха за демокрацията. „Нямаме намерение да предлагаме законодателство, а дефиниция на феномена. Искаме да подчертаем ключовата роля на журналистите. Не можем да накараме фалшивите новини да изчезнат, но можем да предложим мерки за подпомагане на качествената журналистика. Важно е да излъчим сигнал за това, че имаме смелост. Фалшивите новини не познават граници”, обясни тя. „Няма никакво отстъпление от нито една точка. За да предложиш законодателство, трябва да знаеш какво искаш да регулираш. Изразът фалшиви новини не дава представа за мащабите на дезинформация онлайн. За мен е неприкосновена свободата на изразяване. Това са наши ценности. Според мен фалшивите новини все повече са инструментализирани като израз от политици. За мен е достатъчно, че цифровизацията е на преден план. Наблюдаваме желание това, което се случва в държавите членки да е в унисон с европейското законодателство”, каза още Габриел. \"Защитата на личните данни е ясен и силен инструмент. ЕК донякъде единствена предвиди, че може да се случи такава ситуация. 9 от 10 европейци се интересуват какво се случват с данните им. ЕК е в контакт с Фейсбук още от първия ден на скандала с изтичането на данни. Ще бъде публикуван доклад по отделните три аспекта за целия този конфликт с изтичането на лични данни. До края на май месец ще се въздържаме от коментари. Докаже ли се това - то е недопустимо”, посочи Габриел и добави, че е много ясно какво е незаконно съдържание за разлика от фалшиви новини. „В областта на тероризма в рамките на един час трябва да бъде премахнато”, заяви Габриел и уточни, че след три месеца държавите членки трябва да кажат на ЕК какво е състоянието по отношение на премахването на незаконно съдържание, свързано с тероризъм, а след шест - и за останалите неща. Сподели:", "date": "2018.04.11", "title": "ЕК сменя името на фалшивите новини с \"дезинформация онлайн\""}
{"url": "http://pik.bg/%D0%BA%D0%B0%D0%B9%D0%B7%D0%B5%D1%80%D0%B0-%D1%81-%D0%BF%D0%B0%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D1%82%D0%BD%D0%BE%D1%81%D0%BD%D0%BE-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news741828.html", "text": "Бившият халф на Левски и настоящ треньор на Миньор (Перник) Николай Тодоров - Кайзера коментира пред \"Тема спорт\" предстоящия първи двубой от полуфиналите в турнира за Купата на България между ЦСКА и \"сините\". Срещата е днес от 18:00 часа на Националния стадион \"Васил Левски\". \"Очаква ни коренно различен спор. Сега всичко ще се реши в два мача. Целта пред двата отбора е не само да стигнат финала, а и да го спечелят. Трудно може да се говори за домакинство на \"Васил Левски\", но голът на чужд терен може да даде предимство на \"сини\" или \"червени\". Предполагам, че ще играят предпазливо. Имат и проблеми. При ЦСКА има наказани играчи, в Левски се очакват промени. Предполагам, че и двата състава ще бъдат по-предпазливи в първия мач и ще разчитат на грешки на противника. Ако някой си е мислел, че двубоите в плейофите ще бъдат по-лесни, се е объркал. Може би само Верея няма цел. Загубите на Левски са плод на недобри игри, които тимът показва. След като създаваш малко положения, не можеш да надиграеш противника и допускаш грешки - биваш наказван. Надявам се, че треньорите и футболистите си дават ясно сметка какво означава това. Ще видим дали ще има промяна в мачовете за Купата. Ако няма такава, проблемите ще стават по-дълбоки. Левски може би има предимство пред ЦСКА в играта в защита и позиционирането на целия отбор по терена. След като се натрупаха толкова загуби, значи и там нещата не вървят. Левски изостава в първенството, защото трудно създава голови положения. С 1-2 на мач няма как да спечелиш. Много се говори за доверието към Делио Роси. Твърди се, че критикуваме, защото не сме в клуба. Аз мисля, че всеки изказва личното си мнение. Доверието към Роси е решение на ръководството. \", коментира Кайзера. Сподели:", "date": "2018.04.11", "title": "Кайзера с парещ коментар относно ситуацията при \"сините\""}
{"url": "http://pik.bg/%D0%BA%D0%BE%D0%BD%D1%87%D0%B5-%D1%81%D0%B5-%D1%80%D0%BE%D0%B4%D0%B8-%D0%B2-%D0%B1%D0%B5%D0%B4%D1%81%D1%82%D0%B2%D0%B0%D1%89%D0%BE%D1%82%D0%BE-%D1%81%D1%82%D0%B0%D0%B4%D0%BE-%D0%BD%D0%B0-%D0%B6%D0%B8%D0%B2%D0%BE%D1%82%D0%BD%D0%BE%D0%B2%D1%8A%D0%B4%D0%B0-%D0%BF%D0%B8%D1%89%D0%B0%D0%BB%D0%BE%D0%B2-%D1%81%D0%BD%D0%B8%D0%BC%D0%BA%D0%B8--%D0%B2%D0%B8%D0%B4%D0%B5%D0%BE-news741855.html", "text": "Новородено конче се появи в стадото на Петър Пищалов, което бедстваше в Осоговската планина. По това време там са били доброволци и ветеринарни лекари, които са спомогнали за раждането. Доброволците споделиха пред \"Дарик\", че ще поискат от собственика да им разреши да свалят кончето и три от по-слабите коне до местността Три буки. На видеото под снимките, заснето с дрон, се виждат новороденото с майка му. Сподели:", "date": "2018.04.11", "title": "Конче се роди в бедстващото стадо на животновъда Пищалов (СНИМКИ + ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%BE-%D0%BC%D0%B0%D0%BD%D0%B4%D0%B6%D0%B0%D1%82%D0%B0-%D0%BA%D0%BE%D0%B9%D1%82%D0%BE-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-%D1%81%D0%BD%D0%B8%D0%BC%D0%BA%D0%B0-news741858.html", "text": "От полицията разпространиха снимка на 42-годишния Георги Т.. Мъжът избяга вчера от затвора в Пловдив, след като не се прибрал в общежитие \"Хеброс\", където излежавал едногодишна присъда за притежание на наркотици. Манджата е изтърпявал наказанието си в откритото общежитие. Съгласно Закона за изпълнение на наказанията и задържането под стража, лишените от свобода, изтърпяващи наказание при първоначален общ режим, могат да полагат труд на външни обекти, обясниха от Районната прокуратура под тепетата. Сподели:", "date": "2018.04.11", "title": "ЕКСКЛУЗИВНО В ПИК! Ето го Манджата, който избяга от пловдивския затвор (СНИМКА)"}
{"url": "http://pik.bg/%D1%87%D0%B5%D0%B7-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B8%D1%85%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F-%D0%B7%D0%B0-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D1%82%D0%BE%D0%BA%D0%B0-news741862.html", "text": "Във връзка с манипулативни твърдения от страна на лидера на БСП относно внесените ценови предложения от дружествата на ЧЕЗ в България и опита да бъдат използвани за политически кампании, изпращаме на Вашето внимание долните таблици и пояснения. Това се казва в съобщение на пресцентъра на ЧЕЗ. По-рано днес БСП съобщиха, че ЧЕЗ са поискали с Подчертаваме, че това е професионално изготвено предложение относно това какви би трябвало да са ценовите параметри, но единствено КЕВР има право и отговорност да вземе решение каква да бъде одобрената крайна цена за клиентите като се отчетат и внесените от НЕК и ЕСО ценови заявления. Към момента делът на ЧЕЗ в крайната цена на електроенергията за бита е 8.39%, т.е. на всеки 100 лв. в ЧЕЗ остават 8 лв. и 39 ст. Останалите 91.61% или 91 лв. и 61 ст отиват за производството (НЕК), преноса (ЕСО), данъци и др. налози. Към момента крайният снабдител на ЧЕЗ - ЧЕЗ Електро, продава за битовите клиенти енергия по нощна тарифа под себестойност, т.е. цената, по която купува енергията от НЕК е 107.71 лв./мегаватчас, а цената, по която продава на битовите клиенти, е 56.96 лв./мегаватчас. Поради това предлагаме изравняване на нощните тарифи за стопанските и битовите клиенти: Таблица 1 01.07.2017 Цена пренос СН лв./кВтч 0.00923 0.01241 0.003 Цена пренос НН лв./кВтч 0.03098 0.04137 0.010 Цена достъп стопански клиенти лв./кВт/ден 0.01745 0.02155 0.004 Цена достъп битови клиенти лв./кВтч 0.00505 0.00683 0.002 01.07.2017 Върхова лв./кВтч 0.17643 0.13894 -0.037 Дневна лв./кВтч 0.11294 0.13828 0.025 Нощна лв./кВтч 0.07024 0.08628 0.016 Дневна лв./кВтч 0.14196 0.13862 -0.003 Нощна лв./кВтч 0.07024 0.08628 0.016 лв./кВтч 0.14196 0.11915 -0.023 Дневна лв./кВтч 0.13205 0.13821 0.006 Нощна лв./кВтч 0.05696 0.08603 0.029 лв./кВтч 0.13205 0.11880 -0.013 Долните крайни цени са с включени сегашни цени на НЕК (производство) и ЕСО (пренос и достъп високо напрежение). Нямаме информация какви са техните предложения за новия ценови период. Таблица 2 01.07.2017 Дневна лв./кВтч 0.17732 0.19565 0.018 Нощна лв./кВтч 0.10223 0.14347 0.041 лв./кВтч При формулиране на ценовите заявления на ЧЕЗ са сравнени заявените параметри през 2015 г. и 2018 г., посочват от дружеството.  Това са годините, които поставят начало на регулаторен период и тогава се определят параметрите, валидни за целия период: Предложенията на ЧЕЗ са изготвени на принципа за справедливост и предвиждат премахване на кръстосаното субсидиране между отделните групи клиенти и тарифи: Премахването на кръстосаното субсидиране ще създаде условия за стабилизиране на отворения пазар. В случай че ценовите заявления на ЧЕЗ бъдат приети, би се стигнало до средно увеличение на цената за битовите клиенти на ЧЕЗ с по-малко от 3 стотинки на киловатчас(вижте таблица 2). Пресцентър ЧЕЗ България 51% увеличение на цената на тока за нощна енергия от 1 юли . С 5% пък да поскъпне електроенергията през деня, настояват от дружеството, което е в процес на смяна на собствеността. Червените поискаха информация от енергийния регулатор за предложената цена на тока от ЧЕЗ от средата на годината. Сподели:", "date": "2018.04.11", "title": "ЧЕЗ разпространиха предложения за цените на тока"}
{"url": "http://pik.bg/%D0%BF%D0%BE-%D0%BF%D0%BE%D0%BA%D0%B0%D0%BD%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%83-%D0%BD%D0%B0%D1%81-%D0%B8%D0%B4%D0%B2%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BD%D0%B0-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8-news741859.html", "text": "По покана на премиера Бойко Борисов на официално посещение в България на 12 и 13 април ще бъде председателстващият Съвета на министрите на Босна и Херцеговина Денис Звиздич. Разговорите между двамата правителствени ръководители са в петък. Ще бъдат обсъдени развитието на отношенията между България и Босна и Херцеговина, както и политически и икономически въпроси от регионален характер. В рамките на визитата си у нас Денис Звиздич ще проведе срещи с президента Румен Радев и с председателя на Комисията по външна политика към Народното събрание Джема Грозданова. В делегацията, придружаваща председателстващия Съвета на министрите на Босна и Херцеговина Денис Звиздич са министрите на транспорта и съобщенията, на правосъдието и на сигурността. Сподели:", "date": "2018.04.11", "title": "По покана на Борисов у нас идва председателят на Съвета на министрите на Босна и Херцеговина"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5%D1%82%D0%BE-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA%D1%8A%D1%82-%D0%B5-%D0%B8%D0%B7%D0%B1%D1%8F%D0%B3%D0%B0%D0%BB-%D0%BE%D1%82-%D0%BD%D0%B5%D0%BE%D1%85%D1%80%D0%B0%D0%BD%D1%8F%D0%B5%D0%BC-%D1%80%D0%B0%D0%B1%D0%BE%D1%82%D0%B5%D0%BD-%D0%BE%D0%B1%D0%B5%D0%BA%D1%82-news741806.html", "text": "Имаме отклонил се от външен неохраняем работен обект лишен от свобода, който търпи наказание по чл. 354, ал. 3 от НК за срок 1 година в затворническо общежитие от открит тип към затвора в Пловдив. Остатък на присъдата му е 10 месеца и 24 дни. Това заявиха пред ПИК от правосъдното министерство след запитване на наш репортер за поредното бягство от затвора. Обявен е за общодържавно издирване, назначена е проверка за изясняване на обстоятелствата, допълват от там. Както ПИК съобщи по-рано днес, още един затворник е избягал, този път от пловдивския зандан. Бягството е станало вчера макар и лишено от \"блясъка\" на екшъна, който си спретнаха Владимир Пелов и Радослав Колев. След 18 ч. вчера е получен сигнал в полицията, че 42-годишен лишен от свобода не се е прибрал в затвора след работа на външен обект. Незабавно е уведомена полицията. Предприети са действия за издирването му, уточняват от пресцентъра на ОДМВР под тепетата. За случая е уведомена и прокуратурата, като по-късно днес ще има и официално изявление по случая. Сподели:", "date": "2018.04.11", "title": "Министерството на правосъдието пред ПИК: Затворникът е избягал от неохраняем работен обект"}
{"url": "http://pik.bg/181-%D1%81%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BF%D1%80%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B0%D0%BB%D0%B6%D0%B8%D1%80-news741775.html", "text": "При катастрофата на алжирския военнотранспортен самолет Ил-76 са загинали 181 души, съобщиха Асошиейтед прес и ТАСС, като се позоваха на местните власти Говорител на алжирската Гражданска защита заяви, че по предварителни данни жертвите са 181. Той уточни, че има оцелели пътници, които са силно обгорени от запалилия се корпус след падането на самолета. На мястото на катастрофата работят над 300 спасители. Сред загиналите са 26 членове на подкрепяния от Алжир Фронт Полисарио, борещ се за независимост на Западна Сахара - оспорвана територия, анексирана от Мароко. Самолетът, летящ по маршрута Буфарик-Тиндуф-Бешар в югозападната част на Алжир, падна в нива няколко минути след излитане от летището на военната база в Буфарик, на 50 км от южно от столицата Алжир. Веднага след удара в земята самолетът се запали. Сподели:", "date": "2018.04.11", "title": "181 са жертвите при самолетната катастрофа в Алжир"}
{"url": "http://pik.bg/%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D0%B4%D0%B6%D0%BE%D1%80%D0%B4%D0%B6-%D0%BA%D0%BB%D1%83%D0%BD%D0%B8-%D1%83%D0%BA%D1%80%D0%B0%D1%81%D0%B8-%D0%BA%D0%BE%D1%80%D0%B8%D1%86%D0%B0%D1%82%D0%B0-%D0%BD%D0%B0-%D0%B2%D0%BE%D0%B3-%D1%81%D0%BD%D0%B8%D0%BC%D0%BA%D0%B8-news741851.html", "text": "Съпругата на холивудския ас Джордж Клуни, Амал, украси корицата на престижното издание \"Вог\". Адвокатката по човешки права застана пред обектива на Ани Лейбовиц, като разкри подробности около личния си живот. Заедно със звездата от \"Бандата на Оушън\" обикновено пазят детайли около брака и семейството си далеч от светлините на прожекторите. \"Има едно нещо в живота, което е от най-голямо значение за щастието и то е нещото, върху което имаш най-малък контрол. Бях на 35, когато го срещнах. Не беше ясно дали някога ще се влюбя така. А нито имах желание, нито бях екзалтирана от идеята да създавам семейство, без да съм го почувствала\", обясни пред изданието 40-годишната Клуни. С актьора се разходиха до олтара през 2014 г., а три години по-късно станаха родители на близнаци. Малките вече говорят, разкри гордата майка. \"Джордж се погрижи \"мама\" да е първата дума, която казаха\", обясни още тя. \"Тя е професионалистът, аз съм аматьорът. Тя се справя с всичко перфектно\", не пести суперлативи по неин адрес и самият Клуни, пише \"Монитор\". Сподели:", "date": "2018.04.11", "title": "Съпругата на Джордж Клуни украси корицата на \"Вог\" (СНИМКИ)"}
{"url": "http://pik.bg/%D1%80%D0%B0%D0%B4%D0%B0%D0%BD-%D0%BA%D1%8A%D0%BD%D0%B5%D0%B2-%D0%BF%D0%BE%D0%B3%D1%80%D0%B5%D0%B1%D0%B2%D0%B0-%D1%87%D0%B8%D1%87%D0%BE---%D0%BF%D0%BE%D1%87%D0%B8%D0%BD%D0%B0-%D1%80%D0%B5%D0%B6%D0%B8%D1%81%D1%8C%D0%BE%D1%80%D1%8A%D1%82-%D0%BD%D0%B8%D0%BA%D0%BE%D0%BB%D0%B0-%D0%BA%D1%8A%D0%BD%D0%B5%D0%B2-news741769.html", "text": "На 92 години почина режисьорът Никола Кънев. Завършва режисура при проф. Гриша Островски в НАТФИЗ през 1953.  Зрителите ще го запомнят от постановките му в театъра в Перник, Благоевград, Русе, Бургас, Кюстендил. Работи в БНТ и студия за научно популярни филми , Театър на окръзите, заема длъжността директор на театъра в Шумен, Търговище и др. С постановката „В полите на Витоша“ предизвиква недоволството на цензурата по времето на социалистическия режим, тъй като по това време Яворов е считан за буржоазен символист. Комисия от София е специално изпратена за да спре постановката, но след като гледат представлението цензорите, толкова харесват представлението, че  позволяват заглавието да остане в репертоара а малко по-късно Яворов е реабилитиран за сценични интерпретации с постановката на „Когато гръм удари, как ехото заглъхва“ отново под режисурата на Кънев. От БНТ е уволнен заради подкрепата, която декларира към Събитията по време на Чешката пролет. Покойният ерудит е преводач на множество пиеси от английски, италиански и немски език. Създател е на федерацията по подводен риболов и е носител на множество международни и национални награди както за театър , така и за филми посветени на подводните богатства. През седемдесетте заснема филма „Черномор“ посветен на изключително интересен био-физиологичен експеримент, целящ изучаването на възможностите на човешкия организъм във водна среда. Едната му дъщеря, Елена Кънева е актриса а другата Милена Кънева е режисьор на редица документални филми награждавани на високи международни и национални форуми. Племенникът му, Радан Кънев написа в профила си във Фейсбук: „Напусна ни Последният мохикан... Живял през различни епохи, за мен той беше последният от поколението, което живо помнеше онази, изгубената България. Преживял като “враг”, един от “бившите хора”, най-хубавите си години, без да се пречупи, без да се озлоби, без да изостави мечтите си, които бяха смели и големи. Над 90 години, умееше да бъде по-млад, модерен и ориентиран във времето си от повечето младежи Винаги усмихнат, енергичен, емоционален, често гневен - във всяка минута толкова жив, колкото мнозина от нас не успяват за цял живот. Чак не можеш да плачеш за него без малко усмивка.И вече искаше да отиде при обожаваната си жена, при родителите си, при моя баща - “братчето ми”, както го наричаше\". Сподели:", "date": "2018.04.11", "title": "Радан Кънев погребва чичо - почина режисьорът Никола Кънев"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BE%D0%BF%D0%B8%D1%82-%D0%B8%D1%82%D0%B0%D0%BB%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0-%D0%BD%D0%BE%D0%B2-%D0%BA%D1%80%D1%8A%D0%B3-%D0%BA%D0%BE%D0%B0%D0%BB%D0%B8%D1%86%D0%B8%D0%BE%D0%BD%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BE%D1%82-%D1%83%D1%82%D1%80%D0%B5-news741709.html", "text": "На 12-и април политическите партии на Италия ще започнат преговори за формиране на правителство след изборите от миналия месец, информира \"The Local\", цитиран от Агенция \"Фокус\". Президентът Серджо Матарела ще започне срещи с партиите от сутринта на 12-и април, преди да се консултира с председателите на двете камари на италианския парламент на следващия ден. Първият кръг от преговорите между Матарела и основните политически партии в страната не успяха да приключат безизходицата след изборите на 4-и март, които доведоха до два големи блока партии, но не и до мнозинство. Сподели:", "date": "2018.04.11", "title": "ПОРЕДЕН ОПИТ! Италия започва нов кръг коалиционни преговори от утре"}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%BC%D0%B0%D0%B3%D0%BD%D0%B0%D1%82-%D0%B2-%D0%B0%D0%BB%D0%BF%D0%B8%D1%82%D0%B5-news741778.html", "text": "Швейцарската и италианската полиция търсят изчезналия в Алпите германски магнат в търговията на дребно Карл-Ериван Хауб, предава Ройтерс. В събота той карал ски извън писта и не се върнал. 58-годишният Хауб, чието семейство е едно от най-богатите в Германия, е главен изпълнителен директор на компанията за търговия на дребно \"Тенгелман\", която притежава веригите магазини ОБИ и КиК. Швейцарската полиция в кантона Вале съобщи, че спасителни екипи са разположени и от двете страни на швейцарско-италианската граница, а алпийската спасителна служба близо до град Аоста, Италия, обяви, че търсенето продължава. Говорителка на \"Тенгелман\" заяви днес, че няма нови сведения къде е Хауб, а германският всекидневник \"Ханделсблат\" помести писмо на брат му Кристиан до служителите на компанията. В него той посочва, че семейството не е изгубило надежда и отбелязва, че Карл-Ериван е опитен скиор и планинар. Карл-Ериван Хауб е от петото поколение на семейството, започнало бизнеса си през 1867 г. с внос на кафе и чай. Баща му Ериван Хауб почина миналия месец в имението си в Уайоминг. Сподели:", "date": "2018.04.11", "title": "Издирват германски магнат в Алпите"}
{"url": "http://pik.bg/%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D0%BE%D1%89%D0%B5-%D0%BD%D0%B5-%D0%B7%D0%BD%D0%B0%D1%8F%D1%82-%D0%BA%D0%B0%D0%BA-%D0%BF%D0%B5%D0%BB%D0%BE%D0%B2-%D0%B8-%D0%BA%D0%BE%D0%BB%D0%B5%D0%B2-%D0%B2%D0%BA%D0%B0%D1%80%D0%B0%D0%BB%D0%B8-%D0%BE%D1%80%D1%8A%D0%B6%D0%B8%D0%B5-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%BD%D0%B0%D0%B4-news741665.html", "text": "Не смятам, че ще има още избягали затворници. Има специално създадена комисия, която разследва бягството. Ние сме твърдо решени да вземем необходимите мерки. За съжаление, ние жънем нещо, което други са посели преди години. Това заяви пред Нова телевизия заместник-министърът на правосъдието Николай Проданов във връзка с бягството от Централния софийски затвор на Владимир Пелов и Радослав Колев. \"В момента имаме дефицити както от хора, така и от техника. Според изчисленията на цялата затворническа система са необходими около 700 души\", разкри той. \"Най-притеснителното е това, че ние не знаем още как е вкарано оръжието. При положение че има непрекъснат поток на вещи, не е странно, че това оръжие е попаднало вътре. Всеки затворник има право на около 100 вещи вкъщи\", добави зам.-министърът на правосъдието. \"Не съм наясно защо все още се вкарват мобилни телефони в затворите, след като затворниците имат право да говорят колкото си искат по телефоните вътре в сградата. Те не се подслушват. Така че ако искат да си организират бягство, могат да го направят и през телефоните в сградата\", уточни Николай Проданов. \"В голяма степен служителите на затвора реагираха адекватно, при положение че те са без оръжие\", каза още той. На въпрос защо не е стреляно по затворниците от вишките на сградата, зам.-министърът обясни, че мястото е много оживено и евентуална стрелба би рискувала живота на невинни хора. Сподели:", "date": "2018.04.11", "title": "НОВИ ПОДРОБНОСТИ! Разследващите още не знаят как Пелов и Колев вкарали оръжие в затвора! Надзиратели не стреляли по тях, защото било оживено"}
{"url": "http://pik.bg/%D0%B1%D0%BB%D0%B8%D0%B7%D0%BE-93-000-%D1%80%D1%83%D0%BC%D1%8A%D0%BD%D1%86%D0%B8-%D0%BF%D1%80%D0%B5%D0%BA%D0%B0%D1%80%D0%B0%D1%85%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D1%83-%D0%BD%D0%B0%D1%81-news741723.html", "text": "Румънско-българската граница е била прекосена от 93 000 души по време на Великденските празници, пише в. \"Адевърул\", като се позовава на данни на румънската гранична полиция. В периода на празниците - от 5 до 9 април, румънската граница е била прекосена от близо 778 000 души, от които 378 000 са влезли в страната, а 400 000 са напуснали румънска територия. Преминали са и 205 000 превозни средства. За Великден миналата година румънската граница бе прекосена от близо 835 000 души и 222 000 превозни средства, което означава, че тази година се регистрира спад от седем процента, отбелязва вестникът. Тази година най-използвани са били граничните пунктове на летищата, откъдето са преминали 247 000 души. На румънско-унгарската граница е регистриран трафик от над 185 000 души, а на румънско-българската - 93 000 души, както на влизане в страната, така и на излизане. Румънската гранична полиция изпрати допълнителен персонал на граничните пунктове, което предотврати образуването на опашки и задръствания, пише още \"Адевърул\", цитиран от БТА. \"Как се стигна дотам, че да ядем румънски агнета, заклани в България и изпратени обратно добре опаковани?\", пита в. \"Адевърул\" в друг материал, свързан с Великденските празници. Вестникът припомня, че през октомври 2017 г. румънското министерство на земеделието обеща мащабна информационна кампания, която да доведе до увеличение на консумацията на агнешко и която да помогне на местните производители, така че да не им се налага да изпращат животните си с ТИР-ове в други държави. Производителите споделиха тогава, че най-големият им проблем е къде да колят животните и къде да продават месото. Затова румънското министерство на земеделието обеща най-малко във всеки окръжен град да бъде създаден специализиран магазин с продукти, осигурени директно от производителя - месо, месни продукти, сирене и пр. Сподели:", "date": "2018.04.11", "title": "Близо 93 000 румънци прекараха Великден у нас"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B2-%D0%B1%D0%B0%D1%80%D0%B1%D0%B0%D0%B4%D0%BE%D1%81-news741777.html", "text": "Barbados Today, цитирани от \"Фокус\". Полицията в карибската островна държава Барбадос е арестувала 39-годишен български гражданин, който е бил издирван от властите на съседната островна държава Антигуа и Барбуда, пише Мартин Даченски е арестуван на борда на туристически кораб, пристигнал в Барбадос. Той е бил пуснат под гаранция в Антигуа и Барбуда, след като през декември 2017 г. е задържан от местните власти за фалшифициране на банкови карти. Той е избягал от Антигуа и е обиколил карибските държави Гваделупа и Санта Лучия преди да се запъти към Барбадос. Най-вероятно Даченски ще бъде екстрадиран обратно в Антигуа и Барбуда. Сподели:", "date": "2018.04.11", "title": "Арестуваха българин в Барбадос"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%B0%D0%BB%D0%B6%D0%B8%D1%80%D1%81%D0%BA%D0%B8%D1%8F-%D0%B2%D0%BE%D0%B5%D0%BD%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D1%81%D1%82%D0%B0%D0%BD%D0%B0%D1%85%D0%B0-257-news741780.html", "text": "AFP. Най-малко 257 души, най-вече войници и членове на семействата им, са били убити при катастрофата на алжирския военно-транспортен самолет край столицата на страната, предава Самолетът Ил-76 се е разбил скоро, след като е излетял от военно летище „Буфарик“ на около 50 км. югозападно от столицата Алжир, предава Фокус. „Сред загиналите има 10 души екипаж и 247 пътници, повечето членове на въоръжените сили на страната“, съобщава алжирското министерство на отбраната в официално свое заявление. Сподели:", "date": "2018.04.11", "title": "ШОКИРАЩО! Жертвите от алжирския военен самолет станаха 257"}
{"url": "http://pik.bg/%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D0%BE%D0%B5%D1%82%D0%B0%D0%BF%D0%BD%D0%BE-%D1%81%D0%BF%D0%B8%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%BD%D0%BE%D1%82%D0%BE-%D0%B2-%D1%81%D0%BE%D1%84%D0%B8%D1%8F-news741750.html", "text": "От днес „Топлофикация София“ започва поетапно да спира парното в столицата. От дружеството съобщиха, че дългосрочната прогноза е за трайно затопляне и затова топлоснабдяването може да бъде спряно напълно, предава БНР. Според изискванията на нормативната уредба компанията трябва да осигурява подаването на топлинна енергия към столичани в периода от 1 октомври до 30 април. Това обаче не означава, че парното се пуска и спира автоматично на тези дати. За масово пускане трябва да бъдат изпълнени законовите изисквания – три последователни дни със средноденонощна температура по-ниска от +12°C и прогноза от НИМХ - БАН за трайно застудяване. За масово спиране трябва да бъдат изпълнени законовите изисквания – три последователни дни със средноденонощна температура по-висока от +12°C и прогноза от НИМХ - БАН за трайно затопляне. Сподели:", "date": "2018.04.11", "title": "\"Топлофикация\" започва поетапно спиране на парното в София"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B8%D0%BA%D0%B8-%D0%B4%D0%BE%D0%B9%D0%BD%D0%BE%D0%B2-%D1%81%D1%8A%D1%81%D0%B8%D0%BF%D0%B0%D0%BD-%D0%B7%D0%B0%D1%80%D0%B0%D0%B4%D0%B8-%D0%B1%D0%B5%D0%B1%D0%B5%D1%82%D0%BE-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news741833.html", "text": "Последната година е изключително тежка за Николай Дойнов и водещият страда от видим стрес, отчитат зрители. Колегите му пък разкриват, че партньорът на Ани Салич в новините на Нова телевизия едва смогва да остане адекватен в ефир и често прави лапсуси, защото е съсипан от безсъние покрай бебето си. Освен това е започнал да строи голяма къща край София за новото си семейство и не му остава никакво време за почивка. Освен работата в телевизията, която отнема почти цялото му време, Дойнов ежедневно наглежда строителните бригади и избира обзавеждане за нова къща, като се налага също и да помага в грижите за малкия си син, който вече навърши годинка. Новинарят се похвали пред свои колеги, че съвсем скоро ще смени локацията на местоживеене и заедно с любимата му Петя ще напуснат апартамента си в столичния квартал \"Редута\", където фотографите на „Ретро” видяха, че все още живее. Там се намира ергенският му апартамент, който обитава от десетилетие, но е решил да го смени с уютно семейно гнездо. Къде точно Дойнов е построил новия си дом, не е ясно, но колегите му разкриват, че става дума за голяма къща. \"Повече от година му отне да направят новата къща, това е голяма стъпка за него и сбъдване на една мечта. Винаги е казвал, че иска да има двор и когато е в почивка, да се наслаждава на природата. Сега му остава само да я обзаведе, търси и картини, които да си купят с Петя\", разказват негови колеги. Причината Дойнов да се реши на тази важна стъпка е, че в \"Редута\" вече му станало тясно. Апартаментът не само не бил достатъчен за него и семейството му, но и прекаленото застрояване на квартала, тесните улици, проблемите с паркирането и дупките допълнително изнервяли водещия на новините. \"Преди години беше прекрасно да живееш в този квартал. Сега въздух няма. Отваряш прозореца и срещу теб е този на съседа, това не е нормално. Няма къде да изведеш детето, празно пространство не остана\", казвал Дойнов на своите колеги. Любимата му пък веднага го подкрепила във важното решение да си построят своя къща. Стоянова е повече от щастлива, че съвсем скоро малкият Марко ще може да си играе спокойно в собствения им двор, без тя да се притеснява за неговата безопасност. Петя и Дойнов са заедно от дълго време, а през 2014 г. сключиха брак на скромна церемония и в много тесен кръг от семейство и приятели. Сподели:", "date": "2018.04.11", "title": "САМО В ПИК И \"РЕТРО\"! Ники Дойнов съсипан заради бебето (ПАПАРАШКИ СНИМКИ)"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%BF%D0%BE%D0%B7%D0%B8%D1%86%D0%B8%D1%8F-%D0%B7%D0%B0-%D1%82%D0%B5%D0%BB%D0%BA-%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B8%D1%81%D0%BA%D0%B0-%D0%B7%D0%B0%D1%82%D1%8F%D0%B3%D0%B0%D0%BD%D0%B5-%D0%BD%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B0-news741782.html", "text": "Темата с реформата в системата на ТЕЛК да бъде подложена на широко обсъждане, докато се постигне обществено съгласие, заявява Красимир Каракачанов в своя позиция. Той се обявява за затягане на контрола при издаването на решения за инвалидните пенсии. Каракачанов посочва, че според него трябва да се въведе електронно досие и електронна здравна карта, както и т.нар. обслужване на едно гише, чрез които лесно може да се контролира целият процес. Ето това е контролът, който държавата трябва веднъж и завинаги с цялата строгост на закона и сила на държавния апарат да наложи, заявява лидерът на ВМРО. Във връзка със създалото се напрежение заради готвените промени в ТЕЛК в качеството си на заместник министър-председател и лидер на ВМРО – Българско национално движение съм категоричен, че трябва широк диалог, който да гарантира правата на хората с увреждания, но и да сложи край на злоупотребите с ТЕЛК-ови решения, които източват социалната и здравната системи на страната ни. Искам да почертая, че промените трябва да се направят така, че да бъде засилен контролът както на отпусканите средства, така и на самата процедура по определяне на здравния статус и нетрудоспособността на болните. Това не означава отнемане на парите на хората с реални увреждания, а спирането на парите към онези, които лъжат държавата и злоупотребяват със средства, които могат да бъдат пренасочени към други нуждаещи се групи. Ако ние успеем да спрем именно тези злоупотреби, то тогава и пенсиите на реално болните могат да бъдат увеличени, както и да се подпомогнат българските пенсионери. Към момента в България по документи има около 550 хиляди хора с увреждания. При намаляващия прираст и статистиката, че към настоящия момент сме около 7 милиона население, тази цифра звучи нереалистична. Социалната и здравна система на страната ни отделят 1 млрд. и 700 милиона лева на година за изплащане на инвалидни пенсии. За справка през 1989-1990 г., при 9 млн. население, хората с увреждания са били около 150 хиляди. Отново подчертавам тезата, която много пъти аз и от „Обединени патриоти“ заявявахме в предизборната кампания, че не може болният да носи здравия. Против съм нашите майки и бащи да взимат мизерни пенсии, а в същото време хора, които нямат никакво правно основание, да водят един доста по-добър от тях живот на техен гръб. Давам Ви конкретни примери. В моя избирателен район – Плевен, има села, в които преобладаващият брой деца са с ТЕЛК-ови решения. В с. Пелишат от 38 деца, регистрирани при един личен лекар, 34 от тях са с диагноза „епилепсия“. В село Бохот отново сходен случай, но там децата имат решение, което констатира „бронхиална астма“. Едно такова дете получава месечно от държавата около 350 лв. Нека направим сметката – само в с. Пелишат сумата, която държавата отпуска за един месец, е към 11 900 лв., а тя е сходна и в с. Бохот. За една година само така се усвояват 285 600 лв. Това е само в две села. В Плевенско има и още подобни села – Мечка, Коиловци, Тодорово, Брестовец и т.н., в които 90% от ТЕЛК-овите решения на децата са с диагнози „епилепсия“ и „бронхиална астма“. Нека бъдем честни – епилепсията не е заразна болест, както и бронхиалната астма. Ето за тези случаи говорим и за хилядите други подобни измами. Категоричен съм, че са нужни законодателни промени, които да наложат строги мерки за длъжностните лица, които си позволяват да издават неправомерно документи. Трябва да се въведе електронно досие и електронна здравна карта, както и т.нар. обслужване на едно гише, чрез които лесно може да се контролира целият процес. Ето това е контролът, който държавата трябва веднъж и завинаги с цялата строгост на закона и сила на държавния апарат да наложи. Стига с политически спекулации по темата! Нима БСП, които организираха днешния протест и се самоопределят като социална партия, са против увеличението на пенсиите на пенсионерите и подкрепят измамите с инвалидни пенсии? Стига политиканстване. Нужни са енергични мерки и контрол. Предлагам темата с реформата в системата на ТЕЛК да бъде подложена на широко обсъждане, докато се постигне обществено съгласие по нея. Аз съм готов с конкретни предложения, които ще поставя за разглеждане пред обществото още следващата седмица. Сподели:", "date": "2018.04.11", "title": "Каракачанов с позиция за ТЕЛК! Военният министър иска затягане на контрола"}
{"url": "http://pik.bg/%D0%BD%D0%B5%D0%BE%D0%BF%D0%B8%D1%81%D1%83%D0%B5%D0%BC-%D1%83%D0%B6%D0%B0%D1%81-%D0%BA%D1%83%D1%87%D0%B5%D1%82%D0%B0%D1%82%D0%B0-%D0%B2-%D0%BF%D0%B5%D1%80%D0%BD%D0%B8%D1%88%D0%BA%D0%B0%D1%82%D0%B0-%D0%BC%D0%BE%D1%80%D0%B3%D0%B0-%D1%81%D0%B5-%D1%81%D0%B0%D0%BC%D0%BE%D0%B8%D0%B7%D1%8F%D0%B6%D0%B4%D0%B0%D0%BB%D0%B8-%D0%B7%D0%B0-%D0%B4%D0%B0-%D0%BE%D1%86%D0%B5%D0%BB%D0%B5%D1%8F%D1%82-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%B0-%D0%BE%D1%82-%D1%86%D0%B5-news741739.html", "text": "В морга за кучета от породата средноазиатска овчарка (алабай) e бил превърнат дворът в къща в Перник. След анонимен сигнал на телефон 112, при проверка на имота бяха открити труповете на 14 кучета, съобщи Би Ти Ви. Кучетата са държани, вързани на синджири и за тях не са полагани никакви грижи. Според ветеринарните лекари животните са умрели от глад и жажда. Има информация, че дори са се самоизяждали, за да могат да оцелеят. \"Жертвите са много повече, отколкото са намерени мъртви. Целият двор беше осеян с кости, когато отидохме смрадта по цялата улица беше ужасна. Неописуем ужас! Наблюдавахме как доброволците изнасят труповете. Труповете започнаха всяка минута се увеличаваха, стигнаха до 7 в задния двор. Докторът излезе от къщата много разстроен и каза: Седем трупа един върху друг!\", разказа Аделина Александрова, доброволец при спасяването на останалите живи кучета. Спасителите са пристигнали на имота заедно с полицията, която е арестувала на момента собственика на животните - 26-годишен перничанин. \"Апокалипсис, една морга за кучета! Никой не е сигнализирал, че на едно място, което няма и 500 квадратни метра, са събрани големи кучета, порвоначално са били около 20. Нито едно от тях не е отглеждано по подобаващия начин, не е възможно никой от съседите да не е знаел. Пет животни са  спасени. Кучета ще минат възстановителен период, кастрация, ваксинация, след което се надяваме да им намерим осиновители\", коментира веринарният лекар д-р Стефан Ковачев. Сподели:", "date": "2018.04.11", "title": "НЕОПИСУЕМ УЖАС! Кучетата в пернишката морга се самоизяждали, за да оцелеят! Жертвите са от ценната порода алабай (СНИМКИ 18+)"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-%D1%81%D0%B8-%D0%BE%D0%B1%D1%8F%D0%B2%D0%B8%D1%85%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%B2%D0%BE%D0%B9%D0%BD%D0%B0-news741713.html", "text": "В Конгреса на САЩ започна обсъждане на нови финансови санкции срещу Русия, които да засилят действащия санкционен режим, съобщава The Hill. За разлика от предишния санкционен закон, който включваше възможността за санкции по отношение на руския държавен дълг, новият закон е значиетлно по-суров, пише изданието. Законопроектът предвижда пълна забрана за американски граждани да извършват финансови операции с компании, които разполагат с ценни книжа от руския държавен дълг, е подготвен от конгресмените Хоакин Кастро и Майкъл Търнър. Документът, наречен \"Акт за солидарност с Великобритания против нарушенията на Русия\" е разработен като отговор на отравянето на бившия руски шпионин Сергей Скрипал и дъщеря му Юлия в Солсъри. Вносителите на законопроекта наричат случилото се \"безсъвестни опити на руското правителство да нарушава международното право\" и \"руска агресия по отношение на емигранти, дисиденти и демократични активисти\". Ако законопроектът бъде одобрен, граждани на САЩ няма да могат да купуват облигации на руски банки, контролирани от държавата - \"Сбербанк\", ВТБ, \"Газпромбанк\", \"Банк Москва\", \"Роселхозбанк\", \"Промсвязьбанк\" и ВЕБ. Документът предвижда и усилване на санкциите против самите държавни руски банки: блокират се всякакви операции с всяка от седемте кредитни организации, включени в черния списък. Забраняват се и сделки с техни активи. Председателят на Руския съюз на промишлеността Александър Шохин нарече законопроекта \"акт на истинска икономическа война\", по-жесток отколкото изолацията, на която беше подложена икономиката на СССР по време на Студената война. По данни на руската Централна банка, на чужди инвеститори принадлежат 34% от всички облигации на държавния заем на обща стойност 2,27 трлн рубли. Сподели:", "date": "2018.04.11", "title": "НАПРЕЖЕНИЕ! САЩ и Русия си обявиха икономическа война"}
{"url": "http://pik.bg/%D0%BD%D0%BE%D0%B2%D0%BE-20-%D0%B8%D0%BB%D0%B8%D1%8F%D0%BD-%D0%BE%D1%82%D1%80%D0%B8%D1%87%D0%B0-%D0%B4%D0%B0-%D0%B5-%D1%83%D0%B1%D0%B8%D0%BB-%D0%BC%D0%B8%D0%BB%D0%B5%D0%BD%D0%B0-%D0%BD%D0%B0%D0%B1%D0%B8%D0%BB%D0%B8-%D0%B3%D0%BE-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5-news741781.html", "text": "Пловдивският съд отложи за началото на юни делото за убийството на Милена Динева от Куртово Конаре. Обвиненият за смъртта на момичето – Илиян Рангелов, отрече пред магистратите той да е извършителят и напълно се отказа от дадените самопризнание, съобщава \"Трафик нюз\". В съдебната зала той заяви, че първоначалните му показния, че той е извършителят, са били дадени под натиск. Според Илиян, той е бил бит и тормозен от пловдивски полицаи, а „руса жена” му диктувала какво точно да напише в показанията си. Вечерта, в която бе убита годеницата му, той е спал, а когато чул, че някой блъска по вратата, излязъл и видял, че Милена е убита. В съдебната зала бе разпитана и неговата баба. Тя разказа пред съда, че никога не е чувала Илиян и Милена да се карат и не е виждала той да я тормози психически или да й посяга. Във фаталната вечер тя чула викове на момчета пред къщата и „гола и боса” се втурнала да види какво се случва, а след това е отишла да събуди внука си. Делото отново бе отложено за началото на юни, тъй като едно от веществените доказателства не бе предоставено в съдебна зала.  Отлагането донесе разочарование на семейството на убитото момиче, тъй като те се надяваха още днес да чуят присъда. Припомняме, че престъплението стана на 28 декември 2016 година през нощта, когато момичето отивало на работа. Тя бе намушкана с нож в сърцето и загина намясто. Сподели:", "date": "2018.04.11", "title": "НОВО 20! Илиян отрича да е убил Милена, набили го да признае "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D1%8A%D0%BC%D0%BF-%D0%B7%D0%B0%D0%BF%D0%BB%D0%B0%D1%88%D0%B8-%D1%80%D1%83%D1%81%D0%B8%D1%8F-%D0%B3%D0%BE%D1%82%D0%B2%D0%B8-%D1%81%D0%B5-%D1%80%D0%B0%D0%BA%D0%B5%D1%82%D0%B8%D1%82%D0%B5-%D0%BD%D0%B8-%D0%B8%D0%B4%D0%B2%D0%B0%D1%82-%D1%81%D0%BD%D0%B8%D0%BC%D0%BA%D0%B0-news741783.html", "text": "Русия, приготви се\", написа в Туитър президентът на САЩ Доналд Тръмп и предупреди, че ракетите \"ще дойдат\" в Сирия като ответна мярка на предполагаемата химическа атака срещу цивилни, извършена през уикенда, предадоха световните агенции. \"Русия се заканва да свали всяка ракета, изстреляна срещу Сирия. Приготви се, Русия, защото те ще дойдат - хубави, нови и \"умни\"! Не бива да си партньор с изтребващо с газ животно, което убива хора и изпитва наслада от това\", написа Тръмп, имайки предвид сирийския президент Башар Асад. Малко по-късно американския президент пусна още един пост за Русия, в който казва, че отношенията им са по-лоши от всякога и това включва Студената война. \"Няма причина за това. Русия се нуждае от нас, за да помогнем със своята икономика, нещо, което би било лесно да се направи, и ние се нуждаем от всички нации да работим заедно. Спрете състезанието за въоръжение?\", написа Тръмп. Сподели:", "date": "2018.04.11", "title": "ИЗВЪНРЕДНО! Тръмп заплаши: Русия, готви се, ракетите ни идват! (СНИМКА)"}
{"url": "http://pik.bg/%D0%B3%D0%B5%D0%BD%D0%BA%D0%B0-%D1%88%D0%B8%D0%BA%D0%B5%D1%80%D0%BE%D0%B2%D0%B0-%D0%BE%D1%81%D1%8A%D0%B4%D0%B8-%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89-news741667.html", "text": "Журналистката Генка Шикерова осъди „Центъра за спешна медицинска помощ” в София. Причината за делото е отказ за достъп до информация за договорите за ремонт на линейки. Преди две години в „Разследване” по Нова телевизия Шикерова показа, как за поддръжка на автомобилите се дават над 1 милион и 700 хиляди лева годишно, а информация за разходването на парите липсва. Договорите за поръчки на линейки се изпълняват от „София ауто”. Един от основните критерии е цена за човекочас. Например, от фактура до „Бърза помощ” става ясно, че обикновена смяна на гума е фактурирана за четири часа, което далеч надхвърля обичайното за такава дейност време. Именно заради това със заявление за достъп до информация и с адвокатите на програма „Достъп до информация” е поискан пълен достъп до документацията за изпълнение на договорите за ремонт за линейки. С отговор от „Центъра за спешна медицинска помощ” такъв не е даден с аргумент, че искането е неясно. „Всъщност, ВАС прие, че това е абсолютно ясно заявление за достъп, тъй като очевидно, че се има предвид досието – преписката по целия този договор”, заяви Александър Кашъмов от Програма „Достъп до информация”. Според решението на Върховния административен съд „Центърът за спешна медицинска помощ” трябва да предостави пълен достъп до документите по изпълнението на договорите за ремонт на линейки. Сподели:", "date": "2018.04.11", "title": "Генка Шикерова осъди Спешна помощ"}
{"url": "http://pik.bg/%D0%BA%D1%83%D0%BB%D1%82-%D0%B5%D1%82%D0%BE-%D0%BA%D0%BE%D0%B9-%D0%B5-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B2%D1%80%D0%B0%D0%B3-%D0%BD%D0%B0-%D1%81%D0%B5%D0%BC%D0%B5%D0%B9%D0%BD%D0%BE%D1%82%D0%BE-%D1%89%D0%B0%D1%81%D1%82%D0%B8%D0%B5-news741683.html", "text": "Сред домашните задължения миенето на чинии най-много застрашава семейния мир, тъй като е и най-чест повод за скандали, съобщава в. \"Метро\". Таблоидът цитира изследване, поръчано от американския Съвет на съвременните семейства. Според получените данни сред жените в хетеросексуалните партньорства, непрекъснато натоварени със задължението да мият мръсните съдове, се наблюдава по-често неудовлетворение от връзката им и от сексуалния им живот. Миенето на чинии е смятано за много досадно и по неписан закон, то често се пада на представителките на нежния пол. Това домашно задължение ги кара да се чувстват унижени и подценявани. Така че, когато мъжете се разсейват и не се включват в миенето на чинии, то мирът в семейството е сериозно застрашен, заключава таблоидът. Сподели:", "date": "2018.04.11", "title": "КУЛТ! Ето кой е най-големият враг на семейното щастие "}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%83%D0%BA%D1%80%D0%B0%D0%B8%D0%BD%D0%B5%D1%86-%D0%B7%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%BE%D1%82-%D1%82%D1%83%D1%80%D1%86%D0%B8%D1%8F-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news741789.html", "text": "Окръжна прокуратура – Сливен задържа за 72 часа Иван Г. украински гражданин.(на 26г.). Той е привлечен като обвиняем за това, че на  07.04.2018г., около 17,00 часа през ГКПП „Лесово“, обл. Ямбол с пътнически микробус марка „Мерцедес Бенц“, с украинска регистрация, без надлежно разрешително, пренесъл през границата на страната от република Турция в Република България 2 пакета с високорисково наркотично вещество- екстази- с общо тегло 342 грама- престъпление по чл.242, ал.2, предл.1 от НК. Предстои (в следващите дни) Окръжна прокуратура – Ямбол да внесе в съда искане  за налагане на мярка за неотклонение „задържане под стража“ спрямо обвиняемия. Сподели:", "date": "2018.04.11", "title": "Арестуваха украинец за контрабанда на наркотици от Турция към България"}
{"url": "http://pik.bg/%D1%81%D0%BB%D0%B0%D0%B4%D1%83%D1%80%D0%B0%D0%BD%D0%B8-%D1%81%D0%B5%D1%80%D0%B8%D0%BD%D0%B0-%D1%81%D0%B5-%D0%BF%D0%BE%D0%BA%D0%B0%D0%B7%D0%B0-%D1%81-%D1%89%D0%B5%D1%80%D0%BA%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B0%D1%82%D0%B0-%D0%B8%D0%BC-%D1%89%D0%B5-%D0%B2%D0%B8-%D1%80%D0%B0%D0%B7%D1%82%D0%BE%D0%BF%D0%B8-news741791.html", "text": "Серина Уилямс пусна в \"Инстаграм\" нова снимка, на която е заедно с дъщеря си Алексис Олимпия Оханян. 36-годишната тенис звезда и 7-месечното бебе са топнали краката си в басейн. В събота щастливата майка пък пусна видео, в което показва как малката й дъщеря си играе, разхвърляйки играчки навсякъде в детската си стая. Докато повечето звезди упорито крият от медиите и социалните мрежи децата си, то Серина няма никакви притеснения в това отношение. Освен че не спира да пуска свои снимки и видеа в социалните мрежи, тенисистката вече дебютира с малката Алексис и на корица на топ списание - двете красят февруарския брой на \"Vogue\", пише \"Ева\". По всичко личи, че на малката отсега й е отредена звездна съдба под светлините на прожекторите. Но с майка като Серина Уилямс и баща като Алексис Оханян едва ли би могло да е друга. Сподели:", "date": "2018.04.11", "title": "СЛАДУРАНИ! Серина се показа с щерка си! СНИМКАТА им ще ви разтопи"}
{"url": "http://pik.bg/%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D0%B2%D0%B0%D1%81%D0%BA%D0%BE-%D0%BA%D0%B5%D1%86%D0%B0-%D0%B7%D0%B0-%D1%82%D0%BE%D0%BD%D1%87%D0%BE-%D1%80%D1%83%D1%81%D0%B5%D0%B2-%D1%82%D0%BE%D0%B9-%D0%BE%D1%81%D1%82%D0%B0%D0%B2%D0%B0-%D0%B2-%D1%81%D1%8A%D1%80%D1%86%D0%B0%D1%82%D0%B0-%D0%BD%D0%B0-%D1%85%D0%BE%D1%80%D0%B0%D1%82%D0%B0-news741695.html", "text": "Музиката на Тончо Русев е изключително българска музика, която е писана и адресирана до всеки един от българите. Всеки българин казваше: \"Тази музика е за мен, това е част от живота ми\". Затова тя остава във времето. Това сподели пред Нова телевизия певецът Васил Найденов след смъртта на великия композитор. \"Всеки един от нас му казваше \"маестро\". Той наистина остава в сърцата на хората. Това е най-голямото признание за един човек - че е имало смисъл да съществува. Тончо винаги казваше: \"Никога не се радвай, когато всички говорят за теб хубаво – когато всички започнат да те хвалят, това е началото на края\", разказа певецът. Дует Ритон също си спомниха с любов за починалия композитор. Те разкриха, че той е пишел песните си специално за отделните изпълнители и добре е познавал характерите им. разказаха те. Сподели:", "date": "2018.04.11", "title": "ЕМОЦИОНАЛНО! Васко Кеца за Тончо Русев: Той остава в сърцата на хората"}
{"url": "http://pik.bg/%D0%BD%D0%B5%D1%83%D1%82%D0%B5%D1%88%D0%B8%D0%BC-%D0%B4%D0%B8%D0%B0%D0%B1%D0%B5%D1%82-%D0%BF%D0%BE%D0%B3%D1%83%D0%B1%D0%B8-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B8%D0%BD%D0%BE%D0%B2-news741704.html", "text": "Веселин Маринов е съсипан, след като загуби и биологичния си и втория си баща. Един след друг към небето полетяха Стефан Маринов и композиторът Тончо Русев - най-близкият на певеца човек, с който дълги ги години ги свързваше не само приятелство, но и музиката. В последните години Трубадура от Полски Тръмбеш живееше \"на тръни\" заради болния си баща. Бай Стефан страдаше от диабет. Човечецът пъpвo бил нa инcyлин, cлeд тoвa минaл нa xaпчeтa, a миналата година дори се наложи да лежи в болница. Изпълнителят на \"Горчиво вино\" дори бе поканил родителите си да заживеят с него в София, за да може, ако им прилошее, да реагира моментално. Те обаме о Стефан Маринов е починал в понеделник и само 24 часа по-късно Веско е получил мъчителното обаждане за кончината на Тончо Русев. \"В два последователни дни си отидоха двамата ми бащи, двамата ми учители - в живота и в музиката. Поклон!\", сбогува се с двамата Маринов от своя Фейсбук. Заболяването мъчеше бащата на естрадната легенда повече от 10 години. тказвали с мотива, че целият им живот е преминал в 5-хилядното градче в Северна България и сред шума на столицата не биха се чувствали щастливи. Сподели:", "date": "2018.04.11", "title": "НЕУТЕШИМ! Диабет погуби бащата на Веселин Маринов"}
{"url": "http://pik.bg/%D0%BA%D0%BE%D0%BC%D0%B8%D1%82%D0%B5%D1%82%D1%8A%D1%82-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B3%D1%83%D0%B1%D0%B8-%D0%BA%D0%B8%D1%81%D0%B5%D0%BB%D0%BE%D1%82%D0%BE-%D0%BC%D0%BB%D1%8F%D0%BA%D0%BE-%D0%B8-%D1%81%D0%B8%D1%80%D0%B5%D0%BD%D0%B5%D1%82%D0%BE-%D0%BA%D0%B0%D1%82%D0%BE-%D1%82%D1%80%D0%B0%D0%B4%D0%B8%D1%86%D0%B8%D0%BE-news741712.html", "text": "България може да загуби като традиционни храни „Българско кисело мляко“, „Българско бяло саламурено сирене“, „Български кашкавал“, „Кашкавал Балкан“, „Карловска луканка“, „Карловски луканков салам“, „Лютеница Първомай“ и „Българска боза“. Причината е, че Европейската комисия упражнява безпрецедентен натиск върху страната за незабавно прекратяване на закрилата върху географските означения за традиционни български храни. Тя ни е заплашила с наказателна процедура и на 9 ноември 2017 г. В Народното събрание е внесен проект за Закон за изменение и допълнение на Закона за марките и географските означения, в който се предвижда отпадане на възможността за национална регистрация на географски означения на земеделски продукти и храни, които попадат в обхвата на Регламент на ЕС 1151/2012 год. относно схемите за качество на селскостопанските продукти и храни. Това се постига със създаването на нов член 51а, който изключва от национална регистрация географски означения за тези продукти. Огромният проблем, който се създава за българските потребители, е че с измененията в закона се предвижда прекратяване на досегашната регистрация на описаните географски означения. От България се иска да не дава закрила на наименованията на тези храни не само за в бъдеще, но и със задна дата, считано от приемането на страната в ЕС през 2007 год. Смятаме, че зад промените се крият лобистки интереси на производители и търговци от други държави-членки, които може би са нарушили нечии права в миналото и сега са заплашени от съдебно преследване за това и които отдавна искат да напълнят българския пазар с нискокачествени млечни и месни продукти. В същото време категорично е отхвърлено искането от нашата страна за бърза и опростена процедура за регистрация на съществуващите географски означения, ползващи се с национална защита в момента. Закрилата на географските означения е особено важна, защото ако тя отпадне, те ще могат да се използват недобросъвестно и ще се нанесат вреди на потребителите, на репутацията на самите продукти и районите, в които се произвеждат. По отношение на потребителите географското означение дава гаранция за високо качество на продукта и възможност за избор на продукти с определено утвърдено качество, познато и ценено от него. За географското място, където се произвеждат продукти, защитени с географско означение, ползата е, че това води до глобално развитие на съответния район, благодарение на създаването на работни места, повишаване популярността на региона и последващо развитие на земеделие, индустрия и туризъм. Именно такива са и прокламираните цели на защитата на наименованията за произход и географските указания съгласно Регламент 1151/2012. Но не става ясно както тези цели биха се постигнали чрез прекратяването със задна дата на регистрирани по надлежния ред географски означения. Докато действа закрилата върху регистрираните географски означения съществува забрана за неоторизираното им използване, която пази потребителите от имитиращи продукти без същото качество. Ако тази закрила отпадне от лятото на тази година всеки производител или търговец ще може да ги употребява при етикетирането на предлаганите от него продукти на пазара. Най-потърпевши от ситуацията ще бъдат потребителите, които ще бъдат заблуждавани, защото тези продукти ще започнат да се предлагат със съмнително качество и фалшифицирани. Ние искаме българското правителство да защити наименованията на българските традиционни храни и да не допуска прекратяването на закрилата преди вписването им в единния регистър на Европейската комисия. Препоръчваме да се предвиди разумен срок, в който да се проведе процедурата за вписване на съществуващите географски означения по облекчена процедура. Всичко това трябва да се договори с ЕК в интерес на потребителите на вътрешния ни пазар, но така и на международните пазари, на които се продават „Българско кисело мляко“, „Българско бяло саламурено сирене“, „Български кашкавал“, „Кашкавал Балкан“, „Карловска луканка“, „Карловски луканков салам“, „Лютеница Първомай“ и „Българска боза“, съобщава Пейо Майорски, председател на Комитет за защита на потребителите. Сподели:", "date": "2018.04.11", "title": "Комитетът за защита на потребителите: България губи киселото мляко и сиренето като традиционни храни"}
{"url": "http://pik.bg/%D1%80%D1%83%D1%81%D0%BA%D0%B0%D1%82%D0%B0-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D1%81%D0%B5-%D1%80%D0%B0%D0%B7%D0%B3%D0%BE%D0%BB%D0%B8-%D0%B3%D0%BE%D1%80%D0%B5%D1%89%D0%B8-%D1%81%D0%BD%D0%B8%D0%BC%D0%BA%D0%B8-18-news741721.html", "text": "Живеещата в САЩ моделка от руски произход Анастасия Квитко, по-известна в интернет като \"руската Кардашиян\", публикува в своя акаунт в Инстаграм нова фотография, на която в буквален смисъл се показа на своите последователи и поклонници от всички страни. На разгорещените фенове звездата остави само да се измъчват върху избора, от коя страна собственичката на вълнуващите телесни форми е по-съблазнителна. Сподели:", "date": "2018.04.11", "title": "Руската Ким Кардашиян се разголи (ГОРЕЩИ СНИМКИ 18+)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%B0%D0%BD%D0%B4%D0%B8%D0%B7%D1%87%D0%B8%D1%8F-%D0%B4%D1%83%D1%85%D0%BD%D0%B0%D0%BB-%D0%B8-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news741787.html", "text": "Още един избягал затворник, този път от пловдивския зандан. Бягството е станало вчера макар и лишено от блясъка на екшъна, който си спретнаха Владимир Пелов и Радослав Колев. След 18 ч. вчера е получен сигнал в полицията, че 42-годишен лишен от свобода не се е прибрал в затвора след работа на външен обект. Пандизчията се казва Георги, а зад решетките е познат като Жоро Манджата. Незабавно е уведомена полицията. Предприети са действия за издирването му, уточняват от пресцентъра на ОДМВР под тепетата. За случая е уведомена и прокуратурата, като по-късно днес ще има и официално изявление по случая. Сподели:", "date": "2018.04.11", "title": "ОТ ПОСЛЕДНИТЕ МИНУТИ! Пандизчия духнал и от затвора в Пловдив"}
{"url": "http://pik.bg/%D1%81%D0%BF%D0%B5%D1%88%D0%BD%D0%B8-%D0%BC%D0%B5%D1%80%D0%BA%D0%B8-%D1%81%D1%8A%D0%B2%D0%B5%D1%82%D1%8A%D1%82-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%B3%D0%BB%D0%B0%D1%81%D1%83%D0%B2%D0%B0-3-%D1%80%D0%B5%D0%B7%D0%BE%D0%BB%D1%8E%D1%86%D0%B8%D0%B8-%D0%B7%D0%B0-%D1%81%D0%B8%D1%80%D0%B8%D1%8F-news741656.html", "text": "Три резолюции гласува снощи Съветът за сигурност на ООН. Русия наложи вето на проекторезолюцията на САЩ. В нея се предвиждаше създаването на нов независим механизъм за разследване на ООН за използването на химически оръжия в Сирия с едногодишен мандат. Текстът бе внесен във връзка с предполагаемата химическа атака на 7 април в град Дума. Същата вечер Съветът за сигурност на ООН отхвърли конкурентно руско предложение. Руският текст не успя да събере минимално необходимите 9 гласа от 15 за приемането му. Западните страни разкритикуваха липсата на независимост на предлагания разследващ механизъм. Проекторезолюцията, изготвена от Швеция и дописана от Русия, която подкрепя идеята Организацията за забрана на химическите оръжия да разследва евентуалните химически нападения в Сирия, също бе отхвърлена. Сподели:", "date": "2018.04.11", "title": "СПЕШНИ МЕРКИ! Съветът за сигурност на ООН гласува 3 резолюции за Сирия"}
{"url": "http://pik.bg/%D0%B0%D0%B2%D1%82%D0%BE%D1%80%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D0%B0%D0%BC%D0%B5%D1%82%D0%BD%D0%B8%D1%86%D0%B8-%D0%B5%D0%B4%D0%B8%D0%BD-%D1%80%D0%BE%D0%B4%D0%BE%D0%BE%D1%82%D1%81%D1%82%D1%8A%D0%BF%D0%BD%D0%B8%D0%BA-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0-%D0%BF%D0%BE%D1%81%D1%82%D1%80%D0%BE%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BB-news741785.html", "text": "Хаджи Иванчо Хаджипенчович е противоречива личност - човек, който участва в подписването на смъртната присъда на Левски, а след това дава голяма сума за построяването на паметника на Апостола в София. Това е една от особено интересните истории от новия патриотичен том . Част от тази история авторът на книгата Иван Първанов разказва в интервю пред камерата на тв \"Bulgaria оn air\", застанал край самия паметник. Писателят документалист посети лично още двама от своите \"герои\" - монумента Св. София и паметника на цар Самуил и сподели най-любопитното от изследванията си за тях. Паметниците напомнят за героите, на които са посветени, но и самите те имат своя, не по-малко интересна съдба. Много от тях будят възхита и преклонение и стават емблеми на градовете, в които се намират. Други са обругавани и отхвърляни от момента на появата си. Трети притежават свойството да „възкръсват“, когато задухат нови ветрове... В \"Българските паметници\" са събрани повече от 300 монумента, пръснати из цялата ни родина, а и по света. Разказани са техните истории, представени са и биографиите на бележитите личности, увековечени в камъка. Книгата е на пазара с логото на издателство \"Милениум\" и представлява луксозен албум или енцикплопедия, атрактивна за всеки читател, у когото гори българският дух. Сподели:", "date": "2018.04.11", "title": "Авторът на \"Българските паметници\": Един родоотстъпник финансира построяването на Паметника Левски (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BC-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-news741727.html", "text": "Целта на реформата е да се ограничат злоупотребите в системата и да се търсят възможности за допълнителна подкрепа на хората с увреждания. Той уточни, че е поискал среща с представители на хората с увреждания. Петков каза, че се надява след днешния протест разговорите им да продължат. Той отбеляза, че въпреки предварителната подкрепа на промените от опозицията сега демонстрират, че не дават подкрепа на промените в Концепцията за определяне на работоспособността. Междувременно пред сградата на Министерски съвет се провежда протест, а представители на БСП се опитват да го яхнат. Те се сливат с тълпата от недоволни уж в тяхна подкрепа. В разгара на протеста, социалният министър Бисер Петков декларира своята подкрепа на хората с увреждания. \" Сподели:", "date": "2018.04.11", "title": "ИЗВЪНРЕДНО В ПИК TV! Социалният министър за протеста: Подкрепям хората с увреждания"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D1%80%D1%83%D1%81%D0%B8%D1%8F-%D1%81-%D1%82%D0%B5%D0%B6%D0%BA%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D1%81%D1%80%D0%B5%D1%89%D1%83-%D1%81%D0%B0%D1%89-%D1%81%D0%B2%D0%B0%D0%BB%D1%8F%D0%BC%D0%B5-%D0%B2%D1%81%D1%8F%D0%BA%D0%B0-%D0%B2%D0%B0%D1%88%D0%B0-%D1%80%D0%B0%D0%BA%D0%B5%D1%82%D0%B0-%D1%81%D1%80%D0%B5%D1%89%D1%83-%D1%81%D0%B8%D1%80%D0%B8%D1%8F-news741725.html", "text": "и точките, откъдето са изстреляни . Това предупреди посланикът на Русия в Ливан Александър Засипкин, цитиран от руските медии. Засипкин подчертал, че \" \". Изявлението на руския представител беше направено, след като Вашингтон заплаши с \"мощен отговор\" срещу Сирия след предполагаемата атака с химическо оръжие в контролирания от бунтовниците град Дума край Дамаск в събота. САЩ хвърлиха вината за нападението върху сирийското правителство. Руските военни запазват правото си да свалят ракети и да унищожават установките в случай на агресия на САЩ срещу Сирия руските сили ще се противопоставят на американската агресия в Сирия чрез прихващането на ракети и удряйки техните установки Сподели:", "date": "2018.04.11", "title": "НАПРЕЖЕНИЕТО РАСТЕ! Русия с тежка заплаха срещу САЩ: Сваляме всяка ваша ракета срещу Сирия!"}
{"url": "http://pik.bg/%D1%83%D0%B4%D0%B0%D1%80-%D0%B2-%D0%B1%D1%83%D1%80%D0%B3%D0%B0%D1%81-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D0%BD%D0%B0%D1%85%D0%BB%D1%83%D1%85%D0%B0-%D0%B2-%D1%85%D0%B8%D1%82%D0%BE%D0%B2-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%B8-%D0%BE%D1%82%D0%BC%D1%8A%D0%BA%D0%BD%D0%B0%D1%85%D0%B0-8-%D0%B1%D0%BE%D0%BD%D0%B0-news741701.html", "text": "Маскирани крадци удариха един от най-вървежните ресторанти в Бургас - \"Киш\" в жк \"Зорница\", предава Флагман.бг. От днешния полицейския бюлетин става ясно, че в обирът е осъществен през нощта в понеделник срещу вторник. Извършителите нахлули в заведението, след като строшили прозорец от алуминиева дограма. След разбиване на неподвижно закрепена метална каса задигнали сумата от около 8000 лв. Работата по случая продължава от служители на Пето Районно управление – Бургас. Сподели:", "date": "2018.04.11", "title": "УДАР В БУРГАС! Маскирани нахлуха в хитов ресторант и отмъкнаха 8 бона"}
{"url": "http://pik.bg/%D0%B5%D0%B2%D1%80%D0%B8%D0%BA%D0%B0-%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%B0%D0%BA-%D0%B4%D0%B0-%D1%81%D0%BF%D0%B8%D0%BC-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%BE-news741671.html", "text": "Учени от медицинския университет \"Алберт Айнщайн\" в Ню Йорк изтъкват колко важна е позата, за да се радваме на здравословен сън, пише сайтът Сайънс алърт. Трябва правилно да се поддържа положението на главата и шията. За целта е много важна възглавницата, която ще изберем. Ако предпочитаната ни поза за сън е по гръб, тогава най-удачно е да се постави малка възглавничка под нозете. Най-непрепоръчителното положение на тялото при заспиване е по корем. При тази поза вътрешните органи се подлагат на значителен натиск. Специалистите съветват правилно да бъде съставено разписанието на нощния отдих и строгото съблюдаване на циркадните ритми. При друго изследване учени от университета в Сан Диего констатираха, че повишената температура на тялото през нощта негативно влияе на съня. При анормално повишаване на температурата с 1 градус по Целзий се стига до три случая на недоспиване сред 100 души на месец. Сподели:", "date": "2018.04.11", "title": "ЕВРИКА! Учени откриха как да спим здравословно"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BE%D1%82%D1%87%D0%B5%D1%82%D0%B5-%D1%83%D1%81%D0%BF%D0%B5%D1%85%D0%B8%D1%82%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news741650.html", "text": "Министър Лиляна Павлова отчете постигнатото през първата половина от европредседателството на България. Ето какво заяви тя: По време на европредседателството в София ще се проведат 320 срещи, 100 от тях вече са факт. Проведохме 22 заседания на Съвета на министрите в отделните формати. Успяхме да проведем 64 триалога и изключително много се гордеем с този факт. Някои от тях продължиха до 3-4 през нощта. Успяхме да въведем месец предсрочно регламента за географското блокиране. Още на 1 декември този регламент ще влезе в сила и ще може да пазаруваме онлайн от държавите в ЕС. Приехме и поредица от други регламенти. Предстои ни много активна и динамична работа през следващите 3 месеца. Поставили сме си няколко приоритетни теми, по които да вървим напред. Най-важната тема е тази за реформата за системата за убежища. Трябва да бъдат приети седем регламента. Много се гордеем с напредъка, който успяхме да постигнем. Предложихме нов подход за реформата на европейската система за убежища. На 2 май ще започне проекта за дългогодишната финансова рамка. Веднага ще започнем срещи с фокус кохезионната политика. Другият законодателен пакет, върху който ще насочим усилия, това е енергийният. Друг важен законодателен пакет - това е автомобилният, който е свързан с правата на шофьорите, колко време да имат за почивка, какви да бъдат пътните листове и т.н. Много е тежък този дебат, защото виждаме различни мнения сред държавите. Ние трябва да защитим националния интерес на нашите превозвачи. Надявам се, че по времето на българското председателство ще започне работа новата единна служба на европейския прокурор. Месец април ще бъде много финансов, защото ще разговаряме по много финансови теми. В София очакваме всички министри на финансите в ЕС, както и всички министри на финансите в Азия. За нас месец май е изключително важен. Това е пикът на нашето председателство, заради срещата на върха между ЕС и Западните Балкани. Работим усилено върху тази тема - да бъде част от европейския дневен ред. Втората ни цел е на срещата на върха на 17 май да постигнем политическо съгласие, да приемем Декларацията от София, в която да се обединим около тезата, че интеграцията на Западните Балкани минава през свързаността помежду ни. Радваме се, че много млади хора посещават всички онлайн издания, които правим. Хората между 25 и 34 години посещават сайта на европредседателството. Имаме над 50 часа излъчвания и над 50 000 гледания на живо. Нашето видео на председателството получи огромна аудитория, над 1,5 млн. гледания и харесвания има то. В социалните мрежи имаме над 17 000 последователи. Продължаваме напред. Благодаря на целия екип в Министерството на европредседателството. До момента доказахме, че България може да бъде достоен и отговорен партньор на Европа. Вярвам, че ще успеем да продължим започнатото и да завършим всички теми, които сме започнали. Успяхме да покажем, че България може да бъде мост между отношенията, така както направихме със срещата между ЕС и Турция. Продължаваме да работим и върху срещата на върха през май. Сподели:", "date": "2018.04.11", "title": "ИЗВЪНРЕДНО В ПИК TV! Лиляна Павлова отчете успехите на европредседателството (ОБНОВЕНА)"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%BF%D0%BE%D0%B1%D0%B5%D1%81%D0%BD%D1%8F%D0%BB-%D1%80%D0%BE%D1%82%D0%B2%D0%B0%D0%B9%D0%BB%D0%B5%D1%80-%D0%BF%D0%BE%D0%B4%D0%B3%D0%BE%D0%BD%D0%B8-%D0%B4%D0%B5%D1%86%D0%B0-%D0%B2-%D0%B4%D0%B2%D0%BE%D1%80%D0%B0-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-news741722.html", "text": "Безпризорен звяр без каишка и намордник е влязъл в двора на училище в града и е подгонил децата, които са били в междучасие. Учениците с писъци са напуснали училищния двор, а вратите на школото били залостени. Ръководството на учебното заведение е звъннало на тел. 112 за помощ, като в училището е пристигнала полиция и представител на зоополицията, които трябва да приберат животното. Нов екшън с куче от породата ротвайлер се разигра в Русе тази сутрин, съобщава Канал 3. Сподели:", "date": "2018.04.11", "title": "ОТНОВО! Побеснял ротвайлер подгони деца в двора на училище "}
{"url": "http://pik.bg/%D0%BD%D0%B0%D0%B4-6-%D1%85%D0%B8%D0%BB%D1%8F%D0%B4%D0%B8-%D0%B4%D1%83%D1%88%D0%B8-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D1%80%D0%B5%D1%89%D1%83-%D1%80%D0%B5%D1%84%D0%BE%D1%80%D0%BC%D0%B0%D1%82%D0%B0-%D0%B2-%D1%82%D0%B5%D0%BB%D0%BA-news741732.html", "text": "Над 6 хиляди души с увреждания от цялата страна се събраха на национален протест пред Министерски съвет. Хората негодуват срещу спорните промени в медицинската експертиза, част от които бяха оттеглени вчера от властта. Задният ход за реформата в ТЕЛК дойде след разговор между премиера, здравния и социалния министър. Те обявиха, че няма да се предприема нищо, докато няма консенсус с хората с увреждания. Първоначално предвидената реформа предвижда инвалидната пенсия да зависи само от основното заболяване, но не и от придружаващите. И да се решава колко работоспособен е всеки болен, а не колко неработоспособен е. И макар че управляващите промениха плановете си, хората с увреждания не се отказват от протеста. \"Силни сме, искаме реформа. Трябва да направим такава реформа, че животът ни да стане по-добър, по-достоен. Вчера беше свалена експеертизата. Това е първата стъпка. Обаче остана концепцията за работоспособността. Да не би да не искаме да работим? Нито едно право не бива да се губи по време на реформа, а трябва да се надгражда\", заявиха от трибуната представители на протестиращите. Сподели:", "date": "2018.04.11", "title": "Над 6 хиляди души с увреждания протестираха в София срещу реформата в ТЕЛК"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B0%D0%BC%D0%BE%D0%BB%D0%B5%D1%82-%D1%81-200-%D0%B4%D1%83%D1%88%D0%B8-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%B0%D0%BB%D0%B6%D0%B8%D1%80-%D0%BD%D1%8F%D0%BC%D0%B0-%D0%BE%D1%86%D0%B5%D0%BB%D0%B5%D0%BB%D0%B8-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news741736.html", "text": "Военен самолет с повече от 200 души на борда се е разбил на летище „Буфарик“ в Алжир, съобщава Alg24, цитирани от БНР. Според местните медии няма оцелели. Катастрофата е станала малко след излитането на машината. Причините засега не са ясни. На мястото са пристигнали 14 линейки. Сподели:", "date": "2018.04.11", "title": "ИЗВЪНРЕДНО! Самолет с 200 души се разби в Алжир, няма оцелели (ВИДЕО/СНИМКИ)"}
{"url": "http://pik.bg/%D1%82%D1%83%D1%80%D1%81%D0%BA%D0%B0%D1%82%D0%B0-%D0%BB%D0%B8%D1%80%D0%B0-%D1%83%D0%B4%D0%B0%D1%80%D0%B8-%D0%B4%D1%8A%D0%BD%D0%BE%D1%82%D0%BE-news741740.html", "text": "Доходността на 10-годишните дългови книжа на Турция се повишава към 13,5% от 13,41% ден по-рано. Междувременно централната банка на страната представи данни, показващи свиване на дефицита по текущата сметка през февруари до 4,152 млрд. щатски долара от 7,039 млрд. долара в началото на годината и малко под прогнозите за дефицит в размер на около 4,2 млрд. долара. Въпреки това дефицитът по текущата сметка е почти двойно по-голям от дефицит за 2,566 млрд. долара точно преди година (през февруари 2017-а). Трябва да се има предвид, че големият дефицит и двуцифрената инфлация в Турция са основен повод за безпокойство на инвеститорите, което се изразява в днешните продажби на турски лири и на турски държавни облигации. Стойността на турската лира се понижи до нови рекордни дъна спрямо долара и еврото в началото на търговията в сряда, тъй като инвеститорите са притеснени относно перспективите пред паричната и лихвена политика на централната банка, както и по отношение на инфлацията в страната. Щатският долар поскъпна към нов исторически връх от 4,1545 турски лири, докато еврото нарасна до рекорден връх от 5,1425 лири, след като в края на търговията във вторник двете водещи валути бяха нива съответно от 4,1166 и от 5,1274 лири. В същото време продължават и продажбите на турски облигации, което води до нарастване на тяхната доходност и до оскъпяване на държавния дълг. Сподели:", "date": "2018.04.11", "title": "Турската лира удари дъното"}
{"url": "http://pik.bg/%D0%BA%D0%B8%D1%82%D0%B0%D0%B9-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D0%BF%D0%BE%D0%B2%D0%B5%D1%87%D0%B5-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-news741660.html", "text": "Reuters, цитирани от \"Фокус\". Китай ще позволи на местни и чуждестранни финансови фирми да се конкурират на равни начала и да разширят обхвата на бизнеса за чужди банки, заяви управителят на централната банка на Китай И Ган в сряда, предава Обещанието, направено на форума Боао за Азия в южната провинция Хайнан, е повторение на предишни обещания от страна на Пекин за отваряне на финансовия сектор, но сега идва във време на огромен натиск към Китай от САЩ за търговия и достъп до китайските пазари. На полето на търговията, И Ган заяви че Китай и САЩ трябва да уредят търговските си проблеми по рационален начин и добави, че Централната банка не би оставила юана да се обезцени. И Ган, който стана управител на „Народната китайска банка“ миналия месец, заяви че Китай ще допусне чуждестранните инвеститори в инвестиционни тръстове, финансов лизинг, автомобилни финанси и потребителски финанси до края на годината. Правителството също така няма да налага ограничения за чуждестранни инвестиции в компании за управление на богатството основани от търговски банки. И Ган поднови обещанието на Китай да отвори още финансовите си пазари и обяви, че повечето мерки по отварянето на пазарите ще бъдат въведени до края на юни. Сподели:", "date": "2018.04.11", "title": "Китай се готви за повече чуждестранни инвестиции"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B0%D0%BF%D0%B5%D0%BB%D0%B8%D1%80%D0%B0%D0%BC-%D0%B7%D0%B0-%D0%B4%D0%B8%D0%B0%D0%BB%D0%BE%D0%B3-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B5-news741741.html", "text": "\"Най-малко сме мислили да навредим на някой. Не може да продължават корупционните схеми\". Това заяви премиерът Бойко Борисов в Министерски съвет по повод протеста на хората с увреждания, който продължава и в този час. Министър-председателят заяви, че е разпоредил да се прегледат промените точка по точка и да се изчисти всяко едно нещо, коeто притеснява и тревожи хората. \"Комисията ТЕЛК ще използва всички ресурси на държавата, за да няма корупционни схеми\", допълни още премиерът. Той уточни, че вицепремиера Валери Симеонов се е срещал многократно с протестиращите и организациите, които стоят зад тях. Борисов призова проблемите да се решават в диалог. Сподели:", "date": "2018.04.11", "title": "ПЪРВО В ПИК TV! Борисов за протеста на хората с увреждания: Апелирам за диалог, трябва да прекратим корупционните практики"}
{"url": "http://pik.bg/%D0%BA%D0%B0%D0%BC%D0%B8%D0%BE%D0%BD-%D0%B1%D0%BB%D1%8A%D1%81%D0%BD%D0%B0-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82-%D0%BD%D0%B0-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE%D1%82%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news741744.html", "text": "Товарен автомобил блъсна колоездач на околовръстното шосе на Пловдив, съобщава \"Марица\". Инцидентът е станал преди минути до разклона за село Златитрап. На мястото има полиция и линейка. Засега не е ясно какво е състоянието на велосипедиста. Според очевидци човекът не е тежко пострадал. Тепърва ще се изясняват обстоятелствата, при които е станала катастрофата. Движението в участъка от околовръстното шосе е затруднено. Сподели:", "date": "2018.04.11", "title": "Камион блъсна велосипедист на Околовръстното в Пловдив"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%BE%D0%B3%D1%80%D0%BE%D0%BC%D0%BD%D0%B0-%D0%BF%D0%BE%D1%87%D0%B8%D0%BD%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D0%BE%D1%82-%D0%B0%D0%B4%D1%81%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%B2%D1%8A%D1%80%D1%88%D0%B5%D1%86-news741697.html", "text": "Тежката катастрофа на международния път Е-79 между Монтана и Враца, която почерни празничния понеделник, взе трета жертва, съобщава \"Булнюз\". Късно снощи във врачанската болница е починал още един човек от тежко ранените при зверския сблъсък. Заради травмите, които са били несъвместими с живота, си е отишъл 54-годишният А.Т.А. от София. Два дни лекарите се бориха за живота му, но пострадалият мъж е бил в изключително тежко състояние. Починалият е третата жертва от минивана „Форд Галакси“, който е транспортирал пациенти за диализа в Монтана. Днес продължава битката за спасяването на шофьорката на монтанския „Ситроен“, която по първоначална информация е виновна за касапницата. В момента оперират 26-годишната софиянка Цветелина П., която е една от четиримата докарани в болницата във Враца. Момичето е с два счупени крака и счупени ключица и предмишница. Медиците се предпазливи в прогнозите за нейното здравословно състояние, но преобладават оптимистичните настроения. Продължава битката за живота на останалите двама пострадали, които бяха транспортирани в местната болница. Сподели:", "date": "2018.04.11", "title": "ТРАГЕДИЯТА Е ОГРОМНА! Почина още един от адското меле край Вършец"}
{"url": "http://pik.bg/in-memoriam-%D1%82%D0%BE%D0%BD%D1%87%D0%BE-%D1%80%D1%83%D1%81%D0%B5%D0%B2-%D0%BD%D0%B0%D0%BF%D0%B8%D1%81%D0%B0%D0%BB-%D0%BD%D0%B0%D0%B4-1000-%D0%BF%D0%B5%D1%81%D0%BD%D0%B8---%D0%B5%D1%82%D0%BE-%D0%BD%D1%8F%D0%BA%D0%BE%D0%B8-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BC%D1%83-%D1%85%D0%B8%D1%82%D0%BE%D0%B2%D0%B5-news741657.html", "text": "Във вторник вечер си отиде големият композитор Тончо Русев. Музикантът е написал над 1000 песни, повечето от които са хитове на известни български изпълнители. Негови песни са получавали много награди в редица български конкурси („Златният Орфей“, „Песни за морето, Бургас и неговите трудови хора“, „Тракия Фолк“ (поп-фолк певицата Силвия изпълнява песента му „Хей, ревнивецо“ и е удостоена с награда), 6 пъти „Мелодия на годината“, „Пирин фолк“, 10 пъти печели Пролетния радиоконкурс). Носител е на международни награди от фестивалите в Париж, Токио, Видя дел мар (Чили), Дрезден, Сопот и др. През 1981 г. от фестивала „Златният Орфей“ получава Голяма награда за цялостно творчество. Получава награда за цялостен принос към балканската музика на „Охрид фест – Охридски трубадури 2007“. През 2007 г. получава и орден „Стара планина“ за изключително големите му заслуги към Република България в областта на културата. На 6 декември 2017 г. става първият носител и кавалер на „Сребърния кръст на свети Николай“ на община Бургас. Това отличие е с най-висок ранг. Ето някои от хитовете на Тончо Русев: Ти сън ли си – Лили Иванова Този свят е тъй прекрасен – Лили Иванова Танго със спомена – Лили Иванова Наше лято – Лили Иванова Предупреждение – Лили Иванова Не всичко е пари, приятелю – Лили Иванова Преди да тръгнеш – Лили Иванова Панаири – Лили Иванова Обичам те – Лили Иванова За обич съм родена – Лили Иванова А дали е така – Васил Найденов Ако те погаля – Силвия Кацарова и „LZ“ Ако жена не те признае – Веселин Маринов Безсъница – Богдана Карадочева В края на лятото – Доника Венкова Вишна – Ваня Костова Конче мое – Ваня Костова Време е изглежда – Панайот Панайотов От любов не се умира – Панайот Панайотов Твоят мъжки път (Хей, живот, здравей, здравей!) – Христо Кидиков Хоро – Христо Кидиков Приказка – Христо Кидиков Пред есен – Йорданка Христова Илюзия – Георги Христов Може би – Сигнал Младо вино – Райко Кирилов и Йорданка Варджийска Горчиво вино – Веселин Маринов За теб, Българийо! – Веселин Маринов Трифон Зарезан – Веселин Маринов Нашата полиция – Веселин Маринов Незабрава – Катя Филипова Нощ над града – Домино Нощна песен – Тоника Неочаквана сълза – Росица Кирилова и Георги Христов Не е пух от тополи – Диана Дафова и Орлин Горанов Някога, но не сега – дует Ритон Остаряваме бавно – Богдана Карадочева и Стефан Димитров Огън от любов – Силвия Кацарова и Васил Найденов Обичам те – Силвия Кацарова Обещай ми любов – Силвия Кацарова Прегърни ме – дует Ритон Рожден ден – Веселин Маринов Телефонна любов – Васил Найденов Ти си любовта – Веселин Маринов Топъл дъжд – Силвия Кацарова, както и в изпълнение на Тони Дачева Точно в пет – Братя Аргирови Завръщане на полските щурчета – Петър Чернев Здравей наместо сбогом – Мими Иванова и Развигор Попов Златен мой – Нели Рангелова Последната спирка – Петя Буюклиева Радостта като сълза – Петя Буюклиева Очакване – Росица Ганева Доброта – Росица Кирилова Безкрайно лято – Стефка Берова и Йордан Марчинков Кръстопът – Ст. Берова и Й. Марчинков Когато се разделяме до утре – Ст. Берова и Й. Марчинков Есенни гнезда – Ст. Берова и Й. Марчинков Целият ми свят – Мариана и Тодор Трайчеви Чудо – Васил Найденов Чудакът – Йорданка Христова и Иво Гюров Часове за обич – Елвира Георгиева Цветелина – Щурците Думи – Деян Неделчев Обич за обич – Деян Неделчев Като лъвовете – Деян Неделчев За две ръце – Мустафа Чаушев Зимно море – Мустафа Чаушев Пролет – Мустафа Чаушев Пролет – Петя Буюклиева и Георги Христов Тихо вятърът тича – Георги Станчев Жена на балкона – Веселин Маринов Лунапарк – Кичка Бодурова Грешници – Мими Иванова Лятото – дует Ритон С любов до края – дует Ритон Сподели:", "date": "2018.04.11", "title": "IN MEMORIAM! Тончо Русев написал над 1000 песни - ето някои от най големите му хитове"}
{"url": "http://pik.bg/%D0%BC%D0%BD%D0%BE%D0%B3%D0%BE-%D0%BB%D0%BE%D1%88%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D0%BA%D0%BE%D0%B8%D1%82%D0%BE-%D0%BF%D0%BE%D1%87%D0%B8%D0%B2%D0%B0%D1%82-%D0%B2-%D0%B3%D1%8A%D1%80%D1%86%D0%B8%D1%8F-news741636.html", "text": "Цените за настаняване в Гърция ще бъдат по-високи през настоящия летен сезон заради новия данък за пребиваване, който влезе в сила от началото на годината. Това отбелязва скопският телевизионен канал A1 On. Нощувките ще поскъпнат с между половин и четири евро, в зависимост от типа на настаняването. Президентът на Гръцката федерация на хотелиерите и председател на Съюза на хотелиерите от Халкидики Григорис Тасиос обясни, че туристическата такса се прилага за стая, а не на човек. Тя се събира от туристите при пристигането им и важи както за настаняване в хотели, така и в апартаменти и стаи под наем. Размерът на изискуемата сума зависи от категорията на съоръжението – половин евро за категория от една и две звезди, 1,5 евро за хотелите с три звезди, три евро – за четири звезди и четири евро за петзвездните хотели. Въвеждането на данъка за пребиваване бе гласувано в гръцкия парламент на 22 май 2016 г., а решението е да влезе в сила на 1 януари 2018 г. Туристите, които планират уикенди или прекарват лятна почивка в Гърция, ще трябва да вземат предвид и пътните такси. Към настоящия момент за Халкидики и Солун движението по магистралата се таксува с 1,80 евро на посока. За пътуване с автомобил до столицата Атина, туристите ще трябва да предвидят около 37 евро в посока. Сподели:", "date": "2018.04.11", "title": "Много лоша новина за всички, които почиват в Гърция"}
{"url": "http://pik.bg/%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D1%85%D0%B0%D0%B1%D0%B0%D1%80%D0%BE%D0%B2%D1%81%D0%BA-%D0%B8%D0%BC%D0%B0-6-%D0%B6%D0%B5%D1%80%D1%82%D0%B2%D0%B8-news741648.html", "text": "ТАСС, пише Фокус Според предварителна информация шест души са загинали след като хеликоптер се разбива в далекоизточния руски град Хабаровск, съобщава източник от спешните служби на града, цитиран от . „Според предварителните информации на борда е имало шест души. Всички те са загинали“, съобщава източникът. Той заявил, че хеликоптерът се е запалил при удара. Районът е отцепен. Сподели:", "date": "2018.04.11", "title": "Хеликоптер се разби в Хабаровск, има 6 жертви"}
{"url": "http://pik.bg/%D0%BD%D0%B0%D0%B4-35-000-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B0-%D0%B7%D0%B0%D1%81%D0%B5%D0%B3%D0%BD%D0%B0%D1%82%D0%B8-%D0%BE%D1%82-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%84%D0%B5%D0%B9%D1%81%D0%B1%D1%83%D0%BA-news741639.html", "text": "Лични данни на над 35 хиляди български потребители във Фейсбук вероятно са били събрани неправомерно от компанията \"Кеймбридж Аналитика“. Това отговориха от Фейсбук  след запитване на \"По света и у нас“. По данни на социалната мрежа 18 българи са свалили приложение под формата на анкета, даващо достъп до лична информация. Броят на засегнатите обаче е в пъти по-голям - 35,718, тъй като приложението е получило достъп до профилите и на техните приятели. Освен списъка с контакти, информацията за потребителите е включвала детайли като електронна поща, рожден ден, роден град, място на пребиваване, снимки, видеа, харесвания и публикации в социалната мрежа. Не всички потребители са еднакво засегнати, тъй като разрешенията за приложението са били променяни във времето. \"Използвахме възможно най-разширена методология.\" казаха от \"Фейсбук\". \"Това е най-добрата ни прогноза за броя на хората, които директно са инсталирали приложението, и броя на приятелите им, чиито данни може да са били събрани.\" \"Фейсбук“ вече започна да уведомява общо поне 87 милиона потребители по света, замесени в скандала. За \"По света и у нас\" от компанията казаха, че 97,2% от инсталиралите приложението вероятно са били от Съединените щати. 81,6% от всички засегнати - участниците в анкетата и приятелите им, са били в САЩ. Сподели:", "date": "2018.04.11", "title": "Над 35 000 българи са засегнати от скандала с Фейсбук"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BE%D0%BE%D0%BD-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B7%D0%B0-%D0%BF%D1%80%D1%8F%D0%BA-%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D1%81%D0%B8%D0%BB%D0%B8-news741443.html", "text": "Той подчерта, че обсъждането на случилото се в Дума се провеждат на фона на \"засилено международно напрежение, въвличащо национални, регионални и международни играчи в опасна ситуация или в потенциална или действителна конфронтация\". А повод за думите му бяха и конкретни изказвания от страна на САЩ и Русия. „САЩ ще отговорят на нападението с химическо оръжие в Сирия, независимо дали Съветът за сигурност на ООН ще предприеме действия, или не”, заяви американската постоянна представителка в световната организация Ники Хейли, с което ясно обяви, че американските въоръжени сили готвят атака. \"Достигнахме момента, когато светът трябва да види, че се въздава правосъдие\", заяви тя. \"Историята ще запише това като момента, когато Съветът за сигурност или се е отказал от задълженията си, или е показал пълния си провал да защити народа на Сирия. Във всеки случай, САЩ ще отговорят\", подчерта представителката на Вашингтон. Русия отново обаче се противопостави на твърдението, че изобщо е имало употреба на химическо оръжие. Постоянният представител на Русия в ООН Василий Небензя заяви пред Съвета за сигурност на ООН, че Москва е предупредила Вашингтон, че евентуално нападение срещу сили на сирийското правителство заради предполагаемата химическа атака в Дума ще доведе до тежки последствия. \"Не е имало нападение с химическо оръжие\", заяви Небензя на извънредно заседание на Съвета за сигурност, посветено на нападението в Дума. Небензя подкани експерти на Организацията за забрана на химическите оръжия (ОЗХО) да посетят Сирия още утре, за да проучат обвиненията за нападението. Той им обеща защитата на сирийските власти и руските войски. „Ситуацията около предполагаемото използване на химическо оръжие в сирийския град Дума приближава водещите световни държави към пряк сблъсък”. Това предупреди специалният пратеник на ООН за Сирия Стафан де Мистура по време на извънредното заседание на Съвета за сигурност, свикано заради предполагаемата химическа атака в Сирия. „Съветът за сигурност се нуждае да намери решение, запазвайки единството. Длъжен съм да го кажа изключително ясно, защото за първи път от четирите години, през които давам брифинги, достигнах точката, при която изразявам безпокойство по повод на международната сигурност, а не само на регионалната, националната или сирийската сигурност\", подчерта пратеникът на ООН. \"Вече предадохме на САЩ по съответните канали, че използването на въоръжена сила под лъжлив претекст в Сирия, където - по искане на законното правителство на страната - са разположени руски войски, може да доведе до тежки последствия\", допълни руският представител в ООН. Сподели:", "date": "2018.04.11", "title": "УЖАСЯВАЩО ПРЕДУПРЕЖДЕНИЕ! ООН алармира за пряк сблъсък на световните сили"}
{"url": "http://pik.bg/%D1%81%D0%B5%D0%B4%D0%BC%D0%BE%D0%BA%D0%BB%D0%B0%D1%81%D0%BD%D0%B8%D1%87%D0%BA%D0%B0-%D1%83%D0%B4%D0%B0%D1%80%D0%B8-4-%D1%83%D0%B8%D1%81%D0%BA%D0%B8%D1%82%D0%B0-%D0%BD%D0%B0-%D0%B5%D0%BA%D1%81-%D0%BE%D1%81%D0%B2%D0%B5%D1%81%D1%82%D0%B8-%D1%81%D0%B5-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-news741689.html", "text": "Седмокласничка от Дупница изпи четири чаши по 50 мл уиски на екс и се озова в Спешен център с алкохолно отравяне. 14-г. С.М. била докарана в спешното с лек автомобил от нейни приятели, съобщава Струма БГ. Веднага дежурният екип започнал промивки на стомаха на пияната девойка. През това време изплашените й приятели разказали какво се е случило. Момичета и момчета се събрали на купон в домашна обстановка и се пробвали кой колко може да изпие на екс. С.М. изпила четири чаши от по 50 мл уиски една след друга и се свлякла от стола. Дежурният лекар потърсил телефонен номер на родителите на момичето, за да ги уведоми за състоянието й, но приятелите на С.М. се опитали да излъжат, че те вече знаели. Чрез полицията все пак родителите били издирени. Медиците от Спешен център са успели да овладеят състоянието на момичето и не се наложило то да бъде транспортирано до „Пирогов”, тъй като в двете болници в Дупница няма клинична пътека по токсикология, твърдят от Спешен център. От там съобщиха, че чести пациента с алкохолно натравяне са деца на 13-15 г. Опасността при тях да се увредят бъбреците и черният дроб при натравяне с алкохол е по-голяма, коментираха медици. Сподели:", "date": "2018.04.11", "title": "Седмокласничка удари 4 уискита на екс, освести се в \"Пирогов\""}
{"url": "http://pik.bg/%D1%81%D1%8A%D0%B4%D1%8A%D1%82-%D0%B2-%D0%B4%D0%BE%D0%B1%D1%80%D0%B8%D1%87-%D1%80%D0%B5%D1%88%D0%B0%D0%B2%D0%B0-%D0%B4%D0%B0%D0%BB%D0%B8-%D0%B4%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0-%D0%B6%D0%B5%D0%BB%D1%8F%D0%B7-%D0%B0%D0%BD%D0%B4%D1%80%D0%B5%D0%B5%D0%B2-news741654.html", "text": "Окръжният съд в Добрич решава дали има основание 29-годишният Желяз Андреев да бъде екстрадиран от страната. Той е задържан от полицията по искане на прокуратурата в Маями. Арестът е заради разследване във Флорида срещу 11 души, които са обвинени, че са нарушили ембаргото за търговия със Сирия. Ако съдът в Добрич прецени, че няма достатъчно документи, че Желяз Андреев е виновен, той ще бъде освободен. Междувременно, близките на Желяз Андреев са създали група за подкрепа на мъжа във Facebook, предава Нова. Сподели:", "date": "2018.04.11", "title": "Съдът в Добрич решава дали да екстрадира Желяз Андреев"}
{"url": "http://pik.bg/%D0%BA%D0%B8%D1%82%D0%B0%D0%B9-%D1%81-%D0%BF%D1%80%D0%B8%D0%B7%D0%B8%D0%B2-%D0%B7%D0%B0-%D1%81%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%B8%D0%B5-%D0%B2%D1%8A%D1%80%D1%85%D1%83-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D1%81%D0%B8%D1%80%D0%B8%D1%8F-news741640.html", "text": "Китай се обяви против военна интервенция в Сирия и призова другите държави да не предприемат прибързани действия относно предполагаемата химическа атака в Дума, пише британският всекидневник The Daily Express, цитиран от Фокус. САЩ не отхвърлиха варианта за военна интервенция в Сирия, което накара говорителят на външното министерство на Китай Гън Шуан да призове за спокойствие и въздържание, докато не се направи безпристрастно разследване върху предполагаемата химическа атака в Източна Гута. По време на пресконференция във вторник Шуан заяви: „Преди да се направи независимо разследване, страните в конфликта не бива да предприемат прибързани мерки. Сирийският въпрос сега стои на решаващ кръстопът. Политическо решение на въпроса е единственият приложим начин за излизане от кризата, а военна намеса не би довела до никъде.“ Постоянният представител на Китай в ООН У Хайтао заяви, че международната общност трябва да изчака фактите, които могат да „издържат изпита на историята“ преди да предприемат действия в отговор на предполагаемите атаки. Сподели:", "date": "2018.04.11", "title": "Китай с призив за спокойствие върху ситуацията в Сирия"}
{"url": "http://pik.bg/%D1%84%D1%80%D0%B0%D0%B7%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BD%D0%B5-%D0%B1%D0%B8%D0%B2%D0%B0-%D0%B4%D0%B0-%D0%BA%D0%B0%D0%B7%D0%B2%D0%B0%D0%BC%D0%B5-%D0%BA%D0%BE%D0%B3%D0%B0%D1%82%D0%BE-%D1%81%D0%B5-%D0%BA%D0%B0%D1%80%D0%B0%D0%BC%D0%B5-%D1%81-%D0%B3%D0%B0%D0%B4%D0%B6%D0%B5%D1%82%D0%BE-news741645.html", "text": "Няма двойка, която да не се кара от време на време. Някои го правят по-често, други по-рядко, но се случва във всяка нормална връзка. По време на скандал понякога се случва човек да каже нещо, което не иска и после го е яд. Виж кои са фразите, които трябва да избягваш, когато се караш с гаджето си: „Не съм ти ядосана“ – отдалеч си личи, че си бясна, така че няма за какво да го лъжеш. Ако не си му ядосана, защо тогава се заяждаш постоянно с него и му отправяш заядливи коментари? Няма смисъл да криеш емоциите си, по-добре седнете и поговорете като зрели хора. „Ти си виновен“ – във всяка една ситуацията виновните са минимум двама. Няма как само единият партньор да е виновен, така че постъпи зряло и поеми част от вината, без да го сочиш с пръст и да му казваш: „Ти си виновен!“. „Искам да се разделим“ – най-вероятно не го искаш, но го казваш, защото си ядосан. По-добре избягвай такива фрази, защото те могат да доведат до разрушаване на доверието и трудно се забравят. „Ти вече не ме обичаш“ – това обикновено го казват хора, които обичат да се изкарват жертва. Ако гаджето ти не те обича, не би бил с теб, така че е глупаво да твърдиш нещо подобно. „Ти си голям глупак“ – обидните думи са нещо грозно и не бива да се употребяват, особено насочени към любимия човек. Думите нараняват и трудно се забравят. „Родителите ми ме предупредиха“ – в никакъв случай не бива да намесваш трети човек в скандала. Ако кажеш нещо подобно на гаджето си, рискуваш да създадеш напрежение между него и родителите си, а това няма да се отрази никак добре на взаимоотношенията ви. “Приличаш на майка си/баща си” – в момента, в който гаджето ти чуе това, ще заеме дефанзивна позиция. Не бива да се опитваш да го обиждаш, сравнявайки го с родителите му. „Бившето ми гадже ни би постъпило така“ – по време на скандал е възможно неволно да сравниш сегашното си гадже с бившето. Опитай се обаче да не се стига до такъв момент. Все пак неслучайно си се разделил с предишното гадже. А и всеки си има своите плюсове и минуси. Сподели:", "date": "2018.04.11", "title": "Фразите, които не бива да казваме, когато се караме с гаджето "}
{"url": "http://pik.bg/%D1%81%D0%B0%D1%89-%D0%B2%D0%B4%D0%B8%D0%B3%D0%B0%D1%82-%D0%B7%D0%B0%D0%B1%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BD%D0%B0-%D1%87%D0%B0%D0%B4-news741642.html", "text": "Reuters, цитирана от \"Фокус\". Президентът на САЩ Доналд Тръмп вдигна забраната за пътуване на граждани на Чад във вторник, съобщава Това се случва след 6-месечна проверка на американското правителство, което е намерило подобрения в стандартите за сигурност на африканската държава. Администрацията на Доналд Тръмп прибави Чад към списъка с държави със забрани за свободно пътуване към САЩ, след като правителството на африканската държава не успя да изпрати доказателства, че е взело адекватни мерки за сигурност, с които да предотврати влизането на терористи в САЩ. В списъка със забрани за пътуване остават още 7 държави – Иран, Либия, Сирия, Йемен, Сомалия, Северна Корея и Венецуела. Сподели:", "date": "2018.04.11", "title": "САЩ вдигат забраната за пътуване на граждани на Чад"}
{"url": "http://pik.bg/%D0%BF%D1%80%D0%BE%D0%BB%D0%B5%D1%82%D0%BD%D0%B0-%D0%BF%D1%80%D0%B8%D0%BA%D0%B0%D0%B7%D0%BA%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D0%B2%D1%80%D0%B5%D0%BC%D0%B5-%D0%BC%D0%B0%D0%BB%D0%BA%D0%BE-%D0%BE%D0%B1%D0%BB%D0%B0%D1%86%D0%B8-%D0%B8-%D1%81%D0%BB%D0%B0%D0%B1-%D0%B2%D1%8F%D1%82%D1%8A%D1%80-%D0%B2-%D1%81%D1%80%D0%B5%D0%B4%D0%B0%D1%82%D0%B0-%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-news741635.html", "text": "Днес ще преобладава слънчево време с временни увеличения на облачността, по-значителни над Източна България. В следобедните часове над планинските райони в западната половина от страната ще се развива купеста и купесто-дъждовна облачност и на отделни места ще превали и прегърми. Ще духа слаб до умерен вятър от юг-югоизток. Топло, с максимални температури между 23° и 28°, по Черноморието 13°-16°. Над планините ще преобладава слънчево време, с временни увеличения на облачността. В следобедните часове над масивите в западната половина на страната ще се развива купеста и купесто-дъждовна облачност и на отделни места ще превали и прегърми. Ще духа слаб до умерен юг-югозападен вятър. Максималната температура на височина 1200 метра ще около 17°, на 2000 метра – около 9°. Над Черноморието ще има разкъсана облачност, след обяд намаляваща на места до предимно слънчево. Ще духа слаб югоизточен вятър. Максималните температури ще са 13°-15°. Температурата на морската вода е 10-12°. Вълнението на морето ще бъде около 2 бала. На 11.04.2018 слънцето ще изгрее в 06:52 часа и ще залезе в 20:04 часа. Продължителност на деня 13:12 часа. На 11.04.2018 луната ще изгрее в 04:44 часа и ще залезе в 15:13 часа. Осветеност на диска в 0h UT 26 %. Фаза на луната: след последна четвърт преди новолуние. Сподели:", "date": "2018.04.11", "title": "ПРОЛЕТНА ПРИКАЗКА! Слънчево време, малко облаци и слаб вятър в средата на седмицата"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%BA%D0%BE%D1%87%D0%B8-%D0%BD%D0%B0-%D0%B4%D1%80%D1%83%D0%B3%D0%B8%D1%82%D0%B5-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D1%81%D0%BA%D0%B8-%D1%81%D1%82%D1%80%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%B4%D0%B0%D1%80%D0%B5%D0%BD%D0%B8%D1%8F-news741643.html", "text": "„На около 6 млрд. долара възлизат хуманитарните помощи, които Турция е осигурила за нуждаещите се по света. По този показател страната се нарежда на второ място след САЩ”. Това заяви турският президент Реджеп Ердоган на среща с координаторите на турската Агенция за сътрудничество и развитие. Ердоган обвини богатите на петрол мюсюлмански държави, че остават безучастни към нуждаещите се от помощ хора в собствените си и в други страни по света. „От тази трибуна се обръщам специално към богатите на петрол мюсюлмански държави. Само да бяхте решили да давате по определен „зекят” (задължителна ислямска милостиня, един от петте стълба на исляма) на тези бедни, страдащи страни, вероятно в света нямаше да останат бедни хора”, каза Ердоган, цитиран от бТВ. По думите му целта на Турция сега е да увеличи хуманитарните помощи за нуждаещите се в различни страни и по този показател да надмине дори САЩ и заеме първото място в света. Турция планира да увеличи хуманитарните помощи до 7,2 млрд. долара. Сподели:", "date": "2018.04.11", "title": "Ердоган скочи на другите мюсюлмански страни заради дарения"}
{"url": "http://pik.bg/%D0%B4%D0%B2%D0%BE%D0%B9%D0%BD%D0%B0-%D0%B3%D1%80%D0%B5%D1%88%D0%BA%D0%B0-%D1%81-%D0%B3%D1%80%D0%B8%D0%B3%D0%BE%D1%80-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-news741724.html", "text": "Както Барса катастрофира на \"Олимпико\", губейки с 0:3 от Рома. Не по-малко корабокрушение претърпяха \"лъвовете\" край река Марица. България организира турнира в Група 3 за Купа \"Дейвис\" в зона Европа. И в борба с Македония, Исландия, Албания, Андора, Кипър, Сан Марино и Монако не успя да спечели квота за по-горното ниво на надпреварата. Неочаквано бе поражението на нашите във финала за промоция, още по-любопитен е изборът на град за провеждане на състезанието... Пловдив. Ще се запитате, че какво му е на тенис-комплекса в \"Градът под тепетата\"? Столицата София ли е по-удачен избор, друга ли да е локацията... Турнирът се проведе от 4 до 7 април и няма по-подходящи кортове в България за изиграването му - от тези в... Хасково. Дали Григор Димитров щеше да пропусне подобно състезание в родния си град, дали един от най-добрите тенисисти в света не би се зарадвал от възможност да тренира, играе и печели близо до семейството си, дали не би изпитал най-чисти емоции точно в тези дни да е в дома си, със своите близки? А какъв интерес щеше да предизвика надпреварата при провеждане в Хасково? Лесно е да предположим, че това щяха да са най-посетените мачове в историята на Група 3 за Купа \"Дейвис\" в зона Европа. Спортен празник - за публика, тенисисти - \"лъвовете\" и представителите на другите отбори. Състезанието обаче завърши, проведе се не в Хасково, Димитров пък не игра, а нашите разочароваха във финала. Тенис катастрофа - ДА. Но и причина за бъдещи успехи на тима ни - още повече ДА. Става въпрос за един от най-добре прогресиращите спортове у нас. Федерацията спомага за провеждане на турнир от страхотно ниво - \"София Оупън\". Тенисът е все по-атрактивен за подрастващите, имаме играчи на добро равнище като Кузманов и Лазов, таланти като Андреев и... доказан шампион в световен мащаб - носител на трофей от Заключителния Мастърс в Лондон с 5 от 5 победи в надпреварата - Григор Димитров. Родният отбор е с всички шансове в следващите години, не само да постигне желано първо място в сегашната си група, но и без особени затруднения да прескочи и следващата. Където в Зона Европа/Африка на финал този сезон ще спорят съставите на Румъния и Полша, не много респектиращи за възможностите на Димитров и Кузманов да речем. Нужно е просто да няма разединение. А относно пропуснатия спортен празник в Хасково, Федерацията по тенис и Григор Димитров сякаш би трябвало да помислят върху следващите домакински двубои на Родината. И това - въпросните да се проведат именно на ТК Хасково и естествено с първа ракета - Григор. А относно мълвите за евентуална треньорска рокада в тима ни. Без да се призовава към промени, то ако подобни бъдат осъществени, най-подходящият наставник за отбора ни - също изглежда ярко изразен, безспорен - Димитър Господинов. Специалистът дал основите в кариерата на най-силния български спортист в момента. Възможна ли е подобна покана и приемането й. В една идеална, родна тенис-вселена, напълно реално. Сподели:", "date": "2018.04.11", "title": "Двойна грешка с Григор! Катастрофа за \"лъвовете\""}
{"url": "http://pik.bg/%D0%BF%D1%83%D1%85%D0%BA%D0%B0%D0%B2%D0%B8-%D0%B1%D1%8E%D1%80%D0%B5%D1%87%D0%B5%D1%82%D0%B0-%D1%81%D1%8A%D1%81-%D1%81%D0%B8%D1%80%D0%B5%D0%BD%D0%B5-news262177.html", "text": "1 кг брашно 300 г сирене 1/2 кафена чашка олио 350 г краве масло 3 яйца 3 супени лъжици сол 1 1/2 чаени чаши хладка вода Сподели:", "date": "2018.04.11", "title": "Пухкави бюречета със сирене"}
{"url": "http://pik.bg/%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0%D1%82%D0%B0-%D1%84%D0%B0%D1%80%D0%BA-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%B7%D0%B0-%D1%81%D0%BF%D0%B5%D1%88%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BA%D0%BE%D0%BB%D1%83%D0%BC%D0%B1%D0%B8%D1%8F-news741646.html", "text": "Колумбийската групировка Причината Това би подкопало мирното споразумение. Това е Правителството подписа ревизирано мирно споразумение с FARC през ноември след четиригодишни преговори в кубинската столица Хавана. Преди това избирателите отхвърлиха споразумението на референдум. като военно крило на местната комунистическа партия. Идеологията й е да се борят за \"Нова Колумбия\" - общество на социална справедливост и равенство. В състава й влизат около Организацията е призната от САЩ и европейските страни за терористична. Има сериозни подозрения, че организацията поддържа една част от дейността си с трафик на наркотици, пише Нюз.бг. Колумбийците са дълбоко разделени по темата. Жертви на ФАРК за половин век въоръжен конфликт в Колумбия са най-малко ФАРК поиска спешна среща с президента Хуан Мануел Сантос. е арестът на  кокаинов крал. най-голямата в страната бунтовническа група. Тя е създадена през 1964 година 20 000 бойци, разделени на групи. 220 хиляди души. Сподели:", "date": "2018.04.11", "title": "Групировката ФАРК настоява за спешна среща с президента на Колумбия"}
{"url": "http://pik.bg/%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D0%B4%D0%BD%D0%B5%D1%81-%D0%B8%D0%B7%D0%B1%D0%B8%D1%80%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news741647.html", "text": "Азербайджан провежда днес предсрочни президентски избори. Кандидатите за поста са седем, предаде \"Ройтрес\". Президентът Илхам Алиев се бори за пореден мандат. Алиев управлява богатата на петрол каспийска държава от 2003 г. насам. преди два месеца за бойкот. В изявление председателят на движението Джамил Хасани нарече предсрочните избори \"обида за изборите\". Европейският парламент обяви през март, че на изборите в Русия и в Азербайджан. Имащите право на глас са 5,2 млн. души. Секциите отварят в 8 часа и ще затворят в 19 часа. Часове след края на изборния ден се очакват и първите резултати. Припомня се голямата пропаст между бедни и богати в страната, както и старият спор с Армения около Нагорни Карабах Опозиционните партии в бившата съветска република призоваха няма да изпраща наблюдатели Сподели:", "date": "2018.04.11", "title": "Азербайджан днес избира президент "}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%B0%D0%B1%D1%81%D1%83%D1%80%D0%B4-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%BE-%D0%B1%D0%B5%D0%BD%D1%82%D0%BB%D0%B8-%D0%BF%D1%80%D0%B5%D0%B4-%D0%BF%D0%BE%D1%80%D1%83%D1%82%D0%B5%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D1%81%D1%8A%D0%B1%D1%80%D0%B0-%D0%BF%D0%BE%D0%B3%D0%BB%D0%B5%D0%B4%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news741637.html", "text": "Порутена къща от началото на века в центъра на Пловдив. Първият й етаж е превърнат в магазин с брутално \"реновирана\" фасада, украсена с брандовете на Кока- Кола, на мястото на отсеченото дърво пред нея е монтиран трансформатор, а черешката на тортата на цялата тази абсурдна картина е паркираното отпред Бентли. Сюреалистичната картина е като извадена от мексикански филм. Кадърът е на пловдивската фотографка Нина Николова, която го е качила в инстаграм. Направен е в уличка зад Радио Пловдив, в самото сърце на града, през уикенда.  \"Ситуацията в България без думи. Събрана само в една снимка\" гласи един от коментарите под фотографията. \"Ако центърът на един град изглежда по този начин, как изглеждат покрайнините? Не е ли крайно време да има закони, които да предотвратят рушенето на тези красиви сгради?\" пита пловдивчанката. За съжаление осакатените стари къщи, които пазят специфичния дух на Пловдив, не са една и две. Бившите \"красавици\" обикновено са собственост на няколко враждуващи фамилии и наследниците не могат да решат какво да правят с имота. И сградата не се поддържа и се руши невъзвратимо. Изключително рядко тези къщи сменят собствеността си и попадат при хора, които инвестират време, пари и вкус, за да върнат стария им блясък. Повечето хора предпочитат да си купят лъскав мерцедес или бентли. \"В градовете в Европа, ако не се грижиш за своята собственост, общината ти я взема или я изкупува за минимална сума. Вероятно не е трудно  тук също да се въвеведат подобни рестрикции, защото в противен случай губим архитектурното си наследство\", коментира Нина Николова за Другото, което е изключително дразнещо е унищожаването на дървета по някои улици. TrafficNews.bg. Сподели:", "date": "2018.04.11", "title": "ПЪЛЕН АБСУРД! Паркирано \"Бентли\" пред порутена сграда събра погледите в Пловдив"}
{"url": "http://pik.bg/%D1%81-%D0%B2%D0%B8%D1%81%D0%BE%D0%BA%D0%B0-%D1%81%D1%82%D0%B5%D0%BF%D0%B5%D0%BD-%D0%BD%D0%B0-%D0%B0%D1%80%D1%81%D0%B5%D0%BD-%D0%B5-%D0%BF%D0%B8%D1%82%D0%B5%D0%B9%D0%BD%D0%B0%D1%82%D0%B0-%D0%B2%D0%BE%D0%B4%D0%B0-%D0%BE%D1%82-%D0%BA%D0%BB%D0%B0%D0%B4%D0%B5%D0%BD%D1%86%D0%B8-%D0%B2-%D0%B1%D0%B0%D1%81%D0%B5%D0%B9%D0%BD%D0%B0-%D0%BD%D0%B0-%D0%B0%D0%BC%D0%B0%D0%B7%D0%BE%D0%BD%D0%BA%D0%B0-news741651.html", "text": "Питейната вода от кладенци, изкопани в басейна на Амазонка, за да се намери решение на проблема, свързан със замърсяването на реките, съдържа арсен, чиито нива понякога надхвърлят 70 пъти препоръчвания лимит. Това предупредиха учени, цитирани от \"Франс прес\" и Нова. Анализът на проби вода от 250 обекта по поречието на Амазонка показа също опасни за здравето нива на алуминий и манган, които надхвърлят съответно 3 и 15 пъти препоръчваните от Световната здравна организация граници. Това оповестиха учени, които участват в Европейския конгрес на науките на Земята във Виена. Наличието на въпросните вещества е с естествен произход и не е свързано с индустриално замърсяване. \"Поради замърсяването на реките редица земеделски общности разчитат на подпочвени води, за да се снабдят с питейна вода. Но в някои райони в басейна на Амазонка подпочвената вода съдържа следи от химични елементи, чиито концентрации са потенциално опасни за човешкото здраве\", заяви Каролине де Майер от Швейцарския федерален институт по водни науки и технологии. Постоянното излагане на арсен може да доведе до поява на ракови образувания, а на манган - до неврологични смущения. Изследването на перуански и бразилски учени имало за цел да се установят концентрациите на химичните елементи, а не да се проследи ефектът им върху здравето. Сподели:", "date": "2018.04.11", "title": "С висока степен на арсен е питейната вода от кладенци в басейна на Амазонка "}
{"url": "http://pik.bg/%D1%81%D0%BE%D1%84%D0%B8%D1%8F-%D0%BF%D0%BE%D0%B4-%D0%B1%D0%BB%D0%BE%D0%BA%D0%B0%D0%B4%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D1%80%D0%B0%D0%BA-%D0%B7%D0%B0%D1%80%D0%B0%D0%B4%D0%B8-%D0%B2%D0%B5%D1%87%D0%BD%D0%BE%D1%82%D0%BE-%D0%B4%D0%B5%D1%80%D0%B1%D0%B8-news741655.html", "text": "„Левски” и ЦСКА играят на Националния стадион \"Васил Левски\" тази вечер. Полицаите предвиждат специална организация, която да предотврати инциденти и хулигански прояви. Всички футболни фенове ще бъдат проверявани от служителите на реда, стриктно ще се следи дали сред запалянковците няма посетители със съдебна забрана за посещение на спортни мероприятия. Малолетните ще могат да проследят двубоя „Левски” - ЦСКА само с придружител и предварително попълнена декларация. За да няма струпвания, вратите на стадиона отварят в 16 часа следобед. Сподели:", "date": "2018.04.11", "title": "СОФИЯ ПОД БЛОКАДА! Полицията на крак заради Вечното дерби"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B8-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8---%D0%BE%D0%B3%D1%80%D0%BE%D0%BC%D0%BD%D0%B8%D1%8F%D1%82-%D1%80%D0%BE%D1%82%D0%B2%D0%B0%D0%B9%D0%BB%D0%B5%D1%80-%D1%80%D0%B0%D0%B7%D1%85%D0%B2%D1%8A%D1%80%D0%BB%D1%8F%D0%BB-%D0%B4%D0%B5%D1%82%D0%B5%D1%82%D0%BE-%D0%BA%D0%B0%D1%82%D0%BE--news741662.html", "text": "Серия от хирургични операции предстоят на 6-годишното момче, което беше нахапано от ротвайлер в София. Това разкриха приятели на потърпевшото семейство, които станали свидетели на жестокия инцидент. \"С моя приятел стояхме на близо, наблюдавахме децата си, когато чухме ужасяващи писъци. Кучето разхвърляше детето като някаква парцалена кукла. Това беше като някакъв сюрреалистичен филм\", коментираха свидетелите. \"Кучето, около 40 килограма, разхвърляше едно дете около 18 килограма. Картинката беше потресаваща. Не пожелавам на никой родител да види детето си в устата на звяр\", добавиха те. \"Едно момче се опитваше да бръкне в устата на кучето и да го отдели от детето. Това нямаше ефект. Кучето му сдъвка пръстите и продължи да си яде детето\", заявиха приятелите на потърпевшото семейство на въпрос дали са видели собственика на кучето. \"Детето в момента е в \"Пирогов\". Изрязва му се тъкан от мястото, където е захапано. Има и отлепен мускул. Предстоят му серия от хирургични интервенции\", разкриха свидетелите. Бащата на малкия Максим заяви пред Би Ти Ви, че няма да се откаже и ще съди както собственика, така и придружаващия кучето. В момента детенцето е много уплашено, лежи по корем, не може да отиде до тоалетната, а лекарите били обезпокоени от дълбоките наранявания, разказа Йордан Доцев.  Директорката на училището, където е било нахапано детето веднага е потърсила родителите и е предложила да предостави психолог, който да работи с Максим. Доцев заяви, че това не е единичен случай и във всяко училище може да се видят кучета, но въпросния ротвайлер вижда за първи път. \"Бебета си играе, всичко стана много бързо, суматохата беше страшна\", заяви Йордан. Сподели:", "date": "2018.04.11", "title": "ТОТАЛЕН ШОК! Свидетели с шокиращи подробности - огромният ротвайлер разхвърлял детето като парцалена кукла (ОБНОВЕНА)"}
{"url": "http://pik.bg/%D0%B1%D0%B5%D0%B7-%D1%81%D0%B2%D0%B5%D1%82%D0%BE%D0%B2%D0%BD%D0%B8-%D0%BB%D0%B8%D0%B4%D0%B5%D1%80%D0%B8-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-news741633.html", "text": "The Guardian, цитирано от \"фокус\". Принц Хари и Меган Маркъл ще нарушат традицията за тяхната сватба, след като британски и чужди политици не са в списъка с поканените, пише британското електронно издание Президентът на САЩ Доналд Тръмп и неговият предшественик Барак Обама не са поканени на кралската сватба. Тереза Мей и други британски политици също се очаква да не присъстват. Говорител на двореца Кенсингтън заяви: „Беше взето решение, че официален списък с политически лидери – британски и чужди – не е задължителен за сватбата на Принц Хари и Госпожица Маркъл. Решението е консултирано с правителството на Нейно Величество и е взето от кралското семейство“. 600-те госта на Принц Хари и Меган Маркъл се очаква да са хора, с които двамата младоженци имат директна връзка, което се смята като подходящо за кралската сватба. Сподели:", "date": "2018.04.11", "title": "Без световни лидери на сватбата на принц Хари и Меган Маркъл"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%B7%D0%B0%D0%B1%D0%B8%D0%B2%D0%B0-%D0%BD%D0%BE%D0%B6-%D0%B2-%D0%B3%D1%8A%D1%80%D0%B1%D0%B0-news741634.html", "text": "ът е оксиморон, тоест противоречие само по себе си. Ако не им пречите – има шанс да си живеете спокойно покрай тях. Застанете ли им на пътя, ще бъдете прегазени. Овните са агресивни и са царе на тормоза. Обидите им са тънки – под формата на шеги и “добродушни” забележки, или откровено брутални. Понеже имат навика да поставят хората на пиедестал, това неизменно си има последици. Щом ви детронират, ще ви го върнат тъпкано за обожанието и сервилността, с която са ви обграждали. Овенът няма да се поколебае да ви забие нож нито в гърба, нито в гърдите. ът е тежка гемия. Трудно е да бъдат убедени в нещо или да ги задвижиш да свършат нещо. Упорити са като магарета. Иначе не са изконно зли. Ревниви и отмъстителни – да. Но не и лоши. Единственото, което искат от живота, е лукс, вкусна храна и никой да не ги закача. Стават опасни, когато са предизвикани, или ако е застрашено семейството им. Те са доста търпеливи, но в такъв момент изригват като вулкан и не могат по никакъв начин да бъдат успокоени, убедени или укротени. Изводът е: не ядосвайте Телеца, защото ще се нанижете на рогата му! Бъбривите и чаровни са ужасно нечувствителни към околните. “Емпатия” и “разбиране” са думи, които са изхвърлили от иначе богатия си речник. Затова недостатъците на хората безкрайно ги дразнят и не могат да се въздържат от груби забележки. Може да навредят дори на близък човек с приказките си. Ще го направят без злост или лоши намерения – просто от любов към хубавата клюка. Обикновено казваме, че Близнаците са любопитни, подвижни, адаптивни. Да, такива са, но защото им липсва задълбоченост и постоянство. Нож в гърба ли? Техният остър език е достатъчен. старите баби имат една поговорка: “На мъжа и червата да му се влачат, ще се смееш и ще казваш, че е поясът му.” Тази поговорка е била измислена преди много години от жена Рак. А дамите са къде по-благи от мъжете от тази зодия. Раците си имат тефтерче, в което поставят черни точки на близки и познати. Когато достигнете лимита на гафовете, вадят маркера и ви зачертават с две дебели черни черти от списъка на доверените лица – отведнъж и завинаги. След което от тях може да получите само ледено презрение. Пазете се! Ще ви забият нож в гърба и ще се смеят злорадо при това. ът реве гръмко, но рядко хапе. Когато са ядосани, настава ад. Тръшкат се, скачат, плачат, може дори да се самоубият малко – но само толкова, колкото да ви уплашат. Използват всички средства, за да ви накарат да се чувствате виновни. В тяхната душа се борят два демона. Единият е на Цар Лъв Великолепни – най-обожаваното същество в гората. Другият е на лъва от зоопарка – мърляв, нещастен и беззъб звяр, който знае, че и агне не може да разкъса, но се опитва да убеди света със свирепия си рев. Нито един от тях не е призракът на подмолен убиец. Може да очаквате по-скоро шамар в лицето, отколкото нож в гърба. изглеждат грижовни, внимателни, но всъщност дали им пука за вас? Едва ли. Зад всяко действие на Девата се крие някакъв умисъл. Дали ще е обикновена кръчмарска сметка от рода на “Сега аз на този ще му помогна, пък после той ще ми бъде задължен”, или ще е “Ало, обаждам се да питам как си, че нали беше малко болен преди два месеца. Между другото, можеш ли да дойдеш да ме вземеш с колата, че малко съм настинал.” Все пак Девите не са склонни към гневни изблици или престъпления, извършени от страст. Не може да очаквате да ви забият нож в гърба – нали кръвта ще оцапа килима? – във всяка Везна се крие по един воин. Въпросът е, че той никога не излиза на повърхността. Поне не при обичайни условия. Дори и миролюбивите Везни понякога може да бъдат изкарани от кожата си. Те изглеждат усмихнати и дружелюбни, но когато стане напечено, съскат като кобри. За да не пострадат те самите, ще прехвърлят цялата вина на вас. А след скарване могат да ви се сърдят седмици наред. Мразят да си цапат ръцете и се ужасяват от насилието и агресията. Затова спокойно можем да кажем, че няма да ви забият нож в гърба. Най-много да ви отровят или да поръчат на друг да ви намушка. Ако е за убийство, може да разчитате на а. Трябва само да го обидите. След това се оглеждайте, защото Смъртта винаги ще дебне зад лявото ви рамо. Скорпионът ще си отмъсти, най-вероятно нощем, докато спите. Това, разбира се, е в рамките на шегата. (Или не съвсем.) Агресивни са по природа. Понякога се държат с околните като с малоумни – това също им е вродено качество. Скорпионите са като Ботев – силно любят и мразят. Ще направят всичко за вас, ако сте техен човек. Не дай Боже да ги нараните, непременно ще намерят начин да ви го върнат тъпкано. И ще го запомнят завинаги. – набедени за чаровни и енергични хора, те досаждат на целия свят с неоправданата си жизнерадост. Не нараняват от злоба, а от нетактичност. Страдат от измамното убеждение, че мнението им е безценно за вас. Мислят, че ви оказват благодеяние, като ви казват всичко, което си мислят за вас – директно и по най-бруталния начин. Дори когато се опитват да бъдат тактични, не им се получава. Ако имате един мазол, Стрелецът ще съумее да ви настъпи точно там. По-лошото е, че ще забрави всичко за вас – кой сте, какъв сте или кога е рожденият ви ден, в момента, в който се скриете от полезрението му. Арогантни същества са . Държат се така, сякаш знаят всичко за разлика от събеседника си, който, горкият, от нищичко си няма понятие. Ако се чувствате като идиот в тяхно присъствие, то е, защото се държат с вас като с такъв. Освен това са студенокръвни, не се трогват от нищо и пет пари не дават за по-нисшестоящите. Не биха хвърлили и стотинка на просяк. Може да ви заколят, но трябва много, ама много да са ви насъбрали. И пак е съмнително, че ще го сторят. Твърде разумни са, за да си оцапат ръцете с кръв. В името на справедливостта трябва да добавим, че на тях може да се разчита. страдат от ниско самочувствие и никога не са сигурни в себе си. Ако се заяждат или са груби, то е само защото им липсва самоувереност и се тревожат, че не ги приемате за равнопоставени. Тези мислители усещат интелектуалното си превъзходство, но все не могат да разберат защо вие не им го признавате. Твърде егоцентрични и концентрирани във “възвишените” си идеи, те нямат време и желание да се занимават с мисли за мъст или убийства. В заключение – Водолеят може да изглежда злобен, особено ако реши да се заяжда с вас, но едва ли някога ще ви забие нож в гърба, крака или където и да е. те са мили, кротки и нежни. Но в сърцето им живее едно дяволче, което ги кара да завиждат и да ви мислят злото. Ако им се удаде възможност да могат да тормозят тайно някого, ще се проявят като ненаситни мъчители. Стигат дори до садизъм. Според тяхното виждане когато те страдат, това е трагедия. Когато други страдат, е майтап. Както всички останали, Рибите също си имат граница на търпението. Когато я прекосите, става страшно. Странно е как представителите на най-кротката зодия се превръщат в изверги, когато се ядосат. От тях може да се очаква да ви намушкат в гърба. Сподели:", "date": "2018.04.11", "title": "Ето как всяка зодия забива нож в гърба"}
{"url": "http://pik.bg/%D0%BD%D0%B0%D1%88%D0%B0-%D1%85%D1%83%D0%B4%D0%BE%D0%B6%D0%BD%D0%B8%D1%87%D0%BA%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%B8%D1%81%D1%82%D0%B8%D0%BD%D1%81%D0%BA%D0%B8-%D1%84%D1%83%D1%80%D0%BE%D1%80-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news741615.html", "text": "Художничката Любов Тотева направи истински фурор в китното френско градче Верньой Сюр Авре по време на международната изложба в стила „Арт Наив“, в която тя е специален гост. В изложбата участват 15 художника от цяла Европа и българката е сред поканените за 7-ма поредна година да представи свои творби там. Тотева, която в края на м.г. откри изложба и в Европарламента в Брюксел, изложи свои картини в популярния за Франция стил „Арт Наив“, както и икони, изографисани по православните ни канони. Любов Тотева завършва Художествената академия през 1976 г., специалност „Монументална живопис“, пише Secret.bg. Има множество реализирани проекти „Стенопис и мозайка“ в цяла България, търсена е също за изрисуване на църкви и параклиси. След 1980 г. се впечатлява от „Арт наив“ в живописта и започва да създава картини в този стил. Има множество предложения за участия с изложби в чужбина и постоянно пътува. Реализирала е успешно над 20 самостоятелни изложби в Италия, Франция, Сърбия, Румъния, Чехия, САЩ и др. Сподели:", "date": "2018.04.11", "title": "Наша художничка направи истински фурор във Франция"}
{"url": "http://pik.bg/%D0%BD%D0%B0%D0%B9-%D1%81%D0%B5%D1%82%D0%BD%D0%B5-%D0%B1%D0%BB%D0%B0%D0%B3%D0%BE-%D0%B4%D0%B6%D0%B8%D0%B7%D1%8A%D1%81%D0%B0-%D1%81%D0%B5-%D0%BF%D1%80%D0%B5%D0%BE%D0%B1%D0%BB%D0%B5%D1%87%D0%B5-news741616.html", "text": "Истински успех за футболиста Благой Георгиев. Ритнитопковецът по традиция се появи в публиката на „Като две капки вода“, но този път с различни дрехи. Джизъса, както по-известен Благо, беше заменил залепналите за тялото му бяла риза и тъмносиньо сако, с които се появяваше на всичките си интервюта и публични изяви, пише Secret.bg. Вместо тях, Георгиев цъфна с бяла тениска, което успокои мнозина, че все пак отделя време и да се преоблече. Преди дни се появи и логично обяснение за дефицита на дрехи – вече бившата му половинка Есмер го е оставила буквално с ризата на гърба му. Сподели:", "date": "2018.04.11", "title": "НАЙ-СЕТНЕ! Благо Джизъса се преоблече "}
{"url": "http://pik.bg/%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-%D0%B4%D0%B5%D1%86%D0%B0-%D1%81%D1%82%D0%B0%D0%B2%D0%B0%D1%82-%D0%BB%D0%B5%D1%81%D0%BE%D0%B2%D1%8A%D0%B4%D0%B8-%D0%B7%D0%B0-%D0%B4%D0%B5%D0%BD-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news741589.html", "text": "В Комплекс Вестителя (Хижата) днес от 10:00 часа ще бъде организирана национална инициатива \"Лесовъд за един ден\", която ще се проведе с ученици от ОУ „Васил Левски“, съобщава Конкурент. На децата ще се предостави възможност чрез интерактивни игри и занимателни беседи с лесовъди да научат повече за лесовъдската професия, горските екосистеми и процесите, които протичат в тях. Тази година мотото на седмицата на гората е „Децата и гората на България – за бъдещето на зелена Европа“, а инициативата е на Държавно Северозападно предприятие - Враца, Държавно горско стопанство - Враца и Мездра и Дирекция на природен парк „Врачански Балкан“. Сподели:", "date": "2018.04.11", "title": "Инициатива! Деца стават лесовъди за ден във Врачанско"}
{"url": "http://pik.bg/%D1%81%D1%82%D0%B0%D1%80%D1%82%D0%B8%D1%80%D0%B0-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0-%D0%BF%D0%BE-%D0%B8%D0%B7%D1%80%D0%B0%D0%B1%D0%BE%D1%82%D0%B2%D0%B0%D0%BD%D0%B5-%D0%BD%D0%B0-%D0%BD%D0%BE%D0%B2-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D0%BF%D0%BB%D0%B0%D0%BD-%D0%B7%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D0%BF%D0%BB%D0%BE-news741588.html", "text": "Стартира процедура за изработването на нов Генерален план за организацията на движение (ГПОД) в Пловдив, съобщава Трафикнюз. Вчера бе отворена обществена поръчка за изготвяне на Генералния план на прогнозна и лимитна стойност от 60 хиляди (без ДДС) или 72 хиляди с ДДС, а възложител е ОП „Организация и контрол на транспорта” към Община Пловдив. ГПОД се разработва за цялата територия на община Пловдив и обхваща всички комуникационно-транспортни площи, обслужващи движението на всички видове пътни превозни средства, включително на превозните средства от редовните линии за обществен превоз на пътници, пешеходното и велосипедното движение и паркиране. С други думи то регулира плана за всички пътища, велоалеи, пешеходни зони, както и режимите за движение по тях. С изготвяне на ГПОД на практика се прави цялостно транспортно райониране на населените места в общината. Освен това то съдържа схеми за организацията на транзитното движение, режимите за движение на определени видове пътни превозни средства, режимите за движение на редовните линии за градския транспорт и обществения превоз на пътници и не на последно място режимите за движение на пешеходци и велосипедисти. С плана се регулират посоките за движение по различните пътни трасета, определя се предимството на кръстовища и това, което е от изключителна значимост за пловдивчани - определят се режимите за престой, паркиране и изпреварване на различни места, както и ограниченията за движение с определена скорост. Окончателен проект съдържа всички гореизброени решения, както и обобщена схема на основните пътни знаци, необходими за реализирането на всички схеми. Планът е неразделен документ, предвиден в Глава втора, раздел 1 от Наредба 2 за организацията и безопасността на движението и дисциплината на водачите на пътни превозни средства и пешеходци на територията на Община Пловдив. Настоящият план изтича в края на 2017 година. ГПОД е със срок на валидност 5 години, като предходния план за Пловдив бе приет с решение на Общинския съвет в Пловдив в края на 2012 година. По същия начин ще бъде приет и новият, след като вчера бе отворена обществена поръчка за изготвянето му, каквото е и законовото изискване. Срокът за изготвяне на новия Генерален план за организация на движението на Община Пловдив е до 183 календарни дни от подписване на договора с одобрения кандидат. След това ГПОД трябва да се съгласува с Общинската комисия по безопасност на движението и да се внесе за разглеждане и приемане от Експертния съвет по устройство на територията при Община Пловдив. Окончателният проект на ГПОД се одобрява от кмета на Община Пловдив и се приема с решение на Общински съвет. Източник на финансиране на обществената поръчка е Община Пловдив, като средствата са заложени в бюджета на ОП „Организация и контрол на транспорта” Община Пловдив за 2018 г. Фирмите, желаещи да кандидатстват за изработка на плана, трябва да разполагат с ключови експерти - главен проектант и експерт \"пътно строителство\". За изпълнител на обществената поръчка ще бъде избран участникът, предложил икономически най-изгодната оферта, която ще бъде определена по единствен критерий - най-ниска цена. Процедурата е отворена до 18 април, а ден по-късно  ще бъдат отворени ценовите предложения на всички кандидати. Сподели:", "date": "2018.04.11", "title": "Стартира процедура по изработване на нов Генерален план за организация на движението в Пловдив"}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B3%D1%8A%D1%80%D1%86%D0%B8%D1%8F-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%B2-%D0%BE%D1%85%D1%80%D0%B8%D0%B4-news741593.html", "text": "Външните министри на Македония и Гърция Никола Димитров и Никос Кодзиас ще проведат среща утре в Охрид, съобщава скопският телевизионен канал „Плюс Инфо“, цитиран от „Фокус“. Македонското външно министерство съобщава, че срещата ще се проведе в рамките на непрекъснатия диалог за разрешаването на спора за името, както и за цялостното подобряване на отношенията между двете страни. Сподели:", "date": "2018.04.11", "title": "На четири очи! Външните министри на Македония и Гърция се срещат в Охрид"}
{"url": "http://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%BC%D0%BB%D0%B0%D0%B4%D0%B5%D0%B6%D0%B8-%D0%BE%D1%82-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D1%81-%D0%B0%D0%BC%D1%84%D0%B5%D1%82%D0%B0%D0%BC%D0%B8%D0%BD%D0%B8-news741595.html", "text": "Момче и момиче от Асеновград са били задържани в хода на специализирана операция срещу употребата и разпространението на наркотични вещества, съобщава Марица.бг. Според информацията, миналият петък, по време на полицейска проверка в района на жп гарата в Асеновград, 20-годишна криминално проявена и осъждана изхвърлила на земята пакетче със съмнително съдържание. Плик с подобно вещество бил открит и при последвало претърсване в жилището й, обитавано заедно с 24-годишен младеж. Експертна справка показала, че иззетия наркотик е амфетамин с общо тегло около 41 грама. Двамата младежи са задържани за срок до 24 часа. Образувано е бързо производство. С постановление на Районна прокуратура – Асеновград 20-годишното момиче е привлечена като обвиняема. Взета ѝ е мярка за неотклонение до 72 часа. Сподели:", "date": "2018.04.11", "title": "Закопчаха двама младежи от Асеновград с амфетамини"}
{"url": "http://pik.bg/%D1%83%D0%B6%D0%B0%D1%81%D0%BD%D0%B0-%D0%BA%D0%BE%D0%BD%D1%82%D1%83%D0%B7%D0%B8%D1%8F-%D0%B2-%D0%BB%D0%B0%D0%B3%D0%B5%D1%80%D0%B0-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news741592.html", "text": "Прогнозите за тежка контузия на Анисе Абел се потвърдиха. Халфът е със скъсани връзки на коляното. Това са показали направените му прегледи. Очакванията са, че играчът ще е извън терените за около 6 месеца, съобщава \"Спортал\". Мадагаскарецът получи травма по време на домакинския мач на \"орлите\" срещу ЦСКА (3:2) и беше сменен принудително с Горалски. Още тогава от щаба на \"зелените\" имаха опасения, че контузията е сериозна. От Лудогорец обявиха, че ще осигурят най-доброто възможно лечение за своя футболист. Сподели:", "date": "2018.04.11", "title": "Ужасна контузия в лагера на Лудогорец"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B0-2-%D0%BF%D1%80%D0%B8%D1%81%D0%BB%D1%83%D0%B6%D0%BD%D0%B8%D1%86%D0%B8-%D0%BE%D0%B1%D1%81%D0%BB%D1%83%D0%B6%D0%B2%D0%B0%D1%82-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D1%86%D0%B0%D0%BA%D0%B0-%D0%BD%D0%B0-%D0%BF%D0%B5%D1%80%D1%81%D0%BE%D0%BD%D0%B0%D0%BB%D0%B0-%D1%81%D0%B8-%D0%BF%D0%BE-6-%D1%81%D1%82%D0%BE%D1%82%D0%B0%D0%BA%D0%B0-%D0%BD%D0%B0--news741329.html", "text": "Мария Илиева не обича домакинската работа, признава самата тя. Певицата не припарва до печката, а от всичко на света най-много мрази да чисти и подрежда в дома си. \"Обичам да лежа, да си почивам. Не съм от онези жени, които се събуждат един ден и решават да излъскат целия апартамент. Оправям се в своя артистичен безпорядък\", твърди Илиева. Изпълнителката разполага с две прислужници, които се грижат за домакинската работа и идват през ден в апартамента й, за да я обслужват. Това особено много се налага сега, когато звездата има и син - малкия Александър. Заради него се налагало всичко в дома й да е по местата си, за да може всяка секунда то да бъде открито, пише седмичник. \"Когато човек има дете, не може да е разхвърлено и да има опасни предмети навсякъде\", обяснявала Мария. Според запознати, певицата давала над 600 лева месечно за чистачки, но пък нямала проблеми с този факт, защото дори не знаела откъде се пуска прахосмукачката и миялната машина у дома. \"Не мога да се оправя сама. Имам нужда от помощници, за да се фокусирам над важните неща\", казва изпълнителката. Сподели:", "date": "2018.04.11", "title": "ЗВЕЗДА! 2 прислужници обслужват Мария Илиева! Певицата цака на персонала си по 6 стотака на месец "}
{"url": "http://pik.bg/%D1%83%D0%B4%D0%B0%D1%80-%D0%B7%D0%B0%D0%BB%D0%BE%D0%B2%D0%B8%D1%85%D0%B0-8-%D1%82%D0%BE%D0%BD%D0%B0-%D1%85%D0%B0%D1%88%D0%B8%D1%88-%D0%B2-%D0%B8%D1%82%D0%B0%D0%BB%D0%B8%D1%8F-news741575.html", "text": "Осем тона хашиш, разпределен в осем милиона „дози – питки“ с обща стойност осемдесет милиона евро – това е измерението в цифри на удара, който италианските сили за сигурност нанесоха на неаполитанската мафия „ла камора“. Става дума за истински рекорд, тъй като според антимафиотите това е най-голямото количество дрога, конфискувано от раз някога на Апенините. За ръководителя на операцията – генерала от митническия корпус Джанлуиджи Д’Алфонсо, хашишът е бил предназначен за младите хора на Неапол, но неговите подчинени са успели да ги спасят по думите му от „пълноводната река наркотик“ благодарение на техния изключителен професионализъм, пише \"Монитор\". Генералът обясни на среща с журналисти в Неапол, че успехът дошъл след усърдна съвместна работа на хората му със службите за борба с наркотиците на Мароко, Испания и Франция. Защото пътят на многото хашиш започвал от афринаската страна, където бил пакетиран и натоварен на кораб с дестинация голямо испанско пристанище. Там той бил складиран за известно време, после качен на ТИР, който след като прекосил Франция пристигнал преди седмица в Неапол. Дрогата била натъпкана в 276 чувала от юта, импрегнирани с качествен найлон, за да не могат обучените полицейски кучета да я изнюхат. Чувалите пък били накамарени на 28 дървени палета, които също били опаковани с непропускаща никакви миризми пластмаса. Под Везувий пратката била стоварена в хале, намиращо се до неаполитанските гробища и старателно укрита зад пластмасови каси, пълни с отпадъци пак от същия материал. Там според генерал Д’Алфонсо дрогата трябвало да бъде разпределена между контролиращите северните квартали на метрополията мощни кланове на камората, но работата им просто не била станала. Засега е арестуван само собственикът на халето – склад на хашиша, но финансовата гвардия е по следите на неговите получателите и началникът й се надява техните босове ще бъдат закопчани съвсем скоро. Генерал Д’Алфонсо обясни още на пресконференцията, че най-вероятно част от огромното количество наркотик е предназначено за други райони на Италия, където камората е разпростряла пипалата си. И действала с местната организирана престъпност „в мрежа“. Сподели:", "date": "2018.04.11", "title": "Удар! Заловиха 8 тона хашиш в Италия"}
{"url": "http://pik.bg/%D0%B2-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D1%81%D1%82%D0%B0%D1%87%D0%BA%D0%B0%D1%82%D0%B0-%D0%BE%D1%82-%E2%80%9E%D0%B5%D1%8A%D1%80-%D1%84%D1%80%D0%B0%D0%BD%D1%81%E2%80%9C-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D1%85%D0%B0-%D0%BF%D0%BE%D0%B2%D0%B8%D1%88%D0%B5%D0%BD%D0%B8%D0%B5-%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-news741587.html", "text": "От авиокомпания  „Еър Франс“ обявиха готовност да повишат предложеното пред профсъюзите повишение на заплатите в опит да прекратят стачките, които до момента струват на компанията близо 170 милиона евро, съобщава Reuters, цитирана от „Фокус“. Превозвачът съобщи, че няма да повиши заплатите с един, а с два процента. Профсъюзите настояват за повишение от минимум шест процента. Просеттъ на служиетлите на авиокомпанията продължава вече седми ден. Сподели:", "date": "2018.04.11", "title": "В отговор на стачката! От „Еър Франс“ предложиха повишение на заплатите на служителите си"}
{"url": "http://pik.bg/%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B7%D0%B8-%D0%BE%D1%82-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D1%81-%D0%B4%D0%B0%D1%80%D0%B5%D0%BD%D0%B8%D0%B5-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B0-%D0%B6%D0%B5%D0%BD%D0%B0-news741605.html", "text": "Лекари от Специализираната болница за активно лечение по кардиология във Велико Търново са дарили средствата за отбелязването на професионалния си празник за лечението на онкоболна жена. Това обяви пред радио Фокус-Велико Търново директорът на лечебното заведения д-р Йорданка Томова. Онкоболната жена се казва Дария Манева и е на 40 години. Преди 6 месеца е станала майка. Страда от онкологично заболяване, за което са нужни средства за лечение в чужбина – в Германия или Израел, според финансовите възможности. „Тази година 7 април бе в събота преди Великден. Колективът на болница реши, че няма да празнуваме своя професионален празник. Сумата, която трябваше да отделим за този празник, е събрана и дарена на дъщерята на наша колежка. Това е млада жена с тежко онкологично заболяване, която има нужда от лечение от чужбина. Решихме в седмицата на Великден да направим този благороден жест към един млад човек. Дано има шанса да преброи болестта“, каза д-р Йорданка Томова. Тя съобщи, че набирането на средства продължава. Сподели:", "date": "2018.04.11", "title": "Кардиолози от Велико Търново с дарение за лечението на онкоболна жена"}
{"url": "http://pik.bg/%D0%BB%D1%8E%D1%82%D0%B0-%D0%B2%D0%BE%D0%B9%D0%BD%D0%B0-%D0%B2-%D0%BC%D1%80%D0%B5%D0%B6%D0%B0%D1%82%D0%B0-%D0%B3%D1%80%D0%B8%D0%BC%D1%8C%D0%BE%D1%80%D1%8A%D1%82-%D0%BA%D1%83%D0%BB%D0%B0%D0%B3%D0%B8%D0%BD-%D0%BE%D0%B1%D0%B8%D0%B4%D0%B8-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D1%88%D0%B5%D1%84-%D0%BC%D0%B0%D0%BD%D1%87%D0%B5%D0%B2-%D1%81-%D0%BA%D1%80%D0%B5%D0%BC%D0%B0-%D0%B9-%D0%B7%D0%B0-%D0%BB%D0%B8%D1%86%D0%B5-%D0%BD%D0%B5-%D0%B1%D0%B8%D1%85-news741343.html", "text": "На стилиста и гримьор Валентин Кулагин още му държи влажно от участието в предаването на шеф Манчев \"Черешката на тортата\". Покрай махленските скандали, в които се впусна с плеймейтката Нора Недкова, самият Иван Манчев оспори ВИП-статуса му. Не минава ден, в който Куликан да не се отчете с пиперливи постове в социалната мрежа \"Фейсбук\", пише \"Хотнюз\". В един от последните се нахвърля отново върху Манчев и явно съвсем умишлено обижда и неговата съпруга. \"Откакто в \"Черешката на Тортата\" шеф Манчев ми каза, че не съм вип... се чудя.. защо тогава ме поканиха в предаване, където канят само \"ВИПОВЕ\", че чак ми и платиха и защо ли едно такова обикновено и скромно момче като мен им счупи рейтингометрите? И защо ебати вчера съм се снимал със 100 човека, които бяха в истерия, че ме обожават. В един момент чак ми се схвана крака от позиране.. Шеф Манчев, знаеш ли че с крема на жена ти за лице, няма да си намажа даже и петичките? Айде готин уикенд на всички вас, виповете!\", гласи публикацията на Кулагин. Сподели:", "date": "2018.04.11", "title": "ЛЮТА ВОЙНА В МРЕЖАТА! Гримьорът Кулагин обиди жената на шеф Манчев: С крема й за лице не бих си намазал и петичките!"}
{"url": "http://pik.bg/%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B0-%D0%B1%D0%B0%D1%80%D1%82%D0%B5%D1%80%D0%BD%D0%B0-%D1%81%D0%B4%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D1%80%D0%B5%D0%B0%D0%BB-%D0%B8-%D1%87%D0%B5%D0%BB%D1%81%D0%B8-news741596.html", "text": "Челси е готов да пусне Еден Азар в Реал Мадрид, но в замяна иска Дани Себайос и Гарет Бейл, твърди Дон Балон. Зинедин Зидан (наставник на Реал) пък желае нов вратар и Еден Азар за лятната си селекция. Визира се още, че Флорентино Перес и другите шефове на Реал Мадрид обсъждат дали сделката ще бъде изгодна за испанския гранд, тъй като има мнения, че трансферната сума на Азар е по-малка от сборната на Бейл и Себайос. Сподели:", "date": "2018.04.11", "title": "Грандиозна бартерна сделка между Реал и Челси?"}
{"url": "http://pik.bg/%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B0%D1%86%D0%B8%D1%8F-%D0%B2-%D0%B4%D1%83%D0%B1%D0%B0%D0%B9-%D1%81%D0%BB%D0%B0%D0%B3%D0%B0%D1%82-%D1%86%D0%B8%D1%84%D1%80%D0%BE%D0%B2%D0%B8-%D0%BD%D0%BE%D0%BC%D0%B5%D1%80%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8%D1%82%D0%B5-news741612.html", "text": "Металните табели с автомобилните номера в Дубай ще бъдат заменени с цифрови екрани. За това съобщиха от Управлението на пътищата и транспорта на Дубай, цитирани от РИА Новости. Според представител на ведомството, цифровите номера ще спестят на собствениците на автомобилите необходимостта от ежегодно посещение на сервизните центрове за подновяване на номерата, тъй като регистрацията ще се подновява автоматично след техническия преглед на автомобила. Съобщава се, че тестовете на технологията с цифровите номера на автомобилите трябва да стартират през май и ще продължат до ноември. Сподели:", "date": "2018.04.11", "title": "Модернизация! В Дубай слагат цифрови номера на автомобилите"}
{"url": "http://pik.bg/%D1%80%D1%83%D1%81%D0%B8%D1%8F-%D0%BD%D0%B0%D0%BB%D0%BE%D0%B6%D0%B8-%D0%B2%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D1%81%D0%B8%D1%80%D0%B8%D1%8F-news741638.html", "text": "Русия наложи вето на американското предложение за разследване на предполагаемите атаки с химическо оръжие в сирийския град Дума на 7 април. Според постоянният представител на Русия в ООН Василий Небензя проектът на САЩ предполага няколко месеца за провеждане на проверката, предава БНТ. \"Вие не искате да чуете, че в сирийския Дума не бяха открити следи от химическа атака\", подчерта руският дипломат. Сподели:", "date": "2018.04.11", "title": "Русия наложи вето на американското предложение за Сирия"}
{"url": "http://pik.bg/%D1%81%D1%82%D0%B8%D1%81%D0%BD%D0%B0%D1%82-%D0%BA%D0%B0%D0%BB%D0%B8%D0%BD-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8-%D1%86%D0%B8%D1%86%D0%B8%D1%8F-%E2%84%961-%D0%B2-%D0%B1%D1%80%D0%B0%D0%BD%D1%88%D0%B0-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%BD%D0%B0%D0%B1%D1%83%D1%82%D0%B2%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%B8%D1%82%D0%B5-%D1%81%D0%B8-%D0%B7%D0%B0-%D0%B4%D0%B0-%D0%BF%D0%B5%D1%81%D1%82%D0%B8-%D0%BE%D1%82-%D1%82%D0%B5-news741335.html", "text": "Калин Врачански е доста стиснат и не обича да прави излишни харчове. Актьорът отдавна отнася шеги от колегите си, че е типичен представител на врачанския край и за това е толкова голям циция. Оказа се, че подигравките им не са пресилени и роденият в Роман артист наистина цепи стотинката на две. Той бе забелязан да си плаща телефона в офиса на мобилна компания в центъра на София. От разговора му със служителката стана ясно, че за цял месец Калин дължи едва 18 лв. Минималната сметка озадачи и касиерката, която веднага разпозна звездата от \"Дървото на живота\". Тя попита актьора какъв тарифен план ползва, че му излиза толкова тънко. Той пък без да се притеснява си призна, че гледа да пести от телефонни сметки като изпраща съобщения в интернет, а в краен случай само избира приятелите си и затваря, твърди седмичник. Сподели:", "date": "2018.04.11", "title": "СТИСНАТ! Калин Врачански циция №1 в бранша! Актьорът набутва приятелите си, за да пести от телефон"}
{"url": "http://pik.bg/%D0%BD%D0%BE%D0%B2%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%BF%D0%B0%D0%B9%D0%BD%D0%B5%D1%80-%D0%B0%D1%80%D1%82%D0%B8-%D1%80%D0%B0%D0%B7%D0%B1%D0%B8-%D0%B7%D0%B2%D0%B5%D0%B7%D0%B4%D0%B5%D0%BD-%D1%81%D1%82%D0%B5%D1%80%D0%B5%D0%BE%D1%82%D0%B8%D0%BF-%D0%B2%D0%B8%D0%B4%D0%B5%D0%BE-news741617.html", "text": "Актуалната звезда на „Пайнер“ АРТи разби пореден стереотип, типичен за популярните хора. В новия си влог изпълнителят показа разходката си в Кремъл, до където стига с… московското метро. „Това е за всички, които си мислят, че никога не стъпвам в градския транспорт. Само да обясня, че това е тотална грешка“, споделя АРТи. Разходката на певеца преминава през парка „Горки“ и стига до музея на московския Кремъл, където въпреки забраната за снимане, изпълнителят ни показва богатата златна експозиция. Във видеото той показва майка си, както и цялото семейство. Сподели:", "date": "2018.04.11", "title": "Новата звезда на \"Пайнер\" АРТи разби звезден стереотип (ВИДЕО)"}
{"url": "http://pik.bg/%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B7%D0%B0-%D0%B4%D0%B5%D1%80%D0%B1%D0%B8%D1%82%D0%BE-%D1%81-%D0%BB%D0%B5%D0%B2%D1%81%D0%BA%D0%B8-news741594.html", "text": "Треньорът на ЦСКА - Стамен Белчев, определи групата на \"армейците\" за мача с Левски. Първият двубой от полуфиналите за Купата на България е в сряда (11-и април) от 18:00 часа на Националния стадион. Голямото дерби ще пропуснат наказаните Фернандо Каранга, Станислав Манолев и Жеферсон Телес, както и контузените Георги Китанов, Александър Барт и Кирил Десподов. Витаутас Черниаускас, Слави Петров, Стойчо Атанасов, Александър Дюлгеров, Николай Бодуров, Божидар Чорбаджийски, Валентин Антов, Никола Борисов, Александър Георгиев, Рубен Пинто, Кристиян Малинов, Раул Лое, Тиаго Родригес, Роланд Алберг, Енрике Рафаел, Укра, Едвин Джеси, Жан Бланко. Сподели:", "date": "2018.04.11", "title": "Групата на \"червените\" за дербито с Левски"}
{"url": "http://pik.bg/%D0%BA%D0%BE%D0%BD%D1%84%D0%BB%D0%B8%D0%BA%D1%82%D1%8A%D1%82-%D1%80%D0%B0%D1%81%D1%82%D0%B5-%D0%B8-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D0%B8%D0%BD%D1%82%D0%B5%D1%80%D0%B2%D0%B5%D0%BD%D1%86%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news741624.html", "text": "Саудитска Арабия може да вземе участие във военна интервенция в Сирия след предполагаемата химическа атака, която уби поне 60 души в Източна Гута, заяви престолонаследникът Мохамед бин Салман във вторник, предава Reuters, цитиран от Фокус. Президентът на САЩ Доналд Тръмп обеща в понеделник бърза и силова реакция срещу химическата атака, предполагайки възможен военен отговор. „Ако съюзът с нашите партньори го изисква, ние ще се отзовем“, заяви принц Мохамед бин Салман на пресконференция с президента на Франция Еманюел Макрон. Сподели:", "date": "2018.04.11", "title": "КОНФЛИКТЪТ РАСТЕ! И Саудитска Арабия се включва във военната интервенция в Сирия"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%80%D1%8A%D1%81%D0%BA%D0%B0%D0%BD%D0%B5%D1%82%D0%BE-%D1%81%D1%80%D0%B5%D1%89%D1%83-%D0%BA%D1%8A%D1%80%D0%BB%D0%B5%D0%B6%D0%B8-%D0%B8-%D0%BA%D0%BE%D0%BC%D0%B0%D1%80%D0%B8-%D0%B2-%D0%BF%D0%B0%D1%80%D0%BA%D0%BE%D0%B2%D0%B5%D1%82%D0%B5-%D0%B2-%D1%81%D0%BE%D1%84%D0%B8%D1%8F-news741579.html", "text": "Започна пръскането срещу кърлежи и комари в парковете и градинките в София. Днес са обработени зелени площи в Южния парк в районите „Лозенец” и „Люлин”, а утре предстои Борисовата градина и други квартали, предава Дарик. В София работят 9 екипа между от 5 и 10 часа сутринта, ако времето е подходящо и не вали. В района на река Искър се пръска и срещу комари и техните ларви. Това съобщиха от Столична община. Сподели:", "date": "2018.04.11", "title": "Започна пръскането срещу кърлежи и комари в парковете в София"}
{"url": "http://pik.bg/%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-%D0%B5-%D0%BE%D0%B1%D1%81%D0%BB%D1%83%D0%B6%D0%B8%D0%BB%D0%BE-%D0%BD%D0%B0%D0%B4-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%BF%D1%8A%D1%82%D0%BD%D0%B8%D1%86%D0%B8-%D0%BF%D1%80%D0%B5%D0%B7-%D0%BC%D0%B0%D1%80%D1%82-news741568.html", "text": "Над половин милион пътници е обслужило Летище София през март, което е увеличение от 7,8% спрямо същия месец на миналата година. 67% от пътническия трафик е преминал през Терминал 2. Пътникопотокът по международни редовни линии е нараснал с 5,2%, което се дължи както на новооткритите дестинации, така и на увеличените полетни честоти по редица маршрути от началото на лятното разписание. След навлизането на втори превозвач по линията София-Варна от края на март миналата година се наблюдава постоянен ръст на пътуващите по вътрешни линии като през изминалия месец увеличението на пътниците е с 62%. С 47 на сто са се увеличили и пътуващите с международни чартърни полети. Най-атрактивни са били пътуванията до Кайро и Хургада в Египет, както и до израелския град Тел Авив. 8,5 % е увеличението на обработените товарни пощенски пратки, предава БНР. Сподели:", "date": "2018.04.11", "title": "Летище София е обслужило над половин милион пътници през март"}
{"url": "http://pik.bg/%D0%BD%D0%B5%D0%B8%D1%81%D1%82%D0%BE%D0%B2%D0%B8-%D1%83%D1%81%D0%B8%D0%BB%D0%B8%D1%8F-%D0%B1%D0%B8%D1%82%D0%BA%D0%B0-%D0%B2-%E2%80%9E%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5%E2%80%9C-%D0%BE%D1%82%D0%BD%D0%B5-55-%D0%B4%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news741581.html", "text": "Цели 55 поредни денонощия отне заснемане на битка за кървавата сага „Игра на тронове“. Това ще е най-дългата батална сцена в историята на хитовата поредица на HBO, разминавайки тази в епизода „Битката на копелетата“, пише \"Монитор\". За неистовите усилия на каста и екипа стана ясно от пост на асистент-режисьора Джонатън Куинлън в социалните мрежи. „Това е за Нощните дракони. Заради това, че издържаха 55 поредни нощи. Че издържаха на студа, снега, дъжда, калта, овчите изпражнения в Туум и ветровете на Магъраморн. Когато десетки милиони по света изгледат този епизод след една година, няма да имат представа колко усилия сте положили. Ще разберат единствено, че гледат нещо, което не е правено досега. И това е заради вас.“, гласи изявлението. Припомняме, че „Игра на тронове“ ще се сбогува с многомилионната си армия от последователи пред малкия екран чак през 2019 г. Развръзката на интерпретацията на култовата „Песен за огън и лед“ на Джордж Р. Р. Мартин ще се разгърне в бутиков брой епизоди - шест. Снимките на финала на фентъзи епоса, прочул се с изречения като „Зимата идва“ и „Нищо не знаеш, Джон Сноу“, стартираха миналия октомври в Северна Ирландия и ще завършат това лято. На режисьорския стол за края на поредицата сядат Дейвид Бениоф, Дан Уайс, Мигел Сапочник и Дейвид Нътър. Сподели:", "date": "2018.04.11", "title": "НЕИСТОВИ УСИЛИЯ! Битка в „Игра на тронове“ отне 55 дни снимки"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D1%82%D0%BC%D0%B5%D0%BD%D0%B8-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D1%81%D0%B8-%D0%B2-%D0%BB%D0%B0%D1%82%D0%B8%D0%BD%D1%81%D0%BA%D0%B0-%D0%B0%D0%BC%D0%B5%D1%80%D0%B8%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B0%D1%82%D0%B0%D0%BA%D0%B0-%D0%B2-%D1%81%D0%B8%D1%80%D0%B8%D1%8F-news741620.html", "text": "BBC, цитирана от Фокус Президентът на САЩ Доналд Тръмп отмени планираната си първа официална визита в Латинска Америка, за да се фокусира върху въпроса с предполагаемата химическа атака в Сирия, се казва в съобщение на Белия дом, предава . Той ще остане във Вашингтон, „за да подготви американският отговор за Сирия“, гласи съобщението. Тръмп обеща „силов“ отговор и заговори за многобройни военни опции. Министърът на отбраната на САЩ Джеймс Матис също е отменил всичките си планирани пътувания за тази седмица. Сподели:", "date": "2018.04.11", "title": "Доналд Тръмп отмени визитата си в Латинска Америка заради химическата атака в Сирия"}
{"url": "http://pik.bg/%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%B5%D0%BA%D1%81%D0%BF%D0%B5%D1%80%D1%82%D0%BD%D0%B8-%D0%B3%D1%80%D1%83%D0%BF%D0%B8-%D0%B2-%D1%81%D0%B8%D1%80%D0%B8%D1%8F-news741629.html", "text": "Организацията за забрана на химически оръжия (ОЗХО) ще изпрати две експертни групи в Сирия по-късно тази седмица, заяви във вторник постоянният представител на Русия в ООН Василий Небензя, предава ТАСС, цитирана от Фокус. „Доколкото знаем, две експертни групи от ОЗХО ще бъдат изпратени в края на тази седмица в Сирия“, заяви той. „Ако експертите от ОЗХО по някаква причина не успеят да стигнат гр. Дума, заради съпротивлението на тези които спекулират с химическата атака оклеветявайки Русия и Сирия, то това ще бъде поредно доказателство, че мръсни геополитически игри са зад тази фалшива история. И това, което е по-лошо, е че агресивни военни планове, които могат да обърнат позитивното развитие на Сирийската ситуация, се приготвят“, предупреди руският дипломат. Сподели:", "date": "2018.04.11", "title": "Изпращат експертни групи в Сирия"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%B1%D1%80%D0%B5%D0%BA%D0%B7%D0%B8%D1%82-%D0%BA%D0%B0%D1%82%D0%BE-%E2%80%9E%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D1%82%D1%8A%D0%B6%D0%BD%D0%B8%D1%82%D0%B5-%D0%BC%D0%BE%D0%BC%D0%B5%D0%BD%D1%82%D0%B8%E2%80%9C-%D0%B2-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BD%D0%B8-%D0%B8%D1%81%D1%82%D0%BE%D1%80%D0%B8%D1%8F-news741631.html", "text": "Independent, цитирано от Фокус Председателят на Европейския съвет Доналд Туск заяви в реч произнесена в Дъблин, че излизането на Великобритания от Европейския отклонява вниманието му от концентриране в повече Европейска интеграция, вместо това оставяйки го да се „сблъсква с дезинтеграция“, пише британското издание . „Не харесвам Брекзит. Всъщност това е омаловажаване на твърдението. Брекзит е един от най-тъжните моменти в европейската история на 21 век. Дори понякога съм разярен от това“, заяви Туск пред публика в университетското училище в Дъблин. Той добави още, че „тази година ще бъде предимно за Брекзит, за съжаление. Това означава, че вместо с повече интеграция, ще се занимавам с дезинтеграция.“ В последната си реч в Ирландия от началото на годината, Доналд Туск заяви, че не може да има напредък по други въпроси свързани с Брекзит, докато не се реши въпросът за ирландската граница. Великобритания и ЕС са заключени в интензивни преговори за ирландската граница, като ЕС се надява за прогрес към юни. Сподели:", "date": "2018.04.11", "title": "Доналд Туск определи Брекзит като „един от най-тъжните моменти“ в съвременната ни история"}
{"url": "http://pik.bg/%D0%B4%D0%B5%D1%81%D0%B8-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F%D1%82%D0%B0-%D1%81%D0%B5-%D0%BF%D1%83%D1%81%D0%BD%D0%B0-%D0%BC%D0%B5%D0%B4%D0%B5%D0%BD%D0%B0-%D0%B8-%D0%BF%D0%BE%D0%B8%D1%81%D0%BA%D0%B0-news741632.html", "text": "Плеймейтката Деси Димитрова, по-известна като Деси Фотосесията, се пусна в социалните мрежи, намазана цялата с мед. Изкусителката неотдавна сподели, че често си прави маска на лицето от домашен мед и благодарение на това изглеждала толкова свежо. „Цялата съм медена. Кой обича мед“, написа Деси, а потребителите разчетоха снимката като предложение на силиконката да бъде излизана. Мнозина побързаха да предложат услугите си и да покажат колко са добри в движенията с езика, пише Secret.bg. Сподели:", "date": "2018.04.11", "title": "Деси Фотосесията се пусна медена и поиска..."}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%B5%D0%BA%D1%88%D1%8A%D0%BD-%D0%B2-%D1%80%D0%B0%D0%B7%D0%BB%D0%BE%D0%B3-%D0%BA%D0%BE%D1%81%D1%82%D0%B0%D0%B4%D0%B8%D0%BD-%D0%BD%D0%B0%D1%85%D0%BB%D1%83-%D1%81-%D1%80%D0%B5%D0%B7%D0%B0%D1%87%D0%BA%D0%B0-%D0%B2-%D0%B4%D0%B2%D0%BE%D1%80%D0%B0-%D0%BD%D0%B0-%D1%81%D1%8A%D1%81%D0%B5%D0%B4%D0%B8%D1%82%D0%B5-%D0%B8-%D0%BF%D1%80%D0%BE%D0%BB%D1%8F-%D0%BA%D1%80%D1%8A%D0%B2-news741666.html", "text": "Истински екшън се е разиграл в събота на улица „Изгрев“ в Разлог. След възникнал скандал между съседи, които имали стари дрязги помежду си, се стигнало до физическа саморазправа, в резултат на която е пострадал 44-годишният Костадин Циков, който е със сериозна порезна рана и е настанен за лечение в болницата в Разлог. Според запознати до екшъна се стигнало след караница между мъжете, при която един от участниците в боя – Дончо Младенов, отправил псувни към братята Любен и Костадин Цикови, съобщава Струма БГ. Мъжете били употребили алкохол и без много да му мислят, грабнали моторен трион и заедно със своя чичо Костадин Циков отишли право в дома на Младенов в ромската махала. Още с пристигането си с резачката срязали входната врата на дома му и се стигнало до истински екшън. При физическата саморазправа е пострадал 44-годишният Костадин Циков, който е с порезни рани и е настанен за лечение в разложката болница. При боя с резачката е порязан и конят на Дончо Младенов, който в резултат на кръвозагуба е умрял. На място е изпратен патрул от Районното управление на полицията в Разлог, който успял да потуши саморазправата и да установи самоличността на участниците в боя. Детайлите около инцидента все още се изясняват. По случая е образувано досъдебно производство и е уведомена Районна прокуратура – Разлог. Между участниците в боя има стара вражда заради жена. Снахата на Дончо Младенов, преди да заживее със сина му Димитър, е живяла с Костадин Циков, с когото имат 3-годишен син. Това е второто сбиване между двамата млади мъже. Първия път, преди почти четири месеца, отново след възникнал скандал, прераснал във физическа саморазправа, Костадин Циков едва не изгуби живота си. Той бе прободен с нож в гърдите и бе засегнат белият му дроб. С опасност за живота бе транспортиран в болницата в Благоевград, където беше опериран по спешност. Като съпричастен към деянието беше задържан Димитър Дончов. След инцидента отношенията между двете фамилии се влошили още повече. Сподели:", "date": "2018.04.11", "title": "СТРАШЕН ЕКШЪН В РАЗЛОГ! Костадин нахлу с резачка в двора на съседите и проля кръв"}
{"url": "http://pik.bg/%D0%BD%D0%B0%D1%81%D0%BA%D0%BE%D1%80%D0%BE-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D0%BD%D0%B8%D1%8F%D1%82-%D0%BF%D1%8A%D1%82-%D0%BC%D0%B5%D0%B6%D0%B4%D1%83-%D0%B2%D1%80%D0%B0%D1%86%D0%B0-%D0%B8-%D0%BA%D1%80%D0%B8%D0%B2%D0%BE%D0%B4%D0%BE%D0%BB-%D0%B2%D0%B5%D1%87%D0%B5-%D1%81%D0%B5-%D1%80%D1%83%D1%88%D0%B8-news741658.html", "text": "Половин година след цялостната рехабилитация на второкласното шосе Враца-Криводол, част от него пропадна заради активизирало се свлачище. За ремонта на пътя бяха похарчени над 10 милиона лева, но ерозията продължава да дълбае под новата асфалтова настилка. Затова по трасето не може да се отклони трафикът от Е-79, за да започне ремонтът на авариралия мост край село Краводер, където се отвориха огромни дупки, предава БНТ. Сподели:", "date": "2018.04.11", "title": "Наскоро ремонтираният път между Враца и Криводол вече се руши"}
{"url": "http://pik.bg/%D0%B1%D0%B8%D0%B2%D1%88-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BD%D0%B8-%D1%81%D0%B8%D1%81%D1%82%D0%B5%D0%BC%D0%B0-%D0%B5-%D0%B7%D0%B0-%D0%B1%D0%BE%D0%B3%D0%B0%D1%82%D0%B8-%D0%B8-%D0%B1%D0%B5%D0%B4%D0%BD%D0%B8-news741668.html", "text": "Преминаваме към модел на бюджетиране - държавата казва всеки един ресурс как да бъде разпределен. Това е много порочно и води до влошаване на качеството, каза в сутрешния блок на БНТ бившият министър на здравеопазването д-р Таня Андреева по повод новия реимбурсен списък на болниците. \"Не можеш да говориш за висока смъртност, за ниска раждаемост, а да нямаш приоритети. Не е ясно кое е приоритетът на държавата – дали хроничните болести, дали сърдечните, дали диабетът. Когато имаш малък ресурс, трябва да имаш ясен приоритет къде можеш да помогнеш\", заяви д-р Андреева. \"В момента системата в здравеопазването ни е система за богати и бедни. Работещият модел е НЗОК да покрива един основен пакет, а всичко останало да бъде покрито от доброволно здравно осигуряване. Касата вече не може да издържа на конкурентната дейност в здравеопазването и в един момент се получава конфронтация между лекарите и пациентите, а в случая нито едните, нито другите са виновни\", коментира бившият здравен министър. \"Повече така не може да се продължава – да се наливат средства в дупки\", каза националният консултант по инвазивна кардиология проф. Иво Петров. \"Нещата трябва да се структурират принципиално. Трябва да се използва структурата на социалния стълб на НЗОК, за да бъде българският народ по-здрав. Трябва да има и допълнително здравно осигуряване, както е във всички работещи здравни системи в света. Това е солидарният здравен модел\", категоричен е проф. Петров. Сподели:", "date": "2018.04.11", "title": "Бивш министър: Здравната ни система е за богати и бедни"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B0%D0%B4%D0%B2%D0%BE%D0%BA%D0%B0%D1%82-%D0%BC%D0%B0%D1%80%D0%B8%D0%BD-%D0%BC%D0%B0%D1%80%D0%BA%D0%BE%D0%B2%D1%81%D0%BA%D0%B8-%D1%80%D0%B0%D0%B7%D0%BA%D1%80%D0%B8-%D1%89%D0%B5-%D0%B1%D1%8A%D0%B4%D0%B5-%D0%BB%D0%B8-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BD-%D0%B6%D0%B5%D0%BB%D1%8F%D0%B7-%D0%B0%D0%BD%D0%B4%D1%80%D0%B5%D0%B5%D0%B2-%D0%B2-%D1%81%D0%B0%D1%89-news741669.html", "text": "Звучеше ми невероятно, когато задържаха Желяз. Мислех, че не става дума за моето момче. Аз присъствах на задържането му, когато отидохме за справка като свидетели на катастрофа. Това заяви пред Нова телевизия Мариела Денчева, майка на Желяз Андреев. Припомняме, че 29-годишното момче беше задържано във връзка с водено във Флорида разследване за нарушаване на ембаргото за търговия със Сирия \"Лично аз му развързах гривничките от ръцете, връзките, колана\", добави тя. \"Желяз отиде в София, след като завърши училище. Започна да следва и да си търси работа. През 2013 година си намери работа в тази компания чрез сайт за обяви\", разкри Мариела Денчева. \"Компанията му задава това портфолио със списък на клиенти, с които да търгува. Той напусна компанията през 2016 година, а година по-късно компанията преустанови дейността си. Обидно е, че една фирма е използвала сина ми\", каза още притеснената майка. \"Мисля, че Желяз ще издържи физически и психически, въпреки че е много благ като характер\", заключи тя. \"Оказва се, че той е бил излъган в първата компания, която е работил. Документално и фактически в тази компания никога не е имало обучения с какви фирми да се търгува\", обясни приятелката на Желяз Андреев. В предаването взе участие и адвокат Марин Марковски. \"Шефовете на компанията са екстрадирани в Америка и по спогодба са получили по 13-15 месеца затвор. Това не значи, че трябва да екстрадираме нашето момче\", обясни той. \"Според действащите закони има възможност той да не бъде екстрадиран. Това е решение на Добричкия окръжен съд и Варненския апелативен съд\", коментира юристът. \"Има смущаващи моменти в казуса. Тук не се разследва дали той е виновен, или не\", уточни Марин Марковски. \"Категорично по нашите закони няма престъпление. Едно лице може да бъде екстрадирано, ако неговото деяние, по което е обвинено в друга държава, не е престъпление по нашите закони\", разкри адвокатът. \"Съдът не трябва да го задържа. Решителното е, че когато няма престъпление по нашия закон, не може да го екстрадираме. Но прокуратурата твърди, че той е фалшифицирал документи и е имало контрабанда, а това е недопустимо. Молбата за екстрадиция още не е пристигнала у нас, затова прокуратурата е поставила тези обвинения, за да може да го задържи\", добави той. \"Опитен юрист ще погледне молбата за екстрадиция. Там е описано престъплението, заради което се иска екстрадиция. Ако това престъпление го няма в Наказателния кодекс, момчето да се прибира при майка си и жена си и да живее спокойно\" заключи юристът. Сподели:", "date": "2018.04.11", "title": "ГОРЕЩА ТЕМА! Адвокат Марин Марковски разкри ще бъде ли екстрадиран Желяз Андреев в САЩ"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%81%D0%B5-%D0%BE%D1%82%D1%87%D0%B5%D1%82%D0%B5-%D0%B7%D0%B0-%D0%BF%D1%8A%D1%80%D0%B2%D0%B8%D1%82%D0%B5-3-%D0%BC%D0%B5%D1%81%D0%B5%D1%86%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news741675.html", "text": "Първите три месеца от председателството минаха успешно, динамично в същото време мога да кажа, защото и динамиката на процесите, които се случват в Европа, изискваше провеждането на много сложни дебати, разговори и срещи. Те изискваха и дипломатичност, и търсене на компромис по много от тях. Такава равносметка направи в сутрешния блок на БНТ \"Денят започва\" министърът на българското председателство на Съвета на ЕС Лиляна Павлова. \"Проведохме над 100 срещи в София и над 670 заседания на всички спомагателни органи на Съвета, обясни Павлова и допълни, че като резултат е постигнат напредък. Работихме по всяко едно досие, което председателството пое, широка е гамата на темите, които покрихме\", коментира тя. \"Приключихме досиетата, свързани с темата околна среда и климат, темата с отпадъците, темата с енергийната ефективност, темите, свързани с въглеродните емисии от тежкотоварните превозни средства, финансовия регламент, политическите партии и финансирането им, доставките на колети, медицинските продукти и лекарствата. Също така и командироването на работниците. Това беше голямо постижение на екипа\", коментира Павлова. \"Големите предизвикателства тепърва предстоят обаче в следващите 3 месеца\", обясни министърът. \"Идват по-сложните три месеца, в които очакваме нелек дебат\", допълни тя. Сподели:", "date": "2018.04.11", "title": "Лиляна Павлова се отчете за първите 3 месеца на европредседателството"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-e%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D1%81%D0%B2%D0%B5%D1%82%D0%BB%D0%B0-%D1%81%D1%80%D1%8F%D0%B4%D0%B0-news741663.html", "text": "От вас зависи да избегнете проблемите, които сами може да предизвикате заради невъзможност да решите как да планирате времето си. Ако работите активно през деня, вечерта се отдайте на развлечения. Подгответе договорите за назначаване на нови служители и финансовите документи, които искате да поднесете за подпис на партньорите си. Не пропускайте да оправите отношенията си с околните, както личните така и деловите. Ще си гарантирате спокойствие и бъдеща подкрепа, особено на работното място. Сутринта се постарайте да не обръщате внимание на вашите колеги, които се опитват да омаловажават работата ви. Може да се наложи да изяснявате отношенията си, предимно деловите, но разговорите няма да са ви приятни. Ясно е, че настроението ви ще е минорно, но не бива да отлагате тази задача. Завършете до обед дълго отлагана работа и ще си разчистите пътя към успеха, като се заемете с нови задачи. Предпазвайте се от грешки в поведението, които могат да се превърнат в сериозни проблеми, само защото действате без да мислите или сте емоционално импулсивни. Не се намесвайте в конфликт, който не ви засяга. Внимавайте за действията си, за да не предизвикате нечие негативно отношение. Ако имате свой бизнес не критикувайте подчинените си. От сутринта сте агресивни и нападателни без причина, но можете да си наложите умереност, вместо да критикувате и обиждате близките си и да си печелите само тяхното дистанциране, за което скоро ще съжалявате. На работното място отложете разговорите, за да си спестите конфликти, заради вашата нервност. Начинанията няма да ви донесат успех. Налага се да сте до късните часове на работа, във ваша полза е. Не се оплаквайте, че сте уморени. Не самохвалствайте заради постиженията си. Можете да проведете делови разговори, но без да взимате крайни решения. Приберете се вечерта и се отдайте на заслужена почивка и на приятни мигове с любимите си хора. Напрежението в отношенията с ваши роднини ви вреди и ви разсейва.  Трудностите на работното ви място са причината да избягвате разговори и приятна раздумка дори и с вашите колеги. Отложете ги. След края на работния ден си останете у дома и си легнете рано, ако се чувствате напрегнати и изтощени. Вашите лични и професионални проблеми изобщо не заслужават вниманието, което им обръщате. Просто бъдете компромисни. Начинанията са успешни. На работното място правите впечатление с активността си, която ще ви помогне да се справите със задачите си. Не предприемайте делово пътуване. На работното място сте активни и самоуверени, но сте в състояние да си навредите. Въпреки този факт не поставяйте ново начало, а завършете започнатите задачи. Не се впускайте в необмислени промени. В личен план е задължителна промяна в поведението ви. Трудностите на работното място ще ви предпазят от грешки, а също и от рисковани начинания. Не действайте импулсивно. Налага се да взимате бързо но с разума си крайни делови решения. Спокойствието е задължително, ако искате да проведете успешно разговорите си и да се наложите. Конфликти заради възникнали недоразумения в семейството ще блокират желанието ви за работа. В същото време се стремите на всяка цена към признание. Денят е успешен за тези от вас, които работят в интелектуалната сфера и се занимават с научни разработки. Завършете докрай работата, която сте започнали сутринта. Препятствията са преодолими, ако не проявявате агресия. Отказът ви да приемете предложенията на вашите колеги би довел до финансови загуби. Не проявявайте ината си и бъдете сговорчиви, но не се поддавайте на натиск от вашите близки да правите ремонт в дома си, за да избегнете проблемите и нараняванията. Сподели:", "date": "2018.04.11", "title": "САМО В ПИК! Eксклузивен хороскоп на Алена за Светла сряда"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D0%B5%D0%BD%D0%B0%D1%82%D0%B0-%D1%81-%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%87%D0%B0%D1%81%D0%BE%D0%B2%D0%B5-%D0%BF%D1%80%D0%B5%D0%B4%D0%B8-%D0%BA%D1%8A%D1%80%D0%B2%D0%B0%D0%B2%D0%BE%D1%82%D0%BE-%D0%B2%D0%B5%D1%87%D0%BD%D0%BE-%D0%B4%D0%B5%D1%80%D0%B1%D0%B8-news741673.html", "text": "Този мач е по-различен, турнирен. Не е като за първенство. ЦСКА и Левски се гръбнакът на българския футбол. Това заяви пред БНТ часове преди вечното дерби за Купата на България Димитър Пенев. \"Един твърд хикс беше добре дошъл за нас\", коментира Пената за отминалия мач на \"червените\" с Лудогорец, който отборът на сърцето му загуби с 2:3. \"Ще върнем колелото на много наши фенове на 70-годишния юбилей на ЦСКА. Стадионът трябва да се напълни, за да се върнат старите спомени\", каза още Стратега от Мировяне. Димитър Пенев засегна и темата за националния отбор, като направи сравнение с отбора, който той водеше по времето на Стоичков. \"Сега на пръстите на едната ръка не можем да изброим футболистите, които играят в големи отбори. Има няколко в Русия, другите са резерви. Има амбиция, но тя не се вижда на терена, а е на треньорите\", заяви той. \"Всички знаят, че този мач ще го има още стотици години. Двата отбора са доказали, че това е гръбнакът на нашия футбол, националните гарнитури. Сега са мачове за Купата, турнирни и няма как да върнеш загуба срещу по-слаб съперник като в шампионата. Отговорността е голяма. Тежки битки ще са, естествено. Никъде няма леко. И при нас няма леко. И пеша като ходиш, няма лекоа\", каза треньор №1 на XX век. \"Ден за седмица, мач за мач, не се поставят условия. Целите пред ЦСКА са Купа, титла. Така е и при Левски. Ние имаме шанс тази година. Въпреки загубите на двата отбора в последния кръг, надявам се, че всички фенове ще са под напрежение, желание за успех за своя отбор\", добави Пената. Сподели:", "date": "2018.04.11", "title": "ЕКСКЛУЗИВНО! Пената с култов коментар часове преди кървавото вечно дерби"}
{"url": "http://pik.bg/%D1%82%D1%8A%D0%B6%D0%BD%D0%BE-%D1%83%D1%87%D0%B0%D1%81%D1%82%D0%BD%D0%B8%D1%87%D0%BA%D0%B0-%D0%B2-%D1%81%D1%82%D0%B0%D0%BD%D0%B8-%D0%B1%D0%BE%D0%B3%D0%B0%D1%82-%D1%81%D1%87%D1%83%D0%BF%D0%B8-%D1%82%D1%8A%D0%BF%D0%BE%D0%BC%D0%B5%D1%80%D0%B0-%D0%BF%D1%80%D0%B0%D1%82%D0%B8-%D0%B0%D0%BD%D0%BA%D0%B0%D1%80%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%B8-%D0%BD%D0%B5-%D0%B7%D0%BD%D0%B0%D0%B5-%D0%BE%D1%82%D0%BA%D1%8A%D0%B4%D0%B5-%D0%B8%D0%B7%D0%B3%D1%80%D1%8F-news741625.html", "text": "Млада дама от Дупница счупи тъпомера в тазвечершното шоу „Стани богат”. Александрина ще остане в история на целия формат като един от най-колоритните участници, а разсъжденията й удивиха цяла България. Затрудненията на брюнетката, която хиляди могат да се закълнат, че е маскирана блондинка, започнаха след въпросите за втората сигурна сума от 2500 лева. „В коя от столиците слънцето изгрява най-рано?”, попита Билалов и даде 4 възможности за отговор – Анкара(Турция), Тбилиси(Грузия), Душанбе(Таджикистан) и Техеран(Иран). „Тук трябва да поразсъждавам малко. Изобщо не ме бива в столиците”, предупреди в началото Александрина, но никой не предполагаше какво ще последва. „Ще ти помогна малко. Къде трябва да се намираме, за да изгрее слънцето най-рано – на Запад или на Изток”, опита се като на първолак да я насочи водещият. „Ммм, на изток…мисля”, неуверено каза тя и след това продължи да размишлява, пише \"Флагман\". „Това, което ми изниква в главата, нещо, което съм чувала е „западно сияние”, което ми навява на мисълта, че може би, възможно е, да е на Запад”, каза тя. „Мислиш, че слънцето изгрява от Запад?”, шокирано я запита Билалов. „Коя е страната на изгряващото слънце? Знаеш я!”, пак се опита да я насочи той, но бе ясно, че Александрина не знае. Заради това колоритната млада дама пожела да се допита до публиката. Отговорът бе категоричен в полза на Душанбе, но тя продължи да размишлява на тема география, след което обяви, че Анкара е в Гърция, за Тбилиси само е чувала, но не знаела къде е, а за Техеран и Душанбе вдигаше рамене. „Адреналинът ми се повиши, искам да изпея една песен на Бионсе”, призова Александрина, след като прескочи трудното за нея препятствие. Тя премина на друг въпрос – за 5 хил.лева. „Срещу какво стотици лекари от Квебек подписаха протестна петиция през март?” – увеличение на заплатите, намаление на заплатите, униформите на медсестрите и изкуственият интелект. Разсъжденията и тук бяха уникални. Александрина не знаеше къде се намира Квебек (Канада), а след това се оказа, че не знае и какво е „изкуствен интелект”. Според нея „изкуствен интелект” е нашумял проблем в България – „да се назначават студенти със солидно заплащане без познания”. „Това ли е изкуствен интелект?”, неосъзнаващо запита Билалов. „Не съвсем. Изкуственият интелект е човек, който парадира с интелект, а всъщност не е чак толкова…”, поразсъждава на глас Александрина. По-късно тя се поправи и обяви „изкуствен интелект” за голяма организация. Младата и неособено интелигентна дама потърси помощ от приятел, но й бе подаден грешен отговор, което доведе до отпадането й – за съжаление на десетки хиляди зрители, които тази вечер гледаха едно от най-запомнящите издания на формата. Сподели:", "date": "2018.04.11", "title": "ТЪЖНО! Участничка в \"Стани богат\" счупи тъпомера, прати Анкара в Гърция и не знае откъде изгрява слънцето (ВИДЕО)"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BA%D1%80%D0%B0%D0%B9-%D1%88%D1%83%D0%BC%D0%B5%D0%BD-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D0%B8-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-news741692.html", "text": "Мъже са нахлули в бензиностанция на 5-ти километър край Шумен след 01:30 часа тази нощ. Маскираните нападатели са ударили бензинджийката, както и случаен мъж, озовал се на мястото, съобщава “Труд”. Нападателите насочили пистолет към жената, която работела без охрана. Удряли я по главата с оръжието, жената понесла и травми по ръката. Нападнат бил и случайният посетител. След като успели да подадат сигнал да нападението на мястото се озовал екип на Центъра за спешна медицинска помощ. Двамата са били откарани в болницата в Шумен. От спешно отделение потвърдиха за преглеждани мъж и жена. Той е със счупени носни кости, а жената е с фрактура на фаланга на ръката, каза дежурната д-р Стойка Владимирова. Направени са им обстойни изследвания. Двамата са отказали лечение и се прибрали по домовете си. Инцидентът събрал патрулки и коли на частна охранителна фирма край бензиностанцията. Часове наред се изземаха доказателства в района на 5-ти километър, разказаха очевидци шофьори. Сподели:", "date": "2018.04.11", "title": "ЕКШЪН КРАЙ ШУМЕН! Въоръжени и маскирани нападнаха бензиностанция"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B2%D0%BD%D1%83%D1%87%D0%BA%D0%B0%D1%82%D0%B0-%D0%BD%D0%B0-%D1%82%D0%BE%D0%B4%D0%BE%D1%80-%D0%BA%D0%BE%D0%BB%D0%B5%D0%B2-%D0%B2%D0%BB%D0%B8%D0%B7%D0%B0-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-news741367.html", "text": "Теодора Кулева - внучката на Тодор Коев, е новата звезда, която ще изгрее в рейтинговия сериал на Нова телевизия \"Откраднат живот: Критична точка\". Младата надежда ще влезе в продукцията заедно с още една любима на няколко поколения актриса - София Кузева, изиграла обаятелния образ на Дана в признатия за най-любим български филм \"Вчера\". Двете ще се превъплътят в майка и дъщеря, които са стари познати на доцент Захариев. Трудна диагноза ще ги отведе в болница \"Свети Кирил\", а лечението ще бъде едва началото на събития, които ще засегнат живота на някои от ключовите персонажи в сериала. \"Двете ще променят досегашния живот на доцент Захариев, а едната от тях ще остане в болницата за дълго\", коментираха сценаристите на медицинската поредица. Въпреки мнението на родителите и дори на дядо си Теодора Кулева избира актьорството за своя професия. Кандидатства в НАТФИЗ, без да каже на никого за родството си с Адама, и влиза, но от втория път, каквато е и съдбата на самия Тодор Колев. Също като него започва при един преподавател - проф. Стефан Данаилов, и завършва при друг - доц. Ивайло Христов. Преди години Тодор Колев влиза във ВИТИЗ при проф. Кръстьо Мирски и завършва при проф. Николай Люцканов. Теодора стартира театралната си кариера от Плевенския театър, където първи стъпки на сцената прави и майка й Албена Колева. Баща й Венцислав Кулев също завършва Академията, но скоро след това се отдава на писането на пиеси и журналистиката. Теодора Кулева вече има няколко малки роли в киното - във филма \"Корпус за бързо реагиране\" на режисьора Станислав Дончев-Стамбата, и в \"Къртици\" на Ивайло Христов. От дядо си наследява не само целувката от Мелпомена, но и неговата музикалност и смело застава зад микрофона в джаз импровизации. София Кузева пък се завръща от Германия, където живее и работи от години, за да поеме ролята в \"Откраднат живот\". Смятана за една от най-големите надежди в родното кино, тя не разгръща потенциала си у нас, а избира западната сцена. През 2012 г. актрисата беше привлечена към друга българска продукция - сериала \"Къде е Маги?\" на bTV, в който направи успешен образа на Вяра Табакова, майката на изчезналата Маги, пише \"Монитор\". Сподели:", "date": "2018.04.11", "title": "ИЗНЕНАДА! Внучката на Тодор Колев влиза в \"Откраднат живот\""}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%BF%D0%BE%D0%BA%D0%B0%D0%BD%D0%B0-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B0%D1%80%D0%BA%D1%8A%D0%BB-news741678.html", "text": "Министър-председателят на Великобритания г-жа Тереза Мей не е поканена на сватбата на принц Хари и Меган Маркъл на 19 май, оповести правителствен говорител, цитиран от Ройтерс. Гости на сватбата ще са хора, които имат директни взаимоотношения с единия или двамата членове на бъдещата брачна двойка, поясниха от кралския двор. \"Решено бе, че не се изисква официален списък с политически лидери от Великобритания и чужбина за сватбата на принц Хари и Меган Маркъл - заяви говорител на принц Хари. - Британското правителство бе консултирано за това решение.\" Правителственият говорител допълни, че параклисът Сейнт Джордж в замъка Уиндзор е значително по-малък от Уестминстърското абатство, където по-големият брат на Хари, принц Уилям се ожени за Кейт Мидълтън през 2011 г. в присъствието на редица правителствени ръководители. Сподели:", "date": "2018.04.11", "title": "Тереза Мей остана без покана за сватбата на принц Хари и Маркъл"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%BE%D0%B8%D0%B7%D0%B2%D0%B5%D1%81%D1%82%D0%BD%D0%B0-%D0%B4%D0%B5%D1%82%D1%81%D0%BA%D0%B0-%D0%BF%D0%B8%D1%81%D0%B0%D1%82%D0%B5%D0%BB%D0%BA%D0%B0-%D1%83%D1%82%D1%80%D0%B5-%D1%81%D1%82%D0%B0%D0%B2%D0%B0-%D0%BD%D0%B0-102-%D1%82%D1%80%D0%B8-%D0%BE%D1%82-%D0%BF%D1%80%D0%B5%D0%BA%D1%80%D0%B0%D1%81%D0%BD%D0%B8%D1%82%D0%B5-%D0%B9-%D0%BA%D0%BD%D0%B8%D0%B3%D0%B8-%D1%81%D0%B5-%D0%BF%D1%80%D0%BE%D0%B4%D0%B0%D0%B2%D0%B0%D1%82-news741703.html", "text": "Американката Бевърли Клиъри е една от най-възрастните живи писателки в света. Утре - 12 април, тя ще навърши 102 години. По този повод в цял свят почитателите й отбелязват - – Остави всичко и чети. На тази дата всяка година в много страни се организират програми, насърчаващи четенето и обичта към книгите. По този повод издателство \"Милениум\", което тиражира книгите на световноизвестната авторка у нас, предлага три от най-обичаните й заглавия на промоционални цени. Този комплектът би бил истински празник за всяко дете. Пушенето е много опасно за здравето, разбира малката Рамона в една от случките в книгата \"Рамона и баща й\". Татко й е останал без работа и притеснен от това започва да пуши. Рамона се опитва да му помогне да се откаже от вредния навик и успява да го накара да спре цигарите. Тогава баща й си намира работа и финансовите проблеми на семейството се оправят. Такива са историите на голямата авторка - истински, взети от живота и в същото време забавни, чисти и близки до сърцето на всяка дете. Хенри и Рамона са двама от най-известните герои на Бевърли Клиъри, на които писателката посвещава редица заглавия, много от тях - издадени на български. И двамата се харесват еднакво и на момичетата, и на момчетата. Книгите с кратки истории са подходящи за възраст от 7 до 12-13 години, преведени са на десетки езици и са обявени за световна класика. Сподели:", "date": "2018.04.11", "title": "Световноизвестна детска писателка утре става на 102. Три от прекрасните й книги се продават на промо цена от днес"}
{"url": "http://pik.bg/%D0%BF%D0%BE%D0%B4%D0%BF%D0%B0%D0%BB%D0%B8%D1%85%D0%B0-4-%D0%BA%D0%BE%D0%BB%D0%B8-%D0%BD%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-news741694.html", "text": ". Около полунощ е получено съобщение за горящ лек автомобил \"Мазда 3\", паркиран до блок №69, в ж. к. \"Изгрев\". Засегнати са частично паркираните в близост до него три леки автомобила \"Фолксваген Голф\", \"Шкода Октавия\", \"Нисан Екс Трейл\". Всички автомобили са с бургаска регистрация и са собственост на 34-годишен мъж от града. Причините за инцидента, както и стойността на нанесените щети са в процес на изясняване. Лек автомобил е изгорял напълно при пожар в ж. к. \"Изгрев\" в Бургас. Това каза за Цветелина Рандева, говорител на ОДМВР-Бургас\" Сподели:", "date": "2018.04.11", "title": "Подпалиха 4 коли на бургазлия"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D1%80%D0%B5%D1%88%D0%B0%D0%B2%D0%B0-%D0%B4%D0%BE-%D0%B4%D0%BD%D0%B8-%D0%B4%D0%B0%D0%BB%D0%B8-%D0%B4%D0%B0-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%B0-%D1%81%D0%B8%D1%80%D0%B8%D1%8F-news741691.html", "text": "Френският президент Еманюел Макрон заяви, че през следващите дни ще вземе решение дали да нанесе военни удари по обекти в Сирия, където се произвеждат химически оръжия, предаде Ройтерс. Макрон заяви на съвместна пресконференция със саудитския престолонаследник Мохамед бин Салман, че окончателното решение ще бъде взето след консултации със САЩ и Великобритания. \"В този контекст ние ще продължим да обменяме техническа и стратегическа информация с партньорите ни Великобритания и Америка, и през следващите дни ще обявим решението си\", каза той. Макрон добави, че ако има удари, те няма да са насочени срещу съюзниците на сирийското правителство, а срещу обектите, където се произвеждат бойни отровни вещества. Сподели:", "date": "2018.04.11", "title": "Макрон решава до дни дали да бомбардира Сирия"}
{"url": "http://pik.bg/%D0%B0%D0%BB%D0%B1%D0%B0%D0%BD%D1%86%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news741696.html", "text": "Около 19:20 часа на 10 април 2018 г. на тел.112 е получен сигнал за това, че на таксиметрова пиаца в района на ул. “Крали Марко“ в гр. Благоевград е възникнала физическа саморазправа между четирима мъже. Това съобщиха от ОДМВР-Благоевград. От пристигналите на място полицейски служители на 01 Районно управление на МВР-Благоевград е установено, че М. К. /20 г./, Е. Ш. /19 г./ и Ч. Н./18 г./, и тримата от Р.Албания са нанесли побой на 36-годишен мъж от Благоевград, извършващ таксиметрови услуги, които същите са ползвали. В резултат на инцидента с леки наранявания е пострадал 36-годишният мъж. М. К., Е. Ш. и Ч. Н. са задържани със заповед за задържане до 24 часа. По случая е образувано досъдебно производство. Работата продължава. Сподели:", "date": "2018.04.11", "title": "Албанци пребиха таксиджия в Благоевград"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D1%80%D0%B8%D0%B4%D0%B0%D0%B5-%D0%B7%D0%B0-%D1%82%D0%BE%D0%BD%D1%87%D0%BE-%D1%80%D1%83%D1%81%D0%B5%D0%B2-%D1%84%D0%B8%D0%BB%D0%B8%D0%BF-%D0%BA%D0%B8%D1%80%D0%BA%D0%BE%D1%80%D0%BE%D0%B2-%D0%BF%D1%80%D0%B5%D0%B7-%D1%81%D1%8A%D0%BB%D0%B7%D0%B8-%D0%BD%D0%B5-%D0%BC%D0%BE%D0%B3%D0%B0-%D0%B4%D0%B0-%D0%BF%D0%BE%D0%B2%D1%8F-news741731.html", "text": "Тъжната вест за смъртта на Тончо Русев потопи в скръб и Филип Киркоров. Големият композитор, създал над 1000 песни, почина снощи около 20 ч. във Военно-медицинска академия, където ден по-рано е бил приет заради проблемите си със сърцето. Роденият във Варна Филип Киркоров изрази скръбта си в своя профил в Инстаграм. \"Печална вест долетя току-що от България - великият български композитор Тончо Русев вече не е сред нас – починал е на 86 години. Именно той беше авторът на моите първи песни, донесли ми първите успехи и популярност - \"Синдбад Мореплавателя\", \"Ден и нощ\" - дует с Ани Лорак, \"Питай морето\" и, разбира се, моята най-любима и скъпа за мен, донесла ми най-голям успех и любовта на милиони поклоници в далечната 1990 г. \"Ти, Ти, Ти\"! Благодаря ти, драги Тончо!!!\", написа Киркоров. Той разказа още, че последно се е видял с Русев в дома му в София през есента на миналата година. По това време Киркоров бе в България за поредица от концерти. \"Не мога да повярвам… Съвсем наскоро се видяхме с Тончо в дома му... И ето, мислил ли съм тогава, ние с Бедрос, че виждаме Тончо за последен път…? Не… Спи спокойно! Паметта за теб и твоите прекрасни, гениални, красиви песни ще живее вечно в моята памет и сърце. Искрени съболезнования за неговото семейство и целия български народ, на когото са скъпи тези любими песни, украсявали българската естрада толкова години\", тъгува още Киркоров. Сподели:", "date": "2018.04.11", "title": "ПЪРВО В ПИК! Световна звезда ридае за Тончо Русев! Филип Киркоров през сълзи: Не мога да повярвам, че срещата ни през септември е била прощална! (ВИЖТЕ ПОСЛЕДНАТА ИМ ОБЩА СНИМКА)"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BD%D0%BB%D0%BE-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D1%83%D0%BF%D0%BE%D0%B9%D0%B2%D0%B0%D1%89-%D0%B3%D0%B0%D0%B7-%D0%B2-%D1%88%D0%BE%D1%82%D0%BB%D0%B0%D0%BD%D0%B4%D0%B8%D1%8F-news741705.html", "text": "Това е един от най-странните случаи на среща с НЛО в Шотландия. Събитието се случило на 9 ноември 1979 г. в малка гора край град Ливингстън в Шотландия. Ето какво се е случило: Лесничеят Робърт Тейлър, който имал дългогодишен опит в работата си и бил с добро реноме сред колегите си, тръгнал на обичайния си обход на горските насаждения в района. Той взел кучето си и отишъл с пикап до малка отбивка в района на гората Дечмънт Лав. Около 10:30 ч. сутринта той навлязъл в гората, но забелязал странно трептене във въздуха над една поляна между дърветата. Когато се приближил видял, че това е сферичен обект, който се върти във въздуха на около метър-два над земята. Робърт Тейлър не можел добре да различи елементите му, защото въздухът постоянно трептял и части от обекта сякаш се размивали и изчезвали във въздуха. Обектът на моменти ставал прозрачен, сякаш се опитвал да се маскира, сливайки се с околната среда. Чувал се и лек и звук като от бързо въртяща се електрическа турбина. Той се приближил, за да го разгледа по-добре и тогава от основния обект се отделили два по-малки обекта с кръгла форма и елементи, наподобяващи метални крачета или шипове. Те се затъркаляли към него, уловили краката му с металните си израстъци, съборили го на земята и започнали да го влачат към големия сферичен обект. Лесничеят бил шокиран, изплашен и внезапно омаломощен. Той свидетелства, че усетил някаква остра, неприятна миризма преди да изпадне в безсъзнание. Според следователите, които го разпитвали по-късно, Тейлър е бил в безсъзнание около 20 минути . След известно време той успял да се надигне, а после залитайки се добрал до пикапа си. Опитал се да се свърже по радиостанцията, но не успял. С много усилия успял да се прибере вкъщи. Полицията решила че става въпрос за умишлено нападение с използване на упойващ химикал или газ. Разследването установило, че наистина има следи в почвата на мястото на инцидента. Мистерията не била разгадана, въпреки множеството теории за случилото се. Робърт Тейлър днес е на 87 години, но все още е твърдо убеден истинността на това, което му се е случило. Сподели:", "date": "2018.04.11", "title": "МИСТЕРИЯ! НЛО използва упойващ газ в Шотландия"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%87%D0%B0%D1%81%D1%82%D0%B8-%D0%BE%D1%82-%D0%BB%D0%BE%D0%B7%D0%B5%D0%BD%D0%B5%D1%86-%D0%B8-%D1%85%D0%B8%D0%BF%D0%BE%D0%B4%D1%80%D1%83%D0%BC%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-news741685.html", "text": "„Софийска вода” временно ще прекъсне водоснабдяването в части на столицата днес, съобщиха от дружеството. Подмяна на сградно водопроводно отклонение на бул. „Христо Смирненски“ в жк. „Лозенец“ налага спиране на водоподаването от 09:30 до 19:30 часа на бул. „Христо Смирненски“ от бул. „Свети Наум“ до ул. „Вишнева“. Изграждане на сградно водопроводно отклонение на бул. „Цар Борис III“ в жк. „Хиподрума“ налага спиране на водоподаването от 10:00 до 18:00 часа на бул. „Цар Борис III “ от бул. „Гоце Делчев“ до ул. „Хайдушка гора“. Сподели:", "date": "2018.04.11", "title": "ВАЖНО! Части от \"Лозенец\" и \"Хиподрума\" остават без вода"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%BA%D0%BE%D1%87%D0%B8-%D0%B2-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%B6%D0%B5%D0%BB%D1%8F%D0%B7-%D0%BD%D0%B5-%D0%B3%D0%BE-%D0%B4%D0%B0%D0%B2%D0%B0%D1%82-%D0%BD%D0%B0-%D1%81%D0%B0%D1%89-news741754.html", "text": "Днес се очаква съда в Добрич да реши съдбата на Желяз Андеев, за исканата екстрадация от страна на САЩ. Съдбата на момчето развълнува цяла България, след като приятелката му алармира, че предстои да бъде съден и екстрадиран без да е виновен. Според американските власти Желяз е търгувал със стоки и страни, които са в ембарговия списък на държавата. Междувременно става ясно, че момчето е работило в България, за българска компания, но със седалище във Флорида, но не е предполагал, че извършва някаква забранена дейност. От прокуратурата заявиха, че имат достатъчно доказателства срещу него и ще поискат днес той да бъде задържан за 60 дни в ареста, докато се получи искането за екстрадация. Междувременно партията на вицепремиера Валери Симеонов изпрати до медиите декларация, в която ясно се казва, Желяз да бъде защитен от българските власти. На Националния изпълнителен комитет на ПП „Национален фронт за спасение на България“ НИК на НФСБ категорично настоява българските власти, включително съдебната, да защитят българския гражданин Желяз Андреев и да не се поддават на външен натиск, независимо откъде идва той. На 7 април 2018 г. Желяз Андреев бе задържан от МВР в родния му град Добрич заради искане от страна на САЩ за екстрадирането му. Към Желяз има повдигнато обвинение от прокуратурата във Флорида за участие в заговор за нарушаване на ембаргото на Сирия и за измама към САЩ. В периода май 2013 г. – април 2016 г. Желяз е служител в отдел „Продажби“ в българския офис на американската компания AW Tronics. Той е назначен на изпитателен срок и негово пряко служебно задължение е да предлага авиационни части на авиокомпании и сервизни центрове за самолети и хеликоптери от различни държави, сред които и на сирийската авиокомпания Syrian Air, без да подозира, че подобни сделки могат да се окажат нарушение на ембаргото, наложено от САЩ на Сирия. Сирийските авиолинии са включени в списъка от клиенти на AW Tronics, на които Андреев е ДЛЪЖЕН да представи услугите на компанията. Изборът на кои клиенти да се представят услугите НЕ Е по желание на продавачите и съответно Андреев не е имал свободата да решава на кого да представи услугите на дружеството и на кого – не. Андреев е назначен на трудов договор по българското трудово законодателство с компания, регистрирана в България с централен офис в САЩ. Той никога не е уведомяван, че работи по чуждо законодателство и следователно не е действал със съзнанието, че нарушава закон, камо ли закон на чужда държава. Още повече, компанията не е предоставила инструктаж на служителите си кои клиенти са потенциално рискови нито по българското, нито по американското законодателство. България и САЩ са подписали договор за екстрадиция, ратифициран от българските власти през 2008 г. Според закона обаче \"екстрадиция се допуска само когато деянието съставлява престъпление по българския закон и по закона на молещата държава\". Към момента на извършените продажби (септември 2013 г. - февруари 2014 г.) нито България, нито ЕС са наложили такова ембарго към Сирия. Тоест деянието, за което прокуратурата във Флорида обвинява Желяз Андреев, не е престъпление нито по българското, нито по европейското законодателство и екстрадирането му е недопустимо! Няма доказателства, че Андреев е нарушил ембарго върху Сирия, най-малкото, защото такова ембарго България и дори Европа не е налагала. ПП „Национален Фронт за Спасение на България“ напомня на българска Прокуратура и Министерство на вътрешните работи, че по Конституция те са задължени да защитават българските закони и граждани, а не да се превиват под натиск на чужда държава. Желяз Андреев трябва да бъде освободен незабавно от ареста, където вече трети ден лежи невинен. Българският съд трябва да отсъди безпристрастно дали е редно един български гражданин да бъде екстрадиран в чужда държава по безпочвени, скалъпени и нелепи обвинения и без да е нарушил нито един български закон? Ние вярваме, че не е! Подписи: Валери Симеонов Данчо Хаджиев Валентин Касабов Борис Ячев Сподели:", "date": "2018.04.11", "title": "ПЪРВО В ПИК! Партията на Валери Симеонов скочи в защита на Желяз, не го дават на САЩ"}
{"url": "http://pik.bg/%D0%B0%D0%BB%D0%B0%D1%80%D0%BC%D0%B0-%D0%BD%D0%BE%D0%B2%D0%B0-%D0%B3%D0%BE%D0%BB%D1%8F%D0%BC%D0%B0-%D0%B2%D1%8A%D0%BB%D0%BD%D0%B0-%D0%BE%D1%82-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2%D1%80%D1%8A%D1%85%D0%BB%D0%B8%D1%82%D0%B0-%D0%B5%D0%B3%D0%B5%D0%B9%D1%81%D0%BA%D0%BE-%D0%BC%D0%BE%D1%80%D0%B5-news741681.html", "text": "Нарастващото напрежение в гръцко-турските отношения в съчетание с ескалацията на войната в Сирия водят до увеличаване на бежанската вълна към гръцките острови в Егейско море, алармира атинският в. \"Вима\". Изданието цитира източници от островните власти, които твърдят, че само през последните дни от турското крайбрежия към гръцките острови и най-вече към северната част на Егейско море потеглят все повече лодки с бежанци и мигранти, което създава впечатлението, че сме изправени пред нов бум на бежанци в района. Според същите източници ежедневно от турския бряг пристигали около 30 до 35 лодки, явление, което отдавна не е било наблюдавано. Показателен за нарастването на бежанската вълна е фактът, че само в лагера Мория на остров Лесбос в последните дни броят на бежанците се утроил. Миналата година по това време бежанците и мигрантите са наброявали 2 400, а сега възлизали на 6 280, което надхвърля възможностите на приемните центрове. Представители на властите, цитирани от вестника, са убедени, че след срещата ЕС-Турция във Варна ситуацията с бежанците се е влошила. Те се опасяват, че ако не бъде спряна растящата бежанска вълна, през летния сезон ще възникнат изключителни трудности. Сподели:", "date": "2018.04.11", "title": "АЛАРМА! Нова голяма вълна от мигранти връхлита Егейско море"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D1%82%D1%80%D0%B5%D0%BF%D0%B5%D1%80%D0%B8-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B5%D0%B1%D0%B0%D1%82%D1%8A%D1%82-%D0%B7%D0%B0-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D1%81%D1%80%D0%B5%D1%89%D1%83-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news741757.html", "text": "В парламента на Македония започна заседание, на което единствена точка на дневен ред е въпросът за вота на недоверие срещу правителството, подаден от опозиционната партия ВМРО-ДПМНЕ, предава радио „Свободна Европа“ в своята македонска редакция. \"Не говоря само от името на депутатите от ВМРО-ДПМНЕ, но и от гражданите на Македония. Това правителство доказа и доказва, че няма капацитет да управлява институциите на изпълнителната власт. Вместо да се занимавате с решаването на проблемите на гражданите, то работи изключително за партийни и лични интереси“, заяви от трибуната депутатът от ВМРО-ДПМНЕ, съобщава \"Фокус\". Дебатът по тази тема трябва да продължи до полунощ, когато ще се проведе гласуването. С дебата за вота на недоверие срещу правителството, опозицията се завръща в работата на парламента след петмесечен бойкот. Сподели:", "date": "2018.04.11", "title": "Зоран Заев трепери! Започна дебатът за вот на недоверие срещу правителството"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D1%81%D0%BA%D0%BE-%D0%B7%D0%B2%D0%B0%D0%BD%D0%B8%D0%B5-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%B8-%D0%BE%D1%82%D0%BF%D1%83%D1%81%D0%BA%D0%B0--news741751.html", "text": "Правителството прие Националната програма за закрила на детето за 2018 г. Тя включва мерки за осигуряване правото на децата на достъп до здравеопазване, качествено образование, мерки за намаляване на детската бедност и създаване на условия за социално включване на децата. Програмата съдържа 10 приоритетни области на интервенция, които имат за дел да осигурят благосъстоянието и гарантирането на правата на децата. Акцент е поставен на две от тях – гарантиране правото на децата на живот без насилие и продължаването на процеса на деинституционализация. Предвиждат се мерки за осигуряване на условия за заетост на безработни родители с малки деца, развитие на социалните услуги за деца и подобряване на качеството и ефективността им, анализ и предложения за промени в политиките за деца, настанени извън семействата, закриване на специализирани институции за деца и предоставяне на нови социални услуги. По отношение превенцията срещу насилието са заложени информационни кампании по различни канали, работа за повишаване на знанието на децата за правата им, обучение на служители по проблемите на агресията, прилагане на мерки срещу проявите на тормоз в училище, срещу сексуалната злоупотреба с деца, по отношение на деца, жертви на трафик и др. Съществено място е отделено на мерките за превенция и защита на децата в дигиталната среда срещу посегателства в интернет пространството. Заложени са и конкретни дейности за мониторинг и подобряване на работата на системата за закрила на детето. Министерският съвет одобри присъединяването на България към инициаторите на проекта „Съюз за милион европейски геноми“ (MEGA) чрез подписване на съвместна декларация „Достъп до най-малко един милион геноми в Европейския съюз“. Инициативата цели създаването на интегрирана база данни от поне 1 милион геноми за клинични и научни цели. Подобна интегрирана цифрова инфраструктура би дала силен тласък в сферата на геномните научни изследвания и цифровото публично здравеопазване. Тя е възможност за сериозен напредък в персонализираната медицина, а впоследствие – икономически растеж и подобряване на демографското положение на континента чрез ранна диагностика, по-добро лечение и превенция на заболяванията, за грижи в ключови области, включително редки, инфекциозни и комплексни болести. Присъединяването към инициативата се случва посредством подписване на Съвместната декларация за развитие на съществуващи национални (и регионални) инициативи за персонализирана медицина, за укрепване на сътрудничеството между държавите членки (и регионите) на Европейския съюз и на Европейското икономическо пространство, за реализиране на ползите от трансграничния достъп до и обмен на геномни данни, за да се постигне прогрес на персонализираната медицина. Аналогични проекти вече са факт в редица държави – САЩ, Индия, Китай и др. Правителството прие решения за признаване на сдруженията „Съюз на инвалидите в България“ и „Асоциация на родителите на деца с увреден слух“ за представителни организации на национално равнище в Националния съвет за интеграция на хората с увреждания за срок от три години. Целите и дейността на сдруженията са свързани с подобряване начина на живот и социалното включване на хората с увреждания в обществото. Съюзът и Асоциацията отговарят и на критериите за членство в Националния съвет, който е консултативен орган към правителството. Съветът изразява становища по нормативни и стратегически документи, с което допринася за изпълнението на държавната политика за интеграция на хората с увреждания и за усъвършенстване на нормативната база. Правителството одобри допълнителни разходи по бюджета на МВР в размер на 2 997 000 лв. Средствата са предвидени в централния бюджет за обезпечаване на сключения от вътрешното ведомство договор с предмет „Разширение на системите за публичен частен ключ, изградени за обслужване на процеса за издаване на документи за самоличност с електронен носител, включително изграждане на единна точка за контакт и връзка с ICAO-PKD върху системата за граничен контрол“. Проектът е свързан с изпълнение на ангажиментите на страната ни като член на Европейския съюз в областта на сигурността на документите. Допълнителни разходи бяха одобрени и по бюджета на Министерството на отбраната. Средствата в размер на 14 млн. лв. са предвидени в централния бюджет за окончателно разплащане на Военномедицинска академия с „Българска банка за развитие“ АД по цесия на вземанията на кредиторите на ВМА. Правителството одобри допълнителни разходи от 151 200 лв. по бюджета на Министерството на културата и трансфери към общини в размер на 3915 лв. за стипендии на ученици, постигнали високи резултати в областта на изкуствата и културата. Средствата са предвидени в централния бюджет по Програмата на мерките за закрила на деца с изявени дарби от държавни и общински училища през 2018 г. Правителството даде съгласието си в полза на сдружение „Национална асоциация на сляпо-глухите в България“ да бъде учредено безвъзмездно право на ползване на държавен имот. Той се намира на ул. „Преспа“ №6 в Пловдив. За срок от 10 години в него ще бъдат предоставяни социални услуги от Националния център за рехабилитация „Хелън Келър“ към Асоциацията и ще бъде създаден дом за възрастни сляпо-глухи хора без близки, които да се грижат за тях. Сградите на Професионалната гимназия но транспорт „Н. Й. Вапцаров” в Сливница стават общинска собственост. Решението е мотивирано с преобразуването в общинско на учебното заведение, което досега е било към Министерството на образованието и науката. АПИ получава управлението върху два етажа от административна сграда на бул. „Цар Борис III“ №215 в град София. До 2016 г. помещенията са били в управление на Националната компания „Стратегически инфраструктурни проекти“. С изменение в Закона за пътищата от април 2016 г. дейността на НКСИП е прекратена и АПИ е правоприемник на всички активи, пасиви, права и задължения на прекратеното държавно предприятие. На областния управител на Габрово беше възложено да сключи договор за купуването на частен имот, необходим за решаване на проблема с отоплението на администрацията. Това са два обекта с обща площ от 24 кв. м в сградата на областната администрация, в които е разположен котелът на парната инсталация. До момента той е отоплявал само част от сградата. Имотът ще бъде закупен за 9600 лв., осигурени по бюджета на областната администрация. Правителството даде съгласието си „Български пощи“ ЕАД да продаде чрез търг с тайно наддаване имоти с отпаднала необходимост за дружеството, чиято поддръжка е свързана с неоправдани разходи. Това са части от масивни и полумасивни постройки в гр. Дунавци, община Видин, с. Кортен, община Нова Загора, с. Горно Александрово, община Сливен, и с. Бежаново, община Ловеч. Помещенията са с обща площ около 270 кв. м. Правителството одобри резултатите от проведени заседания на Съвета на Европейския съюз. Министрите на вътрешните работи заседаваха на 8 март в Брюксел. На срещата им основните дискусии бяха свързани със сътрудничеството между мисиите и операциите по линия на Общата политика за сигурност и отбрана и агенциите на ЕС в областта на правосъдието и вътрешните работи. Обсъдено беше прилагането на директивата относно резервационните данни на пътниците, сътрудничеството със Западните Балкани в областта на вътрешната сигурност и борбата с тероризма, актуалното състояние на миграцията и др. Неформалното заседание на министрите на културата се проведе на 28 февруари в София. На него бяха обменени мнения по темите за утвърждаването на чувството за принадлежност към ЕС чрез културата и взаимодействието с други сектори, както и за пътищата за мобилизиране на потенциала и енергията на младите хора в опазването и развитието на европейските ценности. Министрите на държавите-членки се обединиха около посланията за по-широк достъп до култура, насърчаване на междукултурния диалог, мобилността на творците, необходимостта от по-сериозно публично финансиране и засилване на програмата „Творческа Европа“. Съветът „Общи въпроси“ заседава в Брюксел на 20 март. С участието на всички държави-членки беше постигнато съгласие за консултации с Европейския парламент по проекта за предложение за следващите избори за членове на парламента и беше подготвено заседанието на Европейския съвет на 22 март, фокусирано главно върху работните места, растежа и конкурентоспособността. Във формата по чл. 50 от ДЕС беше направен преглед на актуалното състояние на преговорите по излизане на Обединеното кралство от Съюза и бяха обсъдени Насоки на Европейския съвет по тях. Правителството прие позицията на България за заседанието на Съвета на Европейския съюз по земеделие и рибарство, което ще се проведе на 16 април в Люксембург. На него се очаква Председателството и Европейската комисия да представят информация за постигнатия напредък по изпълнението на Заключенията на Съвета от юни 2016 г. относно загубите на храни и хранителни отпадъци, а министрите ще имат възможността да обменят мнения по темата. Предвижда се също Комисията да представи предложението за директива относно нелоялните търговски практики във веригата за доставки на храни, както и предложението за регламент за създаване на многогодишен план за рибните запаси в западните води на ЕС. Правителството одобри и позицията на България за неформалното заседание на министрите на заетостта и социалната политика на 17 и 18 април в София, което ще се ръководи от българския министър на труда и социалната политика. Дебатите ще бъдат съсредоточени върху приложението на принципите в Европейския стълб за социални права за повишаване на уменията и знанията на работната сила и осигуряване на равни възможности за реализиране на пазара на труда. По време на първата пленарна сесия министрите ще обменят опит и ще обсъдят мерки за насърчаване на обучението и ученето през целия живот. България ще представи своята политика по отношение на подобряване достъпа до пазара на труда за всички групи в неравностойно положение – младежи, хора в предпенсионна възраст, дългосрочно безработни. Ще бъдат обсъдени и действия за насърчаване на социалния диалог при прилагането на принципите на Европейския стълб за социални права и за осигуряване на справедливо заплащане на труда. Министрите ще обсъдят и напредъка на държавите членки при изпълнението на Гаранцията за младежта и интегрирането на трайно безработните на пазара на труда. Заместник-министър председателят Томислав Дончев ще председателства заседанието на Съвета по общи въпроси, формат „Кохезионна политика“, което ще се проведе на 12 април в Люксембург. В рамките на Съвета държавите-членки ще имат възможност да се обединят около общи решения по отворените въпроси за новата Кохезионна политика. Това е последният официален формат, в който държавите-членки ще имат възможност да споделят своята визия за бъдещето на Кохезионната политика в следващия програмен период, преди Европейската комисия да е представила първото си предложение за Многогодишната финансова рамка на ЕС след 2020 г. Съвет „Общи въпроси“ ще заседава на 17 април в Люксембург. Очаква се министрите да приемат измененията в Акта за избиране на членове на Европейския парламент, които следва да бъдат транспонирани в националните законодателства преди изборите през 2019 г. Комисията ще представи пакета доклади по страни, участващи в процеса на разширяване на ЕС и процеса за стабилизиране и асоцииране. Съветът ще продължи и дискусията по въпроса за върховенството на закона и Полша, като ще бъдат изслушани предложенията на страната за изменения в законодателството и мнението на Комисията по тях. Гражданите на Европейския съюз, намиращи се в държави извън Съюза, ще могат да се обръщат за закрила към българското посолство или консулство, ако в съответната страна няма представителство на собствената им държава. Те ще се ползват със същите права, с каквито са и българските граждани. Това предвижда прието постановление на Министерския съвет за предоставяне на консулска закрила и участие в мерките за координация и сътрудничество за улесняване на консулската закрила на непредставени граждани на Европейския съюз в трети държави от задграничните представителства на България. Случаите на консулска закрила включват арестуване или задържане, когато лицето е жертва на престъпление, при тежка злополука или тежко заболяване, смърт, помощ и репатриране при извънредна ситуация, нужда от временни документи за пътуване и др. В случаите, когато на непредставените граждани на Европейския съюз е оказана от страна на България консулска закрила, свързана с предоставяне на финансова помощ, от тях ще се изисква да поемат задължение да възстановят единствено онези разходи, които при същите условия би трябвало да бъдат поети от гражданите на държавата ни. Така направените разходи за консулска закрила от страната ни подлежат на възстановяване от държавата-членка, чийто гражданин е потърсил нашето дипломатическо или консулско представителство. По същия начин българските граждани, които са получили консулска закрила от държава-членка, са длъжни да възстановят Министерството на външните работи на България равностойността на направените разходи за консулска закрила в качеството им на непредставени граждани на Европейския съюз. Правителството одобри промени в Кодекса за социално осигуряване, с които се въвеждат изискванията на евродирективата за минималните изисквания за повишаване на мобилността на работниците между държавите-членки на ЕС чрез подобряване на придобиването и запазването на допълнителни пенсионни права. Съгласно измененията работодателите, които осигуряват работниците и служителите си в доброволен пенсионен или доброволен професионален пенсионен фонд, ще трябва да започнат да осигуряват по същия начин и новопостъпили работници или служители до шест месеца, след като са ги наели. Същите права ще имат и работниците и служителите, с които е сключен договор за възлагане на управление и контрол. В съответствие с изискванията на директивата са предвидени и промени, насочени към предоставяне на осигурените лица и техните наследници на необходимата информация относно придобиването на пенсионни права и третирането на техните средства. Правителството предлага на Народното събрание да одобри промени в Закона за защита от вредното въздействие на химичните вещества и смеси. С проектозакона се въвежда националната процедура за освобождаване от задължения по Регламент (ЕО) №1907/2006 относно регистрацията, оценката, разрешаването и ограничаването на химикали, когато това е необходимо в интерес на отбраната. Въвеждането на процедурата е предвидено в регламента и е съобразено с Кодекса на Европейската агенция по отбрана за изключенията по регламента, свързани с отбраната. Целта на процедурата е да се предотврати негативният ефект върху сектора отбрана от директното прилагане на регламента, като едновременно с това се въведат механизми за защита на човешкото здраве и околната среда. Освобождаването от задължения не засяга правното действие на разпоредбите, регламентиращи информационния лист за безопасност. Законопроектът определя разрешението за освобождаване от изисквания на регламента да се издава от Междуведомствения съвет по отбранителна индустрия и сигурност на доставките, както и да се създаде и поддържа регистър на издадените разрешения. Редът, условията и сроковете за издаване на разрешенията, изискванията за предотвратяване или ограничаване на вредното въздействие върху човешкото здраве и околната среда, както и другата необходима информация ще бъдат регламентирани в наредба на Министерския съвет. Предвидена е и административно-наказателна отговорност за неспазване на задълженията по издадено разрешение. Правителството прие Наредба за разглеждане на спорове по Закона за марките и географските означения. Документът урежда реда за разглеждане на жалби и искания, постъпили по реда на Закона. С нея ще бъде въведена правна регламентация за депозиране на жалби или искания, условията на които те следва да отговарят, както и редът за тяхното разглеждане и за произнасяне. С наредбата се създават условия за публичност и прозрачност на процедурите по разглеждане на спорове, за ефективност и бързина на администрацията, както и правилата за водене на кореспонденция. Министерският съвет прие доклад за изпълнението към 31 март на Плана за действие за 2018 г. с мерките, произтичащи от членството на България в Европейския съюз. Изпълнени са 55 мерки от 93, чийто срок е до края на март. По-високият процент неизпълнение е традиционен за първото тримесечие на годината поради прехвърлянето на неизпълнените мерки от Плана за 2017 г. На министрите беше възложено да предприемат действия съобразно своята компетентност за преодоляване на закъсненията с цел подобряване на резултатите на България при въвеждането на директивите на ЕС и недопускане стартирането на процедури за нарушения. Правителството стартира процедури за предоставяне на концесия на четири морски плажа - „Св. Св. Константин и Елена – юг“, „Ривиера“, „Ахтопол север – източна зона“ и „Китен - юг“. Предлага се срокът на първите две концесии да е 15 години, а на вторите две – десет. С процедурите се цели обезопасяване на морските плажове и предоставяне на услуги от обществен интерес за срока на концесията. Процедурата се провежда по реда на Закона устройството на Черноморското крайбрежие, като концесионерите ще бъдат определени чрез конкурс, организиран от министъра на туризма и проведен от комисия, назначена от министър-председателя. Размерът на минималното годишно концесионно заплащане на плаж Св. Св. Константин и Елена – юг“ е 78 662 лева без ДДС, на плаж „Ахтопол север – източна зона“ – 30 775 лева без ДДС, на плаж „Ривиера“ – 257 959 лева без ДДС, и на плаж „Китен-юг“ - 119 499 лева без ДДС. Размерите са определени съгласно приетата от Министерския съвет Методика за определяне минималния размер на концесионното плащане за морски плажове. Критериите за формиране на комплексната оценка са съобразни с РМС 604/2016. Правителството осигури допълнителни 1 680 000 млн. лв. по бюджета на Министерството на туризма за изпълнение на Годишната програма за национална туристическа реклама. Програмата предвижда устойчиво развитие и промотиране на културно-историческия туризъм, съчетан със специфичните видове туризъм, с цел преодоляване на сезонността. Това налага използване на актуални маркетингови инструменти и сътрудничество с водещи световни медии за достигане до целевите аудитории. Предприетите множество маркетингови кампании, реализирани в сътрудничество с международни медии и туроператори, както и представянето на България на международните пазари са сред причините за изключително добрите резултати през 2017 година. Официалната статистика показа, че за периода януари-декември 2017 г. България е посетена от близо 8,9 млн. чуждестранни туристи. Това е увеличение от 7,6% спрямо същия период на 2016 г., която досега бе рекордна за туризма. Първоначалните резултати за 2018 г. също са оптимистични – за първите два месеца на годината чуждестранните туристи са с 10,6% повече спрямо същия период на 2017 г. Увеличеният брой туристи повишава значително и приходите от международен туризъм - по данни на БНБ за периода януари-декември 2017 г. те възлизат на близо 6,9 млрд. лв. Ръстът спрямо същия период на 2016 г. е 9,3 на сто. По-високият ръст на приходите в сравнение с ръста на броя чуждестранни туристи показва устойчива тенденция за нарастване на интереса към висококатегорийните хотели, което пък е свидетелство, че страната привлича по-висок клас туристи. През последните години Министерството на туризма е реализирало изключително успешни кампании с политематичните канали Euronews и CNN, като са достигнати над 40 милиона зрители, основно в Европа. Чрез тези медийни конгломерати рекламата на България достига до аудитория с реален потенциал да позиционира страната ни в сегмента на водещите туристически дестинации, като увеличи средния разход за престой на турист. Очаква се реализацията на тези и сходни кампании да доведе до положителни финансови резултати в национален мащаб и затвърждаване на положителния имидж на България като държава с разнообразни туристически продукти и сериозен потенциал за инвестиции. Правителството одобри кандидатурата на Бойко Коцев за член на Управителния съвет (УС) на Международната банка за икономическо сътрудничество (МБИС) с мандат до пет години. В качеството си на член на УС на МБИС представителят на България ще участва в оперативната дейност и управлението на банката и ще отстоява финансово-икономическите интереси на страната ни. Бойко Коцев е с богата дипломатическа биография и притежава широка експертиза, авторитет и професионално признание в областта на международните отношения. Международната банка за икономическо сътрудничество е в процес на трансформация за превръщането й в модерна международна банка за развитие. Банката обръща особено внимание на проекти в сектори, които генерират растеж и са приоритетни за развитието на икономиките на страните членки – България, Виетнам, Полша, Монголия, Румъния, Русия, Словакия и Чехия. В стратегията й за България приоритет е кредитирането в сферата на промишлеността, селското стопанство, търговията, транспорта и банковия сектор. Правителството предлага на Президента на Република България да издаде указ, с който да удостои началника на отбраната генерал-лейтенант Андрей Боцев с висшето офицерско звание „генерал“. За освобождаване от длъжността заместник-началник на отбраната и от военна служба е предложен генерал-лейтенант Пламен Атанасов поради навършване на пределна възраст за заеманото звание. За неговия пост е предложен генерал-майор Димитър Илиев, който ще бъде освободен като заместник-командир на Корпуса за бързо развръщане на НАТО в Солун и произведен в генерал-лейтенант. Бригаден генерал Иван Ортоманов е предложен за освобождаване като директор на дирекция „Операции и подготовка“ в МО, за назначаване като заместник-командир на Корпуса за бързо развръщане на НАТО в Солун и за удостояване със звание генерал-майор. За директор на дирекция „Операции и подготовка“ и удостояване със звание бригаден генерал е предложен полк. Маргарит Михайлов, в момента заместник-началник на щаба на Сухопътните войски. Бригаден генерал Иван Лалов е предложен за освобождаване от длъжността командир на 3-а авиационна база, за назначаване за заместник-командващ на Съвместното командване на силите и за удостояване със звание генерал-майор. Да заеме овакантената длъжност командир на авиобазата, както и за удостояване със звание бригаден генерал е предложен сегашният заместник-командир на базата полк. Димитър Петров. За назначаване за заместник-командир на ВМС и удостояване със звание флотилен адмирал е предложен капитан І ранг Георги Пенев, в момента началник на щаба на ВМС. Заместник-директорът на Служба „Военна информация“ полк. Пламен Ангелов е предложен за директор на Службата и удостояване със звание бригаден генерал. Той ще поеме поста от бригаден генерал Светослав Даскалов, който ще бъде освободен от военна служба поради навършване на пределна възраст за заеманото звание. Полк. Васил Лазаров е предложен за длъжността съветник на Върховния главнокомандващ на въоръжените сили по военната сигурност, както и за удостояване със звание бригаден генерал. Директорът на дирекция „Логистика“ в МО полк. Митко Григоров е предложен за удостояване със звание бригаден генерал. Правителството предлага на Президента на Република България да направи промяна и в Указ 85/2012, с който са утвърдени длъжностите във въоръжените сили и в НСО, изискващи висши офицерски звания. Предложението е висше офицерско звание генерал-майор (контраадмирал) да се изисква и за длъжността директор на Щаба на отбраната. Неговите функции са свързани с организиране дейността на административните звена в Щаба на отбраната като стратегически военен щаб на въоръжените сили. Сподели:", "date": "2018.04.11", "title": "ИЗВЪНРЕДНО В ПИК! Правителството предлага генералско звание на шефа на отбраната и отпуска над 1 млн. за реклама на България"}
{"url": "http://pik.bg/%D0%BD%D0%B0%D0%B2%D1%80%D1%8A%D1%85-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%BA%D0%B8%D0%BF%D1%8A%D1%80%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BF%D0%BE%D0%B3%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B7%D0%B0-%D1%80%D0%B8%D1%82%D1%83%D0%B0%D0%BB%D0%BD%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%B0%D0%B3%D0%BD%D0%B5-news741688.html", "text": "Cyprus Mail, цитирани от \"Фокус\". Кипърската полиция разследва български гражданин, заклал агне пред дома си в град Паралимни за Великден. Все още не известно дали срещу него ще бъдат повдигнати обвинения, пише Според председателя на природозащитната „Животинска партия“ Кирякос Киряку ветеринарните служби обмислят дали да повдигнат обвинения срещу мъжа, който се защитава, заявявайки, че не е знаел, че нарушава закона. Той също така е посочил, че това е българска традиция, макар и да не се практикува по големите градове. Киряку заяви, че България е страна член на ЕС и мъжът трябва да бъде изправен пред съда и или да плати глоба, или да излежи шест месеца затворническа присъда. Случаят е попаднал в полезрението на властите, след като член на „Животинската партия“ , докато е бил в град Паралимни, е видял как мъжът коли агнето. Тя е уведомила партийната централа, която е изпратила сигнал до полицията. Сподели:", "date": "2018.04.11", "title": "НАВРЪХ ВЕЛИКДЕН! Кипърската полиция погна българин за ритуално \"убийство\" на агне"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D0%BE%D0%BA%D0%BE%D0%B2-%D1%83%D0%B4%D0%B0%D1%80-%D1%83%D0%B1%D0%B8-%D0%BC%D0%BB%D0%B0%D0%B4-%D0%BC%D1%8A%D0%B6-%D0%BD%D0%B0-%D0%BC%D1%8F%D1%81%D1%82%D0%BE-news741767.html", "text": "Мъж от Шумен е починал след токов удар, съобщиха от пресцентъра на ОД на МВР. Сигнал за инцидента в частен дом в града е подаден снощи чрез телефон 112. Съобщено било, че млад мъж бил ударен от ток и не диша. По данни на близки на 31-годишния С.М., мъжът извършвал ремонтни дейности с електрически уреди. Образувано е досъдебно производство. Сподели:", "date": "2018.04.11", "title": "ТРАГЕДИЯ! Токов удар уби млад мъж на място"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B4%D0%B2%D0%B0%D0%BC%D0%B0-%D1%83%D0%B4%D0%B0%D1%80%D0%B8%D0%BB%D0%B8-%E2%80%9E%D0%BA%D0%B8%D1%88%E2%80%9D-%D0%B7%D0%B0%D0%BF%D0%B0%D0%BB%D0%B8%D0%BB%D0%B8-%D0%BA%D0%BE%D0%BB%D0%B8%D1%82%D0%B5-%D0%B2-%D0%B6%D0%BA-%E2%80%9E%D0%B8%D0%B7%D0%B3%D1%80%D0%B5%D0%B2%E2%80%9D-%D0%B7%D0%B0-%D0%B7%D0%B0%D0%B1%D0%BB%D1%83%D0%B4%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news741766.html", "text": "Двама са бандитите, ударили оборотния ресторант „Киш” в жк „Зорница”. Те са действали изключително професионално. Сложили са тапа на СОТ-а, след което са счупили прозореца и са проникнали в заведението. Крадците разбили с отвертка и чук касата и задигнали двудневния оборот, разкриват още нашите източници. Ударът е извършен точно след Великденските празници, съобщава \"Флагман\". Предполага се, че минути преди обира бандитите запалили четири автомобила на другия край на жк „Изгрев”, за да отклонят вниманието на ченгетата. В момента ресторантът е един от най-оборотните в Бургас. Той е собственост на футболната легенда Радостин Кишишев. Ексфутболистът обаче го е отдал под наем на бизнесмените Атанас Дачев и Георги Харакчийски, които държат и веригата магазини „Тришър” в Бургас. Двамата стопанисват и ресторант „Киш” в жк „Меден рудник”. Бизнесмените вече са дали показания за случая. Разпитват се и хора от заведението. Сподели:", "date": "2018.04.11", "title": "НОВИ РАЗКРИТИЯ! Двама ударили „Киш”, запалили колите в жк „Изгрев” за заблуда на полицията"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%BE%D1%82%D0%B0%D0%BB%D0%BD%D0%B0-%D0%B1%D0%BB%D0%BE%D0%BA%D0%B0%D0%B4%D0%B0-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%B2%D1%81%D0%B8%D1%87%D0%BA%D0%B8-%D0%B3%D1%80%D0%B0%D0%BD%D0%B8%D1%87%D0%BD%D0%B8-%D0%BF%D1%83%D0%BD%D0%BA%D1%82%D0%BE%D0%B2%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news741792.html", "text": "Това обаче не е всичко. Пак поради технически проблем секторите на \"Пътна полиция“ в столицата и в страната също временно  е затруднена. Там не може да се извършва регистрация и пререгистрация на автомобилите. Техниката е отказала в ранния преди обед днес. Първоначалната информация беше, че проблемът ще бъде отстранен до 13:30 часа. Предприети са действия за отстраняване на проблема, уточняват от МВР. Сподели:", "date": "2018.04.11", "title": "ИЗВЪНРЕДНО! ТОТАЛНА БЛОКАДА! Затвориха всички гранични пунктове на България!"}
{"url": "http://pik.bg/%D1%85%D0%B0%D0%B9%D0%B4%D0%B5-%D0%BD%D0%B0-%D1%83%D0%B8%D1%81%D0%BA%D0%B8%D1%82%D0%BE-%D0%BC%D0%B8%D1%82%D0%BD%D0%B8%D1%86%D0%B8-%D0%B1%D1%83%D1%80%D0%B3%D0%B0%D1%81-%D1%80%D0%B0%D0%B7%D0%BF%D1%80%D0%BE%D0%B4%D0%B0%D0%B2%D0%B0%D1%82-33-%D1%82%D0%BE%D0%BD%D0%B0-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D0%BD-%D0%B0%D0%BB%D0%BA%D0%BE%D1%85%D0%BE%D0%BB-news741710.html", "text": "Митница Бургас обяви процедура за провеждане на търг с тайно наддаване за продажба на 33 538 литра етилов алкохол с цел преработка. Алкохолът е задържан от митническите служители при проверки и e отнет в полза на държавата с влезли в сила административнонаказателни производства. За участие в търга се допускат само лицензирани складодържатели, съгласно ЗАДС. Продаваният етилов алкохол е обособен в 114 позиции с различно алкохолно съдържание, в наливни количества. Всяка позиция е с отделна начална тръжна цена. За участие в търга се внася депозит в размер на 10% от началната тръжна цена. Общата начална тръжна цена на цялото количество е 8 556,92 лв. Сподели:", "date": "2018.04.11", "title": "ХАЙДЕ НА УИСКИТО! Митници Бургас разпродават 33 тона конфискуван алкохол"}
{"url": "http://pik.bg/%D1%86%D0%B0%D1%87%D0%B5%D0%B2%D0%B0-%D1%89%D0%B5-%D0%B8%D1%81%D0%BA%D0%B0-%D0%BF%D0%B0%D1%80%D0%B8-%D0%BE%D1%82-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-news741768.html", "text": "Правосъдното министерство ще настоява пред правителството за средства, за да се справи с проблемите в местата за лишаване от свобода. Това заяви министърът на правосъдието Цецка Цачева пред медиите след среща с директорите на затворите у нас и ръководството на Главна дирекция \"Изпълнение на наказанията\", съобщава БТА. Средства ще бъдат искани за увеличение на щатната численост на работещите в пенитенциарната система, както и за надзорно-охранителни системи и инструменти. Такива са и исканията на Синдиката на служителите в затворите. Цачева уточни, че повече щатни места могат да бъдат получени с бюджета за 2019 г., като припомни, че през декември е била правена оптимизация на състава. Ще бъдат създадени и две работни групи. Едната трябва да преразгледа щатното разписание и да потърси вариант за оптимизиране на щатовете, които са налични към този момент. Целта е да бъдат засилени възловите места, които се прецени, че са с недостиг на личен състав. Другата трябва да предложи технически средства, които да подпомогнат работата на служителите в затворите и колко средства ще са необходими за тях. Двете работни групи трябва да приключат работа до края на април. На срещата днес е било решено още началниците на затворите да направят пълен преглед на зоните за сигурност и високорисковите лица. Ще бъде направена и последваща оценка на въздействието на направените изменение в Закона за изпълнение на наказанията и задържане под стража. Според началниците на затворите част от промените демотивират работещите в местата за лишаване от свобода, както и не дават възможност за организация на охраната и контрол на дейността. Ще се изработва и стратегия по отношение на политиките, свързани с изпълнение на наказанията, до края на лятото да бъде изготвен проектът й, допълни министър Цачева. Целта й ще бъде да прецизира къде са проблемите в системата. Министър Цачева отбеляза, че издръжката на едно лице, лишено от свобода, надвишава 1000 лв. На въпрос дали магистрати, полицаи и служители в затворите могат да бъдат спокойни за себе си и своите близки, след като от 2014 г. до 2017 г. има 51 избягали затворници, министър Цачева отговори, че никой не може да бъде спокоен. Тя уточни, че избягалите са избягали от места за лишаване от свобода от открит тип, като досега трима не са открити. Министър Цачева коментира случая с избягалите двама затворници от Софийския затвор, като каза, че ще предостави записите на бягството от камерите в затвора, ако не са необходими за нужните на разследването. Сподели:", "date": "2018.04.11", "title": "Цачева ще иска пари от премиера Борисов за затворите"}
{"url": "http://pik.bg/%D0%BF%D1%8A%D1%80%D0%B2%D0%BE%D1%82%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B0%D0%BA%D1%80%D0%BE%D0%B1%D0%B0%D1%82%D0%B8%D1%87%D0%BD%D0%BE-%D1%88%D0%BE%D1%83-%D0%BD%D0%B0-%D0%B2%D1%8A%D0%B7%D0%B4%D1%83%D1%88%D0%B5%D0%BD-%D0%BA%D1%83%D0%B1-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-megami-club-%E2%80%93-hotel-marinela-news741865.html", "text": "Номерът е акцент в шоупрограмата на клуба в тазседмичните тематични партита The Wind of Dreams Megami Club – Hotel Marinela за пореден път доказа защо е нощен клуб номер едно в България. В края на март, когато заведението отбеляза втория си рожден ден с три незабравими партита, за първи път на българска сцена беше представен уникален номер – акробатично дуо на въздушен куб. Въздушната акробатика е част от шоупрограмата на клуба – всяка седмица клиентите на заведението стават свидетели на сложни и красиви изпълнения на световно ниво. Съчетанието на въздушен куб обаче досега не е виждано у нас – то съчетава ловкост, баланс, синхрон и изисква месеци на сериозна подготовка и репетиции. Новаторското изпълнение ще бъде акцент в тазседмичната шоупрограма на Megami Club – Hotel Marinela и тематичните партита The Wind of Dreams. Азис ще бъде гост изпълнител в четвъртък, 12 април, като от тази седмица всички притежатели на ISIC/ITIC карти влизат безплатно в четвъртък и получават 10% отстъпка от сметката. В петък, 13 април, Фики ще забавлява гостите на клуба с хитовете си. А в събота, 14 април, е традиционното DJ парти с резидънт диджеите Maxy и Spirit. Освен шоуто на въздушен куб, клиентите ще видят секси хореографията на балет Megami, въздушна и земна акробатика, топлес красавици и – както обикновено - още много изненади. Побързайте да резервирате своето място на номер 0879 333 999, защото Megami Club – Hotel Marinela неслучайно е Богинята на нощния живот - това е клуб, от който винаги си тръгвате с незабравими спомени. Сподели:", "date": "2018.04.11", "title": "Първото в България акробатично шоу на въздушен куб представя Megami Club – Hotel Marinela"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B3%D0%BD%D0%B5%D0%B2%D0%B5%D0%BD-%D0%BD%D0%B0-%D0%B4%D0%BF%D1%81-%D0%B7%D0%B0%D1%80%D0%B0%D0%B4%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%B4%D0%B6%D0%B0%D0%BC%D0%B8%D1%8F-news741810.html", "text": "Българският представител в Европейския парламент и заместник-председател на ВМРО – Българско национално движение Ангел Джамбазки реагира остро срещу опит на ДПС за строеж на джамия. В социалната мрежа „Фейсбук“ воеводата сподели за сигнал, изпратен до него, от жителите на с. Лъкавица, Пловдивско, които се оплакват от намеренията на ДПС да построят джамия в селото им. ДПС в Родопите с поредна гнусна провокация – опитва се да строи джамии насила в село Лъкавица, сменя имената на починалите в Доспат. Кмет от ДПС одобрявя проект за строеж на джамия, чийто възложител е негов брат. Казусът се развива в с. Лъкавица, община Лъки, област Пловдив. Постоянно живущите там са 16 човека, но селото е голяма вилна зона. Там няма действаща джамия, съборена е отдавна, останал е месчитът до нея. Селото е било потурчено преди около 200 години, тогава е строена и вече несъществуващата джамия. Имам адресирана до мен молба, подписана от местни жители и собственици на имоти и вили, които не желаят да бъде построена джамия в близост до земите и имотите им. Демонстрираното от кмета на ДПС и брат му нахалство е недопустимо и неприемливо. Жителите на селището са получили обявление с № К-564 от 29.11.2017 г. на общинската администрация на град Лъки, с която се съобщава на същите, че със заповед № 208 от 23.11.2017 г. на кмета на община Лъки е одобрено изменение на околовръстния полигон на с. Лъкавица. Възложител на одобрения от кмета проект е „Мюсюлманско настоятелство“ – гр. Лъки, което е представлявано от Стефан Чавдаров Симеонов – брат на кмета на гр. Лъки, а именно Валентин Чавдаров Симеонов, избран от листата на ДПС. Одобреният и потвърден с решението на същия проект се състои в попълване на кадастралния план на с. Лъкавица с построяване на джамия и прилежащи постройки на същото място. Това се случва със съмнително финансиране от т.нар. „Мюсюлманско настоятелство“. След получаване на обявлението, недоволните се събират и подават две жалби до общината на гр. Лъки и Административен съд – гр. Пловдив, които са с вх. № К-1862/11.12.2017 г., подписана от 21 жители и наследници на земите, и К-1864/11.12.2017 г., подписана от други жители на селото. Жалбата за отмяна на решението на кмета е изпратена до Административен съд – гр. Пловдив с писмо с изх. № К-1864-1/22.12.2017 г. Предвид обстоятелството, че жалбата за съжаление е била оформена неправилно и не се конкретизира правният интерес от тяхна страна, съдът с Определение № 332 от 14.02.2018 г. остава молбата без разглеждане. Предвид това, за известен период от време не може да се подава иск със същия предмет и основание. Това е правната страна на нещата. Но местните хора не желаят да им бъде натрапвана джамия от ДПС. И ги подкрепям напълно. Затова първо ще проверим финансирането на този скандален проект, после всички факти и обстоятелства около него. Да се готвят прокуратура, ДАНС, ДНСК и прочее. Днес пловдивският депутат от ВМРО Александър Сиди бе в селото, за да се срещне с местните хора и да се запознае с обстановката на място. Същевременно получих и сигнал от Доспат, в който се твърди, че ДПС активисти - общински служители, подменят надгробни плочи, като посмъртно „покръстват“ починалите, сменяйки имената им с турско-арабски. Сподели:", "date": "2018.04.11", "title": "Евродепутатът Джамбазки гневен на ДПС заради скандален проект за джамия"}
{"url": "http://pik.bg/%D0%BC%D0%BB%D0%B0%D0%B4%D0%B5%D0%B6-%D1%81%D0%B5-%D0%BD%D0%B0%D0%B4%D1%80%D1%83%D1%81%D0%B0-%D1%81-%D0%BA%D0%B0%D0%BD%D0%B0%D0%B1%D0%B8%D1%81-%D0%B8-%D0%BE%D1%82%D0%BD%D0%B5%D1%81%D0%B5-%D0%BA%D0%BE%D0%BB%D0%B0-%D0%B8-%D0%BF%D0%B0%D1%82%D1%80%D1%83%D0%BB%D0%BA%D0%B0-news741730.html", "text": "18-годишен шофьор удари лек автомобил и патрулен автомобил на Районното управление в Полски Тръмбеш. Това съобщиха от пресцентъра на Областна дирекция на МВР – Велико Търново. Вчера вечерта, около 22.00 часа, на главен път І-5, движещият се в посока към Русе, лек автомобил „Пежо 307“ с търновска регистрация е блъснал последователно спрелите вдясно извън платното за движение аварирал лек автомобил „Волво“ и служебен автомобил „Опел астра“ с включен светлинен сигнал. Пътникът, возещ се на предна дясна седалка в „Пежо“-то – 18-годишно момиче от село Павел, е с фрактури на костта на дясна ключица, настанено е за лечение в МОБАЛ „Д-р Стефан Черкезов“ – Велико Търново без опасност за живота. Проверката за употреба на наркотични вещества на водача М.Д. от село Раданово отчита употреба на канабис. Образувано е следствено дело. Сподели:", "date": "2018.04.11", "title": "Младеж се надруса с канабис и отнесе кола и патрулка"}
{"url": "http://pik.bg/%D1%86%D1%81%D0%BA%D0%B0-%D0%BF%D0%BE%D0%B7%D0%BB%D0%B0%D1%82%D1%8F%D0%B2%D0%B0-%D0%BA%D0%B0%D1%80%D0%B0%D0%BD%D0%B3%D0%B0-news741831.html", "text": "ЦСКА ще направи последен опит да задържи звездата си Фернандо Каранга. \"Червените\" ще предложат сериозно увеличение на заплатата на бразилеца, както и големи индивидуални бонуси за отбелязани голове, пише \"Меридиан мач\". Интересът към нападателя е сериозен. По време на зимната пауза той се забави с 10 дни за началото на подготовката. Тогава се говореше, че е пред трансфер в клубове от Китай и Русия, които му предлагат сериозно възнаграждение. В крайна сметка на \"Армията\" успяха да убедят Каранга да се прибере в България. Говори се, че шефовете на ЦСКА са обещали на бразилеца сериозен бонус, ако успее да отбележи 25 гола до края на сезона. Към момента той има 23 (22 според БФС, тъй като попадението му в Русе е записано на Кристиян Малинов). Почти сигурно нападателят ще успее да надмине тази граница в оставащите мачове. Сподели:", "date": "2018.04.11", "title": "ЦСКА позлатява Каранга?"}
{"url": "http://pik.bg/%D1%87%D0%B5%D0%BD%D0%B3%D0%B5%D1%82%D0%B0-%D0%BE%D1%82%D1%86%D0%B5%D0%BF%D0%B8%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D0%B1%D0%B0%D0%BD%D0%BA%D0%BE%D0%BA-%D0%B7%D0%B0%D1%80%D0%B0%D0%B4%D0%B8-%D0%B0%D0%BD%D0%B8-%D1%85%D0%BE%D0%B0%D0%BD%D0%B3-%D0%B8-dee-%D1%81%D0%BD%D0%B8%D0%BC%D0%BA%D0%B8-news741835.html", "text": "Ани Хоанг, Люси Иларионов и рапърът DEE са на почивка в Банкок, както вече ПИК писа. Те използват престоя си там за снимките на ново видео, информацията за което все още се пази в тайна. Докато Ани и DEE се вихрят пред камерата, полицаи са спрели движението по една от централните улици в Банкок, за да отцепят снимачната площадка. Не става ясно какъв е сюжетът на музикалното филмче, но със сигурност ще носи екзотиката на Тайланд. Dee, Ани и Люси завързаха топли взаимоотношения покрай музикалните и видео ангажименти, с които времето ги свърза преди около две години. Сега остава феновете им да чакат новата изненада, която двамата им подготвят, под режисурата на Люси Иларионов, пише \"ХотАрена\". Сподели:", "date": "2018.04.11", "title": "Ченгета отцепиха движението в Банкок заради Ани Хоанг и DEE (СНИМКИ)"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B2%D0%BE%D0%B8%D1%81%D0%BB%D0%B0%D0%B2-%D1%88%D0%B5%D1%88%D0%B5%D0%BB-%D0%BD%D0%B0-10-%D0%B3%D0%BE%D0%B4%D0%B8%D0%BD%D0%B8-%D0%BD%D0%BE-%D0%BD%D1%8F%D0%BC%D0%B0-%D0%B4%D0%B0-%D0%B3%D0%B8-%D0%BB%D0%B5%D0%B6%D0%B8-news741864.html", "text": "Воислав Шешел бе признат за виновен и осъден на 10 г. лишаване от свобода от Хага, предава белградската медийна компания B-92, като отбелязва, че въпреки това лидерът на опозиционната Сръбска радикална партия няма да отиде в затвора, тъй като прекара в Хага 11,5 г. През 2016 г. Шешел бе оправдан по всички обвинения, повдигнати срещу него от Прокуратурата на вече разпуснатия Международен наказателен трибунал за бивша Югославия (МНСБЮ), съобщава \"Фокус\". Апелативната камара на Международния механизъм за наказателните трибунали, която продължи работата на Хагския трибунал, можеше да потвърди първоинстанционното решение, да го отмени или да отсъди нов процес. По-рано Шешел обяви, че няма да присъства в Хага за четене на присъдата за обжалване. Първоначално сръбският политик бе оправдан по всички девет обвинения в обвинителния акт, включително за употреба на реч за омраза, подбуждане към военните престъпления в Хърватия и Босна и Херцеговина по време на военни конфликти от 90-те години на миналия век, както и за експулсиране на етнически хървати от северната провинция Войводина в Сърбия. Прокуратурата в Хага обжалва това решение, а Шешел представи писмен отговор на жалбата. Сподели:", "date": "2018.04.11", "title": "Осъдиха Воислав Шешел на 10 години, но няма да ги лежи"}
{"url": "http://pik.bg/%E2%80%9E%D1%84%D1%80%D0%B8%D0%B9%D0%B4%D1%8A%D0%BC-%D1%85%D0%B0%D1%83%D1%81%E2%80%9D-%D0%BC%D0%B5%D0%B4%D0%B8%D0%B9%D0%BD%D0%B0%D1%82%D0%B0-%D1%81%D1%80%D0%B5%D0%B4%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%B5-%D0%B2%D0%BB%D0%BE%D1%88%D0%B8%D0%BB%D0%B0-%D0%B7%D0%BD%D0%B0%D1%87%D0%B8%D1%82%D0%B5%D0%BB%D0%BD%D0%BE-news741867.html", "text": "Медийната среда в България се е влошила значително през последните години. Това пише в последния доклад на неправителствената организация „Фрийдъм хаус”. Те изтъкват липсата на прозрачност при собствеността и финансирането на медиите. Въпреки това от организацията посочват, че България общо е постигнала напредък в няколко ключови области, най-вече във връщането на политическата стабилност. Според анализа на организацията партия ГЕРБ е „затвърдила доминиращата си позиция”, БСП си е възстановила подкрепата след „катастрофалното представяне” на парламентарните избори през 2014 г. От НПО-то посочват още, че фрагментацията на традиционните десни партии продължава и е довела до „пълното им изчезване от парламента”. От организацията посочват, че политическият дневен ред в страната бил доминиран от приготовленията за председателството на Съвета на ЕС. „Фрийдъм хаус” оценява като голям пробив във външната политика споразумението за сътрудничество с Македония, по което се водиха преговори през последните 18 години. Вътрешнополитически организацията посочва, че най-големи усилия са били положени за приемането на антикорупционен закон и създаването на нова агенция за борба с корупцията. Сподели:", "date": "2018.04.11", "title": "„Фрийдъм хаус”: Медийната среда в България се е влошила значително"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%80%D0%B5%D0%BC%D0%BE%D0%BD%D1%82%D0%B8-%D0%B7%D0%B0%D0%BF%D0%BE%D1%87%D0%B2%D0%B0%D1%82-news741860.html", "text": "Усилените ремонти в столицата продължават. Най-големите ремонти тепърва предстоят. Това заяви кметът Йорданка Фандъкова, която присъства на откриването на цветната градина пред НДК, посветена на Българското председателство на Съвета на ЕС. По думите на Фандъкова за краткия период, в който времето е хубаво и няма дъждове, в столицата са преодолени проблемите по основните и ключови трасета, по които се движи градския транспорт. По тези улици дупките, които са се отворили по пътищата след зимата, вече са запълнени, заяви кметът. По думите на Фандъкова вече се подготвят и големите проекти в София. \"Знаете, че сезонът за големите проекти започва, след като малко намалее движението в София. Ще чакаме края на май, когато приключат поне малките ученици и трафикът намалее\", заяви столичният кмет и допълни, че дотогава ще се подготвя стартирането и на най-ключовата реконструкция за тази година - на улица \"Граф Игнатиев\", който ще бъде реконструиран заедно с площад \"Славейков\", площад \"Гарибалди\" и градината на \"Св. Седмочисленици\". Тази година ще започне и реконструкцията на околовръстния път. Сподели:", "date": "2018.04.11", "title": "Фандъкова: Големите ремонти започват"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D1%8A%D0%B4%D0%B5-%D0%BA%D1%80%D0%B8%D1%8F%D1%82-%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-news741820.html", "text": "Дъщерята на двойния шпионин Сергей Скрипал е била изведена миналата нощ под охрана и откарана във военна база, за да бъде осигурена безопасността й. Това съобщава \"Сън\", позовавайки се на собствени източници. \"Тя е в болница във военна база заради нейната собствена защита и наблюдение на здравето й. Ефектите от това нервно-паралитично отровно вещество не са известни и могат да се появят отново във всеки момент\", цитира изданието думите на своя източник. По-рано западните медии съобщиха, че Юлия Скрипал е изписана от болницата в Солсбъри в понеделник и се намира на \"безопасно място\". Припомняме, че Сергей Скрипал и дъщеря му Юлия бяха отровени на 4 март в Солсбъри. За случилото се Великобритания обвини Русия, но до момента не е представила никакви доказателства за своето твърдение. От своя страна Москва категорично отрича твърденията на Лондон. Напрежението между двете страни доведе до отзоваването на дипломати и до икономически санкции. Сподели:", "date": "2018.04.11", "title": "МЪЛНИЯ! Стана ясно къде крият Юлия Скрипал "}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BF%D0%BE%D0%B4%D0%BF%D1%83%D0%BA%D0%B0-%D1%88%D0%B5%D1%84%D0%BE%D0%B2%D0%B5%D1%82%D0%B5-%D0%BD%D0%B0-%E2%80%9E%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%86%D0%B5%D0%BD%D1%82%D1%80%D0%B0%D0%BB%D0%B8%E2%80%9C-news741838.html", "text": "Омбудсманът Мая Манолова се срещна с изпълнителните директори на „американските централи“. Повод за срещата бе жалбата на представители на Асоциация на индустриалния капитал в България,  Българска стопанска камара, Българска търговско-промишлена палата и Конфедерация на работодателите и индустриалците в България, които в качеството си и на граждани поискаха от омбудсмана да предприеме действия по отношение на договорите с „Ей и Ес ЗС Марица Изток 1“ ЕООД  и „Контур Глобал Марица Изток 3“ АД за дългосрочно изкупуване на електрическа енергия, съобщиха от пресофиса на омбудсмана. Припомняме, че на 2 април т.г. омбудсманът се срещна с жалбоподателите, които обявиха, че договорите с „американските централи“  ощетяват непазарно както държавата, така и всички 3 600 000 български домакинства средно годишно с по 161 лева.  Според тях, с тези договори се предоставя неправомерно държавна помощ. На днешната среща омбудсманът чу позицията и на „американските централи“ в лицето на изпълнителния директор на „Ей и Ес България“ Иван Цанков и Красимир Ненов, изпълнителен директор на „Контур Глобал Марица Изток 3“. Те припомниха историята на подписването на въпросните договори, с участието на няколко правителства и подчертаха ползите от дейността им за обществото и направените инвестиции. Изпълнителните директори заявиха готовност да трансформират договорите, така че да се запазят интересите на инвеститорите и на българските граждани, както и да излязат на свободния енергиен пазар. На срещата те посочиха още, че в момента тече предварително проучване на договорите в Европейската комисия. Омбудсманът смята, че отговорните държавни институции до момента нямат единна, ясна и обоснована позиция по отношение действието на договорите. Няма откритост и прозрачност в действията им. Няма яснота относно: - направени ли са необходимите икономически, финансови и правни анализи относно действието на дългосрочните договори за изкупуване на електрическа енергия и за възможностите за тяхното прекратяване. - какви действия са предприети и на какъв етап се намират, с цел гарантиране на обществения интерес. - на какъв етап е процедурата, предприета от ЕК за одобряване на методика за компенсиране при прекратяване на договорите. Отговорите на тези въпроси са наложителни, с оглед осигуряване прозрачност в действията на институциите, както и предоставяне на информация какви ще бъдат последиците за българските граждани при евентуално запазване или прекратяване действията на тези договори. За да защити интересите на българските граждани, омбудсманът ще инициира среща между отговорните държавни институции – министерствата на енергетиката, на финансите, КЕВР, НЕК, БЕХ и ЕСО, парламентарната комисия по енергетика, работодателските организации и ръководителите на „американските централите“. Сподели:", "date": "2018.04.11", "title": "Мая Манолова подпука шефовете на „американските централи“"}
{"url": "http://pik.bg/%D0%B4%D0%BE%D0%B1%D1%80%D0%BE%D1%82%D0%BE-%D0%B2-%D0%BD%D0%B0%D1%81-%D0%BF%D0%B5%D1%82%D0%BE%D0%BA%D0%BB%D0%B0%D1%81%D0%BD%D0%B8%D1%87%D0%BA%D0%B0-%D0%BD%D0%B0%D0%BC%D0%B5%D1%80%D0%B8-%D0%BF%D1%8A%D0%BB%D0%B5%D0%BD-%D1%81-%D0%BF%D0%B0%D1%80%D0%B8-%D0%BF%D0%BE%D1%80%D1%82%D1%84%D0%B5%D0%B9%D0%BB-%D0%B8-%D0%B3%D0%BE-%D0%B2%D1%8A%D1%80%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news741876.html", "text": "Петокласничката Айлин Ферад от основно училище \"Св. св. Кирил и Методий“ в Девня намери портфейл пълен с пари и не се поколеба да постъпи честно. Това разказа една от учителките на момичето Живка Валентинова. По време на пролетната ваканция група ученици и техните учители тръгнали от кв. \"Повеляново“ на екскурзия за замъка в село Равадиново. Сядайки в автобуса, Айлин забелязала на седалката портфейл. Отворила го и видяла, че вътре има пари и лични документи, разказва \"Девня нюз\". Въпреки че в този момент около нея нямало други ученици и учители, Айлин веднага известила г-жа Валентинова за изгубената вещ и я предала. От своя страна педагожката разговаряла с водача, от когото разбрала, че преди това автобусът е превозвал служители на завода \"Агрополихим“, с който транспортната фирма имала сключен договор. На тръгване за Равадиново шофьорът отбил автобуса на портала на предприятието и предал изгубената вещ. Оказало се, че тя е собственост на инж. Галин Грозев – специалист по автоматизация и управление на химични процеси и торове, който в момента е в отпуск и е в Стара Загора. \"В портфейла ми имаше 200 лева, лична карта, шофьорска книжка и талон. От сърце благодаря на Айлин, на нейните родители и учители за начина, по който са я възпитали. Ако не беше предала портфейла ми, това със сигурност щеше да обърка плановете ми за отпуската“, разказа инж. Грозев. Сподели:", "date": "2018.04.11", "title": "ДОБРОТО В НАС! Петокласничка намери пълен с пари портфейл и го върна (СНИМКИ)"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%BD%D0%B0%D0%B4-15-%D0%BC%D0%BB%D0%BD-%D0%B4%D1%83%D1%88%D0%B8-%D0%B6%D0%B8%D0%B2%D0%B5%D1%8F%D1%82-%D0%B2-%D0%BA%D1%80%D0%B0%D0%B9%D0%BD%D0%B0-%D0%B1%D0%B5%D0%B4%D0%BD%D0%BE%D1%81%D1%82-%D1%81%D1%8A%D1%81-182-%D0%B5%D0%B2%D1%80%D0%BE-%D0%BD%D0%B0-%D0%BC%D0%B5%D1%81%D0%B5%D1%86-news741759.html", "text": "едността \"чука\" на вратата на все повече гърци, които с дълговете си към банките, данъчните, застрахователните фондове и осигурителните каси са стигнали до икономическа нищета, твърди в. \"Та неа\". Изданието цитира официална статистика, която показва, че в момента 48 на сто от населението на Гърция, тоест 5,1 млн. души, живеят под прага на бедността. Този праг е 382 евро на месец. От тези 48 на сто има 1,5 млн. души, които живеят в условия на крайна бедност, тоест получават под 182 евро на месец. Очакванията на експертите са от 2019 г. дори да настъпи бум на бедността, след като започнат да се прилагат мерките, гласувани от сегашното правителство и договорени с външните кредитори на страната, които предвиждат нови съкращения на пенсии и намаляване на необлагаемия данъчен минимум, пише вестникът. Изнесените в публикацията данни сочат още, че брутните средни доходи на близо милион и половина частни служители възлизат на 1148 евро на месец, а средната заплата на над два милиона работещи в частния сектор трудно надхвърля 920 евро. В същото време над един милион пенсионери в момента живеят с основни пенсии от 364 и 500 евро, според изданието. Сподели:", "date": "2018.04.11", "title": "Криза в Гърция! Над 1,5 млн. души живеят в крайна бедност със 182 евро на месец"}
{"url": "http://pik.bg/%D1%81%D0%BC%D1%8F%D1%85-%D1%88%D0%B5%D1%84%D1%8A%D1%82-%D0%B2-%D0%B1%D0%BD%D1%82-%D0%B5%D0%BC%D0%B8%D0%BB-%D0%BA%D0%BE%D1%88%D0%BB%D1%83%D0%BA%D0%BE%D0%B2-%D1%81%D0%B5-%D0%B8%D0%B7%D0%B3%D0%B0%D0%B2%D1%80%D0%B8-%D1%81-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8%D1%82%D0%B5-%D0%B2-%D1%81%D1%82%D0%B0%D0%BD%D0%B8-%D0%B1%D0%BE%D0%B3%D0%B0%D1%82-%D0%B8%D1%81%D0%BA%D0%B0-%D0%B4%D0%B0-%D0%BF%D1%80%D0%B5%D0%BA%D1%80%D1%8A%D1%81%D1%82%D0%B8-%D1%88%D0%BE-news741758.html", "text": "Програмният директор на БНТ1 Емил Кошлуков се пошегува с участниците в шоуто \"Стани богат\". Чудя се дали да не прекръстим \"Стани богат\" на \"Стани за смях\", написа в профила си в социалната мрежа Фейсбук журналистът. Повод за неговия коментар стана вчерашното участие на студентка, която се изложи с въпрос по география. Александрина ще остане в история на целия формат като един от най-колоритните участници, а разсъжденията й удивиха цяла България. Младата дама заяви гордо, че слънцето изгрява от Запад, а след това прати Анкара в Гърция. За капак удиви водещия Михаил Билалов с пълното си незнание къде се намират столиците Тбилиси, Душанбе и Техеран. Александрина се изложи и когато трябваше да обясни на зрителите какво е изкуствен интелект. Според нея „изкуствен интелект” е нашумял проблем в България – „да се назначават студенти със солидно заплащане без познания”. „Това ли е изкуствен интелект?”, неосъзнаващо запита Билалов. „Не съвсем. Изкуственият интелект е човек, който парадира с интелект, а всъщност не е чак толкова…”, поразсъждава на глас Александрина. По-късно тя се поправи и обяви „изкуствен интелект” за голяма организация. Младата и неособено интелигентна дама потърси помощ от приятел, но й бе подаден грешен отговор, което доведе до отпадането й – за съжаление на десетки хиляди зрители, които тази вечер гледаха едно от най-запомнящите издания на формата. Сподели:", "date": "2018.04.11", "title": "СМЯХ! Шефът в БНТ Емил Кошлуков се изгаври с участниците в \"Стани богат\", иска да прекръсти шоуто"}
{"url": "http://pik.bg/%D0%BC%D0%BE%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2-%D1%81-%D0%BA%D0%BB%D1%8E%D1%87%D0%BE%D0%B2-%D1%85%D0%BE%D0%B4-news741807.html", "text": "Собственикът на Левски Спас Русев проведе важен разговор с треньора на тима Делио Роси преди вчерашната тренировка. Двамата са обсъдили ситуацията в отбора след загубата от Ботев (Пловдив) с 0:1. , твърди \"Меридиан мач\". Нещата обаче могат да се обърнат на 180 градуса, ако столичани се провалят в турнира за Купата на България. Там те се изправят на полуфиналите срещу ЦСКА, а първият мач между двата гранда е днес на Националния стадион от 18:00 часа. В момента Левски заема 4-о място във временното класиране, а ако не спечели Купата, рискува участието си в евротурнирите през следващия сезон. По всичко личи, че усилията на \"сините\" са насочени към триумф за Купата на България и подсилване на състава под ръководство на Делио Роси. Сподели:", "date": "2018.04.11", "title": "Мобилизация на \"Герена\"! Спас Русев с ключов ход"}
{"url": "http://pik.bg/%D0%BC%D0%B0%D1%81%D0%BE%D0%B2%D0%BE-%D0%B7%D0%B0%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%BD%D0%B8-%D0%B2%D0%B5%D1%81%D1%82%D0%BD%D0%B8%D1%86%D0%B8-%D0%B2-%D1%83%D0%BD%D0%B3%D0%B0%D1%80%D0%B8%D1%8F-news741702.html", "text": "Спира издаването на единия от двата опозиционни всекидневника в Унгария – „Мадяр Немзет”. От днес вестникът вече няма да излиза. От ефир слиза и радио „Леншид”, а в ТВ канала „ХирТВ” ще има тежки съкращения. Изданието съществува от 80 години. За спирането му официални се посочват финансови проблеми, но вероятно сред причините е и изострени отношения между издателя и премиера Виктор Орбан. Собственикът – магнатът Лайош Шимичка, някога беше близък приятел на Орбан, но на последните парламентарни избори в неделя бе негов основен конкурент. Той застана зад ултранационалистите от „Йоббик”, които също се оказаха „прелъстени и изоставени” от управляващите, които си присвоиха техните политики и реторика и така ги маргинализираха в политическия живот на страната. По време на предизборната кампания вестникът публикува разследвания за корупция около премиера. Според анализатори Шимичка в крайна сметка ще излезе от медийния бизнес. Сподели:", "date": "2018.04.11", "title": "Масово закриване на опозиционни вестници в Унгария"}
{"url": "http://pik.bg/%D0%BC%D0%B8%D0%BD%D0%BE%D1%80%D0%BD%D0%BE-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D0%B5-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news741794.html", "text": "В ЦСКА има напрежение между българи и чужденци, пише \"Меридиан мач\". На мача в Разград срещу Лудогорец, загубен с 2:3, стана скандал между Кристиян Малинов и преводача на бразилците в тима и помощник-треньор Даниел Моралес. Преди това Бодуров потърси сметка на Жеферсон за глупавия червен картон, който си изкара в началото на второто полувреме. , което остави \"червените\" на 6 точки от лидера в първенството. ЦСКА бе на 5 минути от решителна крачка към титлата, но се срина и допусна обрат. Днес \"червените\" излизат в първи полуфинал от турнира за Купата на България срещу Левски. Двубоят е от 18:00 часа на Националния стадион \"Васил Левски\". Сподели:", "date": "2018.04.11", "title": "Минорно настроение на \"Армията\"?"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B7%D0%B0%D1%85%D0%B0%D1%80%D0%BE%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D1%82%D1%80%D1%8A%D0%BC%D0%BF-%D1%83%D0%BC%D0%BD%D0%B8%D1%82%D0%B5-%D1%80%D0%B0%D0%BA%D0%B5%D1%82%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BB%D0%B5%D1%82%D1%8F%D1%82-%D0%BA%D1%8A%D0%BC-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B0-%D0%BD%D0%B5-%D0%BA%D1%8A%D0%BC-%D0%B7%D0%B0%D0%BA%D0%BE%D0%BD%D0%BD%D0%B8-news741795.html", "text": "Прессекретарят на руското външно министерство Мария Захарова заяви, че „умните ракети“ трябва да летят към терористите, а не към законните правителства. Тя заяви това, коментирайки думите на президента на САЩ Доналд Тръмп за това, че Русия трябва да бъде готова да сваля ракети, изстрелвани към Сирия, предава ТАСС и агенция “Фокус“. „Умните ракети трябва да летят към терористи, а не към законни правителства, които вече години се борят срещу международния тероризъм на своя територия“, заяви Захарова. Тя обърна внимание, че ракетен удар по Сирия може да унищожи доказателствата около възможното нападение с химично оръжие в Източна Гута. „Да не би цялата история да се състои в това как да си заличите следите с провокативните удари на умните ракети и международните инспектори вече нищо да не могат да открият като доказателство“, допълни Захарова. По-рано Тръмп написа на профила си в „Туитър“ следното: „Русия се заканва да свали всяка ракета, изстреляна по Сирия. Бъди готова, Русия, защото ще пристигат, хубави, нови и умни! Ти не трябва да си партньор с убиващото с газ животно, което избива собствения си народ и се забавлява от това!“ Сподели:", "date": "2018.04.11", "title": "Мария Захарова скочи на Тръмп: \"Умните ракети\" трябва да летят към терористи, а не към законни правителства"}
{"url": "http://pik.bg/%D0%BC%D0%B0%D1%80%D0%B5%D1%88%D0%BA%D0%B8-%D0%BF%D0%B0%D0%BA-%D1%81%D0%B5-%D0%BE%D0%B6%D0%B0%D0%BB%D0%B8-%D1%81-%D1%84%D0%B0%D0%BB%D1%88%D0%B8%D0%B2%D0%B8-%D0%BD%D0%BE%D0%B2%D0%B8%D0%BD%D0%B8-%D1%81%D0%B5-%D0%BE%D0%BF%D0%B8%D1%82%D0%B2%D0%B0%D1%82-%D0%B4%D0%B0-%D1%83%D0%B1%D0%B8%D1%8F%D1%82-%D0%B8%D0%BC%D0%B8%D0%B4%D0%B6%D0%B0-%D0%BC%D0%B8-news741878.html", "text": "С фалшиви новини се опитват да убият имиджа ми. С фалшиви новини ми свалиха резултата. Ако ние бяхме получили резултата на Орбан..., тогава щеше да се случи това, което се случва в Унгария. Няма проблем с демографската криза. И този проблем е решен не с внос на имигранти, а със стимулиране раждаемостта на интелигентните българи. Това заяви пред БНТ лидерът на \"Воля\" Веселин Марешки. \"Да, мъчат ни с фалшиви новини и ще се борим срещу тях. Унгарците го показаха, приятелите ни в Италия, Австрия, Германия  го показаха. Следващият парламент ще бъде много различен\", допълни още той, виждайки се отново в челните редици на следващите парламентарни избори. Запитан дали мечтае за образа на Орбан, той отговори: \"В сравнение с всички останали, ние сме по-близо до него като програма. Демография и сваляне цените на картелите... Антиимигрантската му политика абсолютно одобрявам! Няма пари за българските лекари и учители, а имигрантите имат. Но представяте ли си колко сме зле, щом и имигрантите не искат да останат тука\", заяви Марешки. На въпрос какво е направил за 1 година в парламента, той отговори, че се е борил със съпартийците си срещу лобистките закони и заяви, че \"рейтингите на определени политици се надуват с милиони\". \"Тези хора владеят медиите, владеят социолозите и владеят начините за създаване на общественото мнение.... Аз съм различен. Една година стана и се видя, че в този парламент има лидер, който не е свързан нито с корупция, нито със слухове. Има хора, които не са корумпирани и ние ще получим по-високи резултати на следващите избори\", заяви Марешки. Той бе категоричен, че партията му \"не е еднократно в парламента\". \"Ние излязохме с ясна декларация, че няма да участваме по никакъв начин в това правителство, ако ще да се разцепва, ако ще да се обединява с ДПС или БСП\". Марешки с гордост разказа за двете си срещи с вселенския патриарх. Нещо повече - негово светейшество е бил поканен на лична вечеря, по време на която двамата да разговаряли по важни теми - световния  мир, проблема с македонската църква и екологията. Лидерът на \"Воля\" имал още една покана за среща с вселенския патриарх, но я отложил заради европейска среща в Ница. Сподели:", "date": "2018.04.11", "title": "Марешки пак се ожали: С фалшиви новини се опитват да убият имиджа ми "}
{"url": "http://pik.bg/7-%D1%81%D1%83%D0%B5%D0%B2%D0%B5%D1%80%D0%B8%D1%8F-%D1%81-%D1%85%D1%80%D0%B0%D0%BD%D0%B8-%D0%B8-%D0%BD%D0%B0%D0%BF%D0%B8%D1%82%D0%BA%D0%B8-news741735.html", "text": "Българите са сред най-суеверните националности. Често смесваме традиции и суеверия в ежедневието си, а в тях често присъстват различни съставки, с които приготвяме храната си. Има поверие, че ако в сватбения си ден булката носи скилидка чесън, това ще я спаси от зли очи и урочасване на семейния ѝ живот. Суеверните вярват, че ако ни боли глава, вечер преди сън трябва да чукнем яйце в съд с вода, за да разберем дали това състояние не се дължи на направена магия. Как се прави ритуалът? Легнете и поставете съда максимално близо до главата си. Добре е да останете така няколко часа. След това погледнете в съда. Ако яйцето е в първоначалното си положение, не сте били засегнати от уроки. Ако обаче от белтъка се точат нишки или жълтъкът изглежда като забулен, това означава, че яйцето е изтеглило отрицателната енергия. Смята се, че ако искате бързо да забременеете, трябва да посадите магданоз в градина или в саксия и да се грижите за него с внимание и любов. Знаете, че кафето е популярен метод за гадаене. Има вярване, че ако разлеете кафе и то потече по стените на чашата, ви чака дълго пътешествие. Всички сте чували, че хляб не трябва да пада на земята, да се изхвърля в боклука или да се обръща на обратната страна, защото това ще донесе нещастие във вашия дом. Ако смятате, че сте станали жертва на лошо влияние, трябва да хвърлите три пъти сол зад гърба си. Казват, че лютите чушки не бива да се подават от ръка на ръка, защото може да се скарате с човека, на когото ги давате. Сподели:", "date": "2018.04.11", "title": "7 суеверия с храни и напитки"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D1%80%D0%B0%D0%B4%D0%BE%D1%81%D1%82-%D0%B7%D0%B0-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D0%B8-%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2-news741906.html", "text": "Треньорът на Левски - Делио Роси, коментира завършилото дерби срещу ЦСКА за Купата на България. \"Сините\" (като символични гости) победиха \"червените\" в първи мач от 1/2-финалите на надпреварата с 2:0. \"Не играхме добре в последните си три мача. Хубавото на футбола е, че след лоша загуба идва важна победа. Обертан не е играл на тази позиция от 2015-а година. Това беше интуиция на президента, който даде тази идея. Можехме да вкараме дори 4 гола. Стояхме на терена много по-добре от тях. Третият гол щеше да ни даде спокойствие, но те и Барселона имаха предимство от няколко гола, а пък видяхте какво стана... Идеята ни беше да се движим повече. Смятам, че го постигнахме, а по този начин и владеехме топката по-често и продължително. За следващите ни мачове ще мислим след полунощ. До този момент ще се наслаждаваме на успеха си\", заяви Роси, цитиран от \"Топспорт\". Габи Обертан се отчете с 2 асистенции в дербито, подвизавайки се със сериозен успех в дясната зона на синята халфова линия и атака. Сподели:", "date": "2018.04.11", "title": "Голяма радост за Делио Роси и Спас Русев"}
{"url": "http://pik.bg/%D0%B5%D0%B4%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%BA%D0%BE%D0%BA%D0%BE-%D0%BA%D0%B0%D0%BC%D0%B5%D0%BD%D0%B0%D1%80%D0%BE%D0%B2-%D0%B2%D1%80%D1%8A%D1%89%D0%B0-%D1%81%D1%82%D1%83%D0%B4%D0%B8%D0%BE-%D1%85-news741870.html", "text": "Коко Каменаров дойде и обърна БНТ с хастара навън. \"Стани богат\" с новия водещ Мишо Билалов хич не е единствената новост, която очаква зрителите на Националката. Една легенда се завръща скоро - култовото \"Студио Х\". Напрегнати кримки и заплетени детективски истории с щипка трилър очакват зрителите вечер по БНТ, пише ежедневник. Каменаров сподели още, че държавната телевизия е закупила правата за комедийното предаване \"Шоуто на Греъм Нортън\", което от 10 г. върви по Би Би Си. Сподели:", "date": "2018.04.11", "title": "ЕДНА ЛЕГЕНДА СЕ ЗАВРЪЩА! Коко Каменаров връща \"Студио Х\""}
