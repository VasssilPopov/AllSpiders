{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%87%D0%B0%D0%BA%D0%B2%D0%B0-111-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0-%D1%87%D0%B8%D1%81%D1%82%D0%B8%D1%8F-%D0%B2%D1%8A%D0%B7%D0%B4%D1%83%D1%85-%D0%B4%D0%BE-2023-%D0%B3-news769525.html", "text": "България в момента отваря Ос 5 на оперативната програма „Околна среда“, темата е чистотата на атмосферния въздух, каза в министърът на околната среда и водите Нено Димовв Пловдив,  съобщи БГНЕС. По тази ос страната ни може да получи 111 млн лв, чиито преки бенефициенти би трябвало да станат домакинствата, сменили отоплението с твърдо гориво за друг тип, щадящ чистотата на въздуха. Изискванията на ЕК са парите да се вложат в големи общини, големи градове, докато страната ни се опитва да договори повече общини да имат достъп до тях. Най- замърсен у нас се оказва въздухът в големите градове на Северозападна България, Пловдив се нарежда по този показател в средата на класацията за страната. Чистотата на въздуха, водният цикъл и кръговата икономика ще са трите основни приоритета на оперативната програма „Околно среда“ до 2023 година, обясни екоминистърът и каза, че отделно всяка година Предприятието за управление на дейностите по опазване на околната среда към екоминистерството дава 3,5 милиона лева за чиста околна среда. Тази година парите са за 474 проекта от цялата страна, от тях 39 са от Пловдивска област и са на стойност над 308 хиляди лева. Сподели:", "date": "2018.07.30", "title": "България очаква 111 млн. лева за чистия въздух до 2023 г."}
{"url": "http://pik.bg/%D0%B7%D0%B2%D0%B5%D0%B7%D0%B4%D0%BD%D0%B0-%D1%80%D0%B0%D0%B7%D0%B4%D1%8F%D0%BB%D0%B0-%D0%BA%D0%BE%D0%B1%D1%80%D0%B0%D1%82%D0%B0-%D0%BA%D1%83%D0%BF%D0%BE%D0%BD%D1%8F%D1%81%D0%B2%D0%B0-%D0%B2-%D0%BC%D0%B0%D0%B9%D0%BE%D1%80%D0%BA%D0%B0-%D0%B1%D0%B5%D0%B7-%D0%B0%D0%BD%D0%B4%D1%80%D0%B5%D0%B0-news768876.html", "text": "Няма почивка за Кубрат Пулев. Боксьорът качи клип в Instagram от сутрешния си джогинг по централната алея до плажа на Палма де Майорка. В него се вижда, че той е в отлична форма. От няколко дни спортистът е в испанския курорт заедно с треньора си Ули Вегнер. Там той ще се подготвя за двубоя с 23-годишния Хюи Фюри, който ще бъде след близо три месеца. Докато Кобрата се поти на плажа в Майорка, неговата любима – Андреа, чете книги и събира тен в България. Наскоро певицата качи няколко провокативни снимки по бански и написа във Фейсбук, че обича да бъде сред природата. „Чудя се ако на човек съдбата му е предначертана, защо има свободна воля? Всъщност разбрах, че когато хората се родят нямат хиляди опции пред себе си! Всъщност имат няколко опции и съответно толкова на брой избори, пише Слава. И всички тези избори съществуват едновременно в пространството“, написа половинката на Кубрат Пулев под фотос, на който е свалила горнището на банския и е закрила гърдите си с яркочервена книга. Сподели:", "date": "2018.07.30", "title": "ЗВЕЗДНА РАЗДЯЛА! Кобрата купонясва в Майорка без Андреа"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%BE%D1%81%D1%82%D0%B0%D0%B2%D0%B0%D1%82-%D0%BA%D0%B0%D0%BA%D1%82%D0%BE-%D0%B4%D0%BE%D1%81%D0%B5%D0%B3%D0%B0-news769581.html", "text": "Американските санкции върху Русия ще се запазят и няма да се променят засега, заяви президентът на САЩ Доналд Тръмп в понеделник, предава AFP, цитирана от Фокус. „Санкциите върху Русия ще останат както са в момента“, заяви Тръмп пред журналисти в Белия дом по време на съвместна пресконференция с италианския премиер Джузепе Конте. Думите на Тръмп идват само две седмици след срещата му с руския президент Владимир Путин в Хелзинки. Сподели:", "date": "2018.07.30", "title": "Тръмп: Санкциите срещу Русия остават както досега"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D1%8A%D1%82-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%89%D0%B5-%D1%81%D1%82%D1%80%D1%83%D0%B2%D0%B0-34-%D0%BC%D0%BB%D0%BD-%D0%B5%D0%B2%D1%80%D0%BE-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news769526.html", "text": "„Независен“, цитиран от \"Фокус\". Референдумът по въпроса за името на Македония ще струва на страната около 3,4 милиона евро. Това са парите предвидени в предложението за разпределението на средствата, което трябва да бъде прието на същото парламентарно заседание, на което ще се гласува и насрочването на допитването, предава македонската електронна медия Това решение ще изтегли средства от няколко държавни институции на обща сума в размер на 210 млн. 400 хил. денара за провеждане на референдума. Средствата ще се прехвърлят в бюджета на Държавната избирателна комисия, където се отваря нова подпрограма – „Референдум“ в раздел \"Различни трансфери\". Преразпределените средства трябва да се използват, наред с другото, за отпечатване на бюлетините и за заплащане на членовете на избирателните комисии и съветите. Новоизбраните членове на ДИК поеха функциите днес и веднага започнаха подготовката за референдума, след като се заклеха в парламента тази сутрин. Сподели:", "date": "2018.07.30", "title": "РЕКОРД! Референдумът за името на Македония ще струва 3,4 млн. евро на държавата"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%B7%D0%BE%D0%B4%D0%B8%D0%B8%D1%82%D0%B5-%D0%BF%D1%80%D0%B5%D0%B7-%D0%B0%D0%B2%D0%B3%D1%83%D1%81%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-news769558.html", "text": "Как да движим делата си и личните си отношения през август заради планетарните аспекти и звездите? Вижте пълния хороскоп за всяка зодия от топ астроложката Алена: ОВЕН През август забравете за начинанията, колкото и да ви е трудно да надмогнете ината на Овена, защото дори и да са успешни в началото, може да се развият в неочаквана посока в следващите месеци. Не си струва нещо мечтано, планирано, но започнато в неподходящото време да съсипе постигането на важна за вас цел. Ако се налага да поставите каквото и да е ново начало, изберете дните съгласно вашите лични номерологични вибрации. Стабилизирането на вече постигнатото е водещо изискване през месеца. Ако сте планирали отпуска, чудесно, защото семейните ще постигнат хармония в отношенията с брачната си половинка и децата си, а необвързаните ще срещнат интересни хора, които може да грабнат сърцето им. Въпреки желанието ви да проявявате щедрост и да блестите в очите на околните, ви съветвам да не прекалявате с личните разходи, както и с необмислените инвестиции, защото правите услуга на някого. ТЕЛЕЦ През август е време да анализирате постигнатото, да поправите грешките си, вместо да търсите причината встрани, да намерите нови, интересни възможности за допълнителна работа. От вас зависи дали с умението си да говорите ще привлечете към себе си съмишленици, които да подкрепят новите ви идеи и проекти. Дори и да не се съгласят да ви помогнат, важното е, че сте готови за борба, справяте се и ще изненадате всички с уменията и интелекта си. Обогатете се с полезна информация. Докажете на всички завистници, че казаното от вас не само отговаря на истината, а и в бъдеще ще даде шанс на хората от вашето делово обкръжение да печелят добре, но когато осъзнаят този факт, вие ще се замис¬лите дали да ги привлечете към вашата работа. В личните ви отношения преценката дали хармонията присъства постоянно в семейството ви е важна. Липсата на разбирателство с брачната ви половинка вреди на работата ви. Ако сте самотни, ще срещнете духовно близки хора, сред които може да направите вашия окончателен избор на житейски партньор. БЛИЗНАЦИ Едната възможност е през този месец да се отдадете на чувствата си, на приятни срещи, познанства и емоции, да заминете на почивка и да забравите за целия свят. Другата е да сте дейни и да работите до изнемога, заети със започнатите задачи, заради досадната за вас ретроградност на вашия управител Меркурий, продължаваща до 19 август. Затова, ако сте решили да си почивате, нека е в част от тези дни, а след това се отдайте на работа, за да постигнете мечтаната и очаквана финансова стабилност и да сте спокойни с начинанията, планирани, преценени и доходоносни – това е най-важното за вас. Месецът улеснява брак по сметка, но дали ще бъдете щастливи, когато осъзнаете, че целта е само портфейлът ви и банковата сметка, а не вашите лични достойнства, не знам! Зависи от човека до вас и развитието на отношенията ви. Бъдете внимателни. Не позволявайте да ви използват, дори с цената на приключени още в зародиш нови познанства. РАК До 19 август Меркурий е все още ретрограден и ви налага обичайните ограничения, само че този път вие сте упорити и несговорчиви и отказвате да се съобразите с изискванията на планетата, но във ваша вреда. Емоцията властва над разума и ви пречи да прозрете какви проблеми може да си създадете, ако решите да прахосвате спечеленото или да инвестирате в рисковани начинания. Сами творите дълготрайни проблемни отношения заради гневните си изблици и критични забележки, ако някой ви се противопоставя. Не мислете, че сте безпогрешни и не приемайте за чиста монета ласкателствата и уж значимата за вас информация, която ви поднасят, но всъщност е подвеждаща и ви носи страдания, разочарования и финансови загуби в недалечно бъдеще. Завършете започнатите задачи, а начинанията отложете. Напрежението в дома ви ще бъде взривоопасно, ако дори мимолетно сте флиртували. Сключването на брак през август навежда на мисълта, че нямате правилна преценка за партньора си. Бъдете предпазливи, направете си партньорски хороскоп, преди да положите подпис под брачното свидетелство, дори и Съдбовната ви забрана за брак да е отпаднала. ЛЪВ През първата половина на август сте под влияние на вашия управител Слънцето. Мнозина може да са решили да си вземат отпуск заради факта, че до 19-и Меркурий продължава своето досадно ви вече ретроградно движение. Уви, няма да се случи това, което сте планирали. Ще се наложи много по-рано да се върнете на работа заради предстоящи преговори с нови партньори, важни за вашите работодатели, в които сте длъжни да вземете участие. Планетата не блокира разговорите и не пречи да уточнявате параметрите на бъдещи договорености, важното е да не стигате до финализирането и подписването им, което може да се случи през последната десетдневка на месеца. Вашето присъствие е значимо заради професионализма ви, който е високо оценен и не е изключено да ви предложат повишение. Всички знаят, че имате усет, който ви помага в трудна ситуация да вземете бързо важни и правилни решения. В личния живот очаквайте промени, раздяла, хармония или сключване на брак, ако още не сте семейни. ДЕВА През август сте гневни, нервни и досадни. Всички начинания, които отложихте предишния месец, отново са под възбрана заради ретроградното движение на вашия управител Меркурий, продължаващо до 19-и. Много дни ще губите в очакване, но не бива да се изкушавате да пренебрегвате полезните за вас забрани. Пътувайте, завършете вече започнати задачи, помогнете на вашите колеги да се справят със своето изоставане. Не пропускайте да пътувате, да провеждате срещи зад граница, но без подписване на крайни договорености. Може да планирате екскурзия до далечно кътче, което не сте посещавали. Не проявявайте доверчивост, ако ви омайват с предложения за съвместен бизнес, особено ако имате своя фирма. Вашите лични идеи, проекти и постижения ще намерят своята реализация след 19 август. Месецът е подходящ да създадете семейство, както и да поставите ново положително начало в семейните си отношения. ВЕЗНИ Месецът ви налага такт, търпение и разбирателство. Не пропускайте да изясните отношенията си в семейството, ако усещате, че има нещо недоизказано, което все премълчавате или пък не искате да го споделите с вашите най-близки хора. Знаете, че имате дарбата да сдобрявате враждуващите страни, а това качество ще ви е полезно и у дома, и сред вашите колеги, които през този месец ще спорят много. Причината е ретроградното движение на Меркурий до 19-и, което продължава да налага забрани и ви задължава да спазвате умереност в думите и действията, като позволява или да завършите изостанала работа извън обичайните си задължения, или да си вземете отпуск, дори да създадете семейство, ако сте го планирали. Дай боже и Съдбовната ви забрана за сключване на брак да е отпаднала. Пред вас се отварят нови врати, водещи към нови предизвикателства. Сериозните проблеми ще ви заобикалят, а приходите ви радват. СКОРПИОН През август, до 19-и продължава ретроградното движение на Меркурий. Бъдете търпеливи и не се изкушавайте от начинания. Най-добре е да си вземете отпуск. Ако сте на работа, се подгответе за изненадващи делови срещи и запознанства, не винаги приятни за вас, но полезни за общата работа. Примирете се и проявете отговорност към обсъжданите теми. Меркурий не пречи да се заемете с ремонт на вашия офис, ако имате своя фирма или с козметичен ремонт на дома си, за да не губите време през есента, когато е и началото на новата учебна година и всичко ще се случва много по-бавно от очакваното. Не допускайте новите си познати до вашите делови планове и не ги запознавайте с вашите колеги, ако не са свързани с общите ви проекти. Очаквайте обаждане или посещение от чужбина, което ще ви изненада приятно. В личния ви живот търпението е задължително. Не изневерявайте в търсене на разнообразие. СТРЕЛЕЦ През август няма да ви е лесно и на моменти ще се чувствате не на мястото си заради трудности, породени най-вече от ретроградното движение на Меркурий до 19-и. След тази дата може да поставите ново начало, но с много внимание и задълбочено обмисляне. Не разчитайте на помощ¬та на вашите близки и колеги, които ще предпочетат да си замълчат и да не разговарят с вас, за да не се ядосате и излеете гнева си върху тях. До 19 август не само трябва да забравите начинанията, а и е във ваша полза да не обсъждате инвестиции заради липсата ви на сдържаност и опасността, без да осъзнавате вредата, да дадете съгласието си за участие. Загубите ви, дори и незначителни, и ще ви принудят заради срама и неудобството, че сте допуснали да ви подведат, да се скриете от целия свят. КОЗИРОГ Месецът е белязан до 19 август от продължаващото ретроградно движение на Меркурий, което ви подсеща да не подписвате договори, да не сменяте работното си място, да не подавате документи за пенсиониране. Вместо да се инатите и да си вредите сами, намерете време и местенце за почивка. Ако сте новобрачни, позволете си по-дълъг меден месец. Радвате се на подкрепата на близките си. През целия август ще имате запознанства. На деловите предложения обърнете внимание, но без крайно договаряне и подпис, ако са необходими инвестиции. Не бива да флиртувате и да изневерявате, ако бракът ви е стабилен, от нищо според вас, ще си докарате проблем. Необвързаните да не отказват срещи и предложения за романтична вечеря. ВОДОЛЕЙ Плановете ви за август, които са в програмата ви от началото на годината, ще се наложи да промените. Причината най-напред е продължаващото до 19-и ретроградно движение на Меркурий. На второ място е фактът, че трудностите ще присъстват в дните ви и ще провалят дори и в последната десетдневка на месеца бързото и срочно изпълнение на задачите, които имате да завършите. Ще видите различното лице на ваши партньори и колеги, които са ви мамили с години, но през този месец измамите и предателствата им излизат на светло. Не се притеснявайте да раздадете заслуженото правосъдие, като не ги щадите и не прикривате делата им. Семейните да избягват разправиите у дома. Необвързаните да се примирят, че любовните им отношения са временни, защото се стремят към най-неподходящото партньорство с хора, които като тях държат на личната си свобода. Прекаленото свободолюбие и на двамата партньори няма как да гарантира стабилен брак. РИБИ До 19 август отново сте подвластни на ретроградното движение на Меркурий и на ограниченията, които ви налага, за да си спестите загубите. Използвайте възможността да завършите преди активната есен изостаналите си задачи, да подготвите по-рано децата за училище, да си дадете още малко време за почивка. Ще си стъпите здраво на краката и ще пожънете небивал успех, ако без колебание тръгнете в нова посока, но само ако това няма да ви натовари с непосилни задължения заради молбите на хора, на които ви е трудно да откажете. Наивни сте! След време ще разберете, че техните приходи надхвърлят с много вашите. През последната десетдневка на месеца бъдете дейни. Не пропускайте пътуванията и промените въпреки краткото време за тяхното осъществяване. Разчитайте на разума си, а не на емоцията, заради която сте готови да правите непоискано добро, а после страдате, че ви мразят. Сподели:", "date": "2018.07.30", "title": "ЕКСКЛУЗИВНО В ПИК! Топ астроложката Алена с пълна прогноза за зодиите през август! Представителите на тези знаци трябва да внимават много заради..."}
{"url": "http://pik.bg/%D0%B3%D0%B5%D0%B9%D0%BC%D1%8A%D1%80-%D1%81%D1%82%D0%B0%D0%BD%D0%B8%D0%BC%D0%B8%D1%80-%D0%B3%D1%8A%D0%BC%D0%BE%D0%B2-%D0%BE%D0%B1%D1%81%D0%B5%D0%B1%D0%B5%D0%BD-%D0%BE%D1%82-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-news769541.html", "text": "\"Играя много игри във \"Фейсбук\". Отнема ми време, но съм обсебен. Иначе се кефя на някои статуси, но рядко коментирам. Много хора искат приятелството ми, приемам всички\", признава Гъмов пред \"Ева\". Станимир Гъмов стана на 39 години, но хлапето в него все още е живо. Кукловодът е вманиачен по игрите, които предлага \"Фейсбук\" и всяка една свободна минута уплътнява, за да сади виртуални домати, да отглежда виртуални животни или просто да реди тетрис. Сподели:", "date": "2018.07.30", "title": "ГЕЙМЪР! Станимир Гъмов обсебен от Зукърбърг"}
{"url": "http://pik.bg/%D0%BE%D1%81%D0%B8%D0%B3%D1%83%D1%80%D0%B8%D1%85%D0%B0-%D1%80%D0%B0%D0%B1%D0%BE%D1%82%D0%B0-%D0%BD%D0%B0-%D0%BD%D0%B0%D0%B4-500-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8-%D0%B2-%D1%80%D0%B0%D0%B7%D0%B3%D1%80%D0%B0%D0%B4-news769572.html", "text": "През отчетния период трудовите посредници са осигурили заетост на първичния пазар на 191 безработни, а с посредничеството на бюрата по труда други 166 са наети по програми и мерки за заетост. Общо обявените през юни свободни работни места от работодатели на територията на област Разград са 222. Търсенето на работна сила в реалната икономика се изразява в заявените общо 145 места в бюрата по труда, като най-много свободни работни места са заявени от преработващата промишленост, селското стопанство, административните и спомагателните дейности, търговията. Към края на юни в трите бюра по труда в област Разград са регистрирани общо 5 143 души, търсещи препитание. Техният брой намалява с 218 в сравнение с края на май. Продължително безработните са 2638. Две трети от тях са без специалност, а тези с основно и по-ниско образование са 65 на сто. Равнището на безработица за област Разград през юни е 9,9 процента, при 10,3 на сто през предходния месец. Най-високо е то в община Самуил - 24,1 процента и най-ниско в община Разград - 5,3 на сто, сочат изнесените данни на Регионалната служба по заетостта. През юни постъпилите на работа безработни от област Разград са 478. Те са със 110 повече в сравнение с май, а спрямо същия месец на миналата година броят им е с 88 по-голям, съобщават от Регионалната служба по заетостта. Сподели:", "date": "2018.07.30", "title": "Осигуриха работа на над 500 безработни в Разград"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D0%BF%D0%BB%D0%B5%D0%B2%D0%B5%D0%BD-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-39-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%80%D0%BE%D0%B4%D0%B8%D0%BB%D0%BA%D0%B0-news769585.html", "text": "Окръжната прокуратура в Плевен е образувала досъдебно производство за разследване смъртта на 39-годишна родилка, съобщи окръжният прокурор на Плевен Ваня Савова. Случаят е в Университетската болница \"Д-р Георги Странски\". Окръжният прокурор допълни, че производството и разследването е започнало още в петък. Вече е разпитан съпругът на родилката. Ваня Савова уточни, че родилката е имала второ раждане. По случая е назначена експертиза, каза още окръжният прокурор. От Университетската болница до момента няма информация по случая. Сподели:", "date": "2018.07.30", "title": "Прокуратурата в Плевен разследва смъртта на 39-годишната родилка"}
{"url": "http://pik.bg/%D0%B1%D0%B8%D0%B2%D1%88-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%B5%D1%82%D0%BE-%D0%BA%D0%BE%D0%B9-%D0%BF%D0%BE%D0%B4%D0%BF%D0%B8%D1%81%D0%B0-%D1%81-%D0%B0%D1%80%D0%B4%D0%B0-news769542.html", "text": "Бившият национал Димитър Макриев подписа договор с Арда (Кърджали). Централният нападател е роден на 7 януари 1984 година. През кариерата си е играл за Дижон, Марибор, Гурник Забже, Ашдод, Криля Советов и . За последно беше част от кипърският Неа Саламина, където за 3 сезона изигра 92 мача и вкара 30 гола. За националният отбор на България има 8 мача и 1 попадение. Сподели:", "date": "2018.07.30", "title": "Бивш национал се заби в Кърджали! Ето кой подписа с Арда..."}
{"url": "http://pik.bg/%D0%BC%D0%B0%D1%80%D1%81-%D1%89%D0%B5-%D0%B1%D1%8A%D0%B4%D0%B5-%D0%BD%D0%B0%D0%B9-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B7%D0%B5%D0%BC%D1%8F%D1%82%D0%B0-%D0%BD%D0%B0-31-%D1%8E%D0%BB%D0%B8-news769562.html", "text": "Учени и любители-астрономи се подготвят за максималното приближаване на Марс до Земята – нощта на 31 юли срещу 1 август е най-подходящото време за наблюдение на явлението от България, предаде бТВ. Препоръчително е да разполагате с телескоп, но ярката жълто-оранжева точка в небето може да бъде заснета и с качествен фотоапарат. Средното разстояние между Земята и Марс е 225 млн. километра, но на 31 юли в 22:45 ч. българско време Червената планета ще бъде „само” на 57 600 километра от нас. Този момент ще бъде видим от Северна и Южна Америка, а в първите минути на 1 август и българските любители-астрономи се надяват да зърнат планетата. Володя Велков е един от ентусиастите, членуващи в Астрономическата асоциация – София. Те наблюдават небесните тела и явления с телескоп, разположен в полите на Витоша. Ако небето е ясно, Червената планета бързо привлича погледа с блясъка си. „Марс се намира много лесно след 11 ч. Той е най-ярката звезда на юг, югоизток, и свети в момента като натриева улична лампа”, посочва Володя. Наскоро той успява да направи през телескоп детайлен кадърна Марс. Сподели:", "date": "2018.07.30", "title": "Марс ще бъде най-близо до Земята на 31 юли"}
{"url": "http://pik.bg/%D0%BC%D0%BB%D0%B0%D0%B4%D0%B5%D0%B6%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-%D1%81%D0%BD%D0%B8%D0%BC%D0%BA%D0%B0-news769589.html", "text": "Тежка катастрофа е станала в късните часове днес край Враца, съобщи Булнюз. Според информация на сайта, автомобил „Сеат Ибиза” се е обърнала на пътя от пещерата „Леденика“, като при жестокия удар са пострадали двама младежи. По неофициална информация шофьорът се казва Ангел К., а пътувалото с него момиче-Гергана П. 20-годишният младеж е завършил математическата гимназия във Враца. Пожарникари са помогнали на спешните медици да бъдат извадени двамата от смазаната кола и още там е било видно, че положението им е тежко. В болницата обаче се установило, че младежите нямат сериозни наранявания и като по чудо са се отървали без фрактури. Многото кръв в колата е била от главата на Ангел, който има порезни рани, но до часове се очаква да се прибере вкъщи. Инцидентът е станал малко преди сградите на „Гражданска защита”. Автомобилът се движел в посока от Згориград към Враца. Най-вероятно момчето зад волана е шофирало с прекалено висока скорост и в завоите загубило контрол над управлението на \"Сеат\"-а. Колата се ударила първо в бордюр вляво на пътя, после в паднала скала, след което отскочила на 10 метра в ската вдясно. От сблъсъка лекият автомобил отхвръкнал и се преобърнал на шосето. Снимка: Булнюз .бг Сподели:", "date": "2018.07.30", "title": "Младежи пострадаха при тежка катастрофа край Враца (СНИМКА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%83%D0%B1%D0%B8%D1%82%D0%B0%D1%82%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%87%D0%BA%D0%B0-%D0%BD%D0%B0-%E2%80%9E%D0%BC%D1%80%D1%8A%D1%81%D0%BD%D0%BE%D1%82%D0%BE-%D0%BA%D0%B5%D0%B1%D0%B0%D0%BF%D1%87%D0%B5%E2%80%9D-%D0%BF%D0%BE%D0%BB%D1%83%D1%87%D0%B8%D0%BB%D0%B0-%D0%B5%D1%81%D0%B5%D0%BC%D0%B5%D1%81-%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%BD%D0%B0-%D0%B2%D0%BD%D1%83%D1%87-news769509.html", "text": "Убиецът на собственичката на заведението „Мръсното кебапче” Радослав Стипцаров-Соколето два дни се е укривал в къщата в село Бараково при братята от Благоевград Васил и Александър Манолови, след като е бил обявен за издирване на 24 юли, когато преби жестоко дъщерята на Снежана Достумска. Къщата на ул. „Христо Ботев” № 15 по документи е собственост на покойния дядо на братята Манолови. Присъствието на госта е останало незабелязано за местните хора, тъй като Соколето не е излизал навън. Радослав Стипцаров е бил жив докъм 11.30 часа, пише струма.бг. Полицаите обкръжили къщата сутринта, когато той и домакинът му Васил Манолов, по прякор Чебурашка, също криминално проявен, са спали. При вида на ченгетата Манолов скочил през прозореца към двора, но моментално бил заловен. Притиснат от полицаите, той обяснил какво е разположението на къщата и че Соколето е въоръжен и носи перука. Последвал щурм на баретите, разпръснат е сълзотворен газ и Радослав се опитал да скочи от прозореца, но се отказал, налапал дулото на пушката и се гръмнал. Трупът е открит в спалнята по очи, с пушка двуцевка до него. Оръжието е много рядко, не е ясно кой е собственикът, тъй като не е заведено в служба „КОС“. Иззети са натривки от ръцете на Стипцаров, а балистичната експертиза ще установи със сигурност дали пушката, с която той се е гръмнал, е същата, с която бе застреляна от упор майката на приятелката му Силвия. Припомняме, че седмица преди това той я преби и тя бе приета насинена с хематоми в болница. 36-годишната Силвия подала жалба в полицията, заради което Соколето започнал да ги тормози – нея и майка й. Часове преди да бъде убита, Снежана Достумска празнува в заведението си „Мръсното кебапче” рождения ден на 10-годишната си внучка Симона. Същия ден, четвъртък, на телефона на детето е изпратен SMS, че ще се случи нещо непоправимо. Снежана Достумска е застреляна, след като се прибира от тържеството – около 1,16 часа след полунощ в петък, пред блока си № 17 в кв. „Струмско“. Независимо от факта, че основният заподозрян Радослав Стипцаров-Соколето се е самоубил, разследването на убийството на 58-годишната Снежана Достумска продължава. Назначени са съдебномедицински експертизи, както и експертизи на иззетите веществени доказателства, продължават разпитите на свидетелите. Няма задържани лица, заяви говорителят на Окръжна прокуратура – Благоевград в момента Станислава Арабаджиева. В събота бяха погребенията на жертвата и на убиеца. Само шепа хора изпратиха в последния му път Соколето. Любопитното е, че там е била и най-новата му приятелка. Тя е и единствената, която влязла в моргата да види трупа, са коментарите в село Бело поле. Вчера тя все още е била в селото. Белополчани твърдят, че видели Соколето пред дома му 3 дни след побоя над бившата му приятелка. В Благоевград пък хората още са в шок от разстрела на Снежана Достумска. Веднага след като се разнесе черната вест за убийството на собственичката на „Мръсното кебабче“, хора започнаха да оставят цветя в нейна памет пред затвореното заведение. Вчера на входа на „Мръсното кебапче” на пейка до ваза с цветя беше поставено съобщение, че заведението няма да работи до 12 август. ИЛИАНА ИЛИЕВА Сподели:", "date": "2018.07.30", "title": "ЕКСКЛУЗИВНО! Убитата собственичка на „Мръсното кебапче” получила есемес на телефона на внучката: Ще се случи нещо непоправимо! "}
{"url": "http://pik.bg/%D0%BD%D0%BE%D0%B2%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B3%D1%80%D0%BE%D0%B7%D1%8F%D1%82-%D1%82%D0%B5%D1%82%D0%B5%D0%B2%D0%B5%D0%BD-%D1%80%D0%B5%D0%BA%D0%B8%D1%82%D0%B5-%D1%81%D0%B0-%D0%BF%D1%80%D0%B5%D0%B4-%D0%BF%D1%80%D0%B5%D0%BB%D0%B8%D0%B2%D0%B0%D0%BD%D0%B5-news769551.html", "text": "По думите й обстановката в града и околните населени места остава усложнена. Възстановено е движението по пътя Гложене - Тетевен - Рибарица и Тетевен - Черни Вит, които бяха затворени за часове заради наводнени участъци и свличане на земна и скална маса и повалени дървета. От Агенция \"Пътна инфраструктура\" обаче предупреждават шофьорите да се движат с повишено внимание и съобразена скорост там, тъй като има опасност от активизиране на нови свлачища в тези участъци. Мадлена Бояджиева допълни, че няма пострадали и бедстващи хора, откъснати населени места и такива без ток и вода. Имало е закъсали автомобили, които са изтеглени, както и наводнени къщи в Тетевен. Според нея засега не се предвижда да бъде обявено ново бедствено положение, след като тази сутрин тя отмени въведеното миналата седмица, заради падналите тогава в района проливни дъждове, нанесли щети за над шест милиона лева. Има опасност от преливане на реки и наводнения в Тетевен, тъй като в региона продължава да вали интензивен дъжд, а речните нива се покачват, съобщи кметът Мадлена Бояджиева. Сподели:", "date": "2018.07.30", "title": "Нови наводнения грозят Тетевен, реките са пред преливане"}
{"url": "http://pik.bg/%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BF%D0%BE%D0%BB%D1%8F%D1%80%D0%BD%D0%B0-%D0%BC%D0%B5%D1%87%D0%BA%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B0-%D1%82%D1%83%D1%80%D0%B8%D1%81%D1%82%D0%B8-%D0%B2%D0%B8%D0%B4%D0%B5%D0%BE-news769493.html", "text": "Мъжът е бил около 40-годишен и е получил рани в главата. Инцидентът е станал скоро след като корабът е акостирал на остров Шпицберген. Той е придружавал туристическа експедиция от кораба до острова. \"Мечката беше убита от друг служител на кораба\", заяви комисар Оле Якоб Малмьо пред AFP. От круизната компания заявиха, че става въпрос за \"самозащита\". \"Много съжаляваме за този инцидент\", заяви говорител на компанията. Пострадалият работник е бил откаран с хеликоптер до болницата в Лонгийър. После е преместен в Тромсьо, където е стабилизиран. Полярните мечки са под защитата на закона в Норвегия от 1973 г. насам и при последното преброяване през 2015 г. в Шпицберген е имало близо 1000 екземпляра от този вид. Архипелагът, с площ два пъти по-голяма от тази на Белгия, се намира зад Северния полярен кръг. За последните години е имало само пет атаки от полярни мечки на архипелага. Полярна мечка беше застреляна след като нападна норвежец, работещ на германски круизен кораб на архипелага Шпицберген в Северния ледовит океан, съобщава \"The journal.ie\". Сподели:", "date": "2018.07.30", "title": "Застреляха полярна мечка, нападнала туристи (ВИДЕО)"}
{"url": "http://pik.bg/%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D0%BD%D0%BE-%D1%83%D1%87%D0%B5%D0%BD%D0%B8-%D1%80%D0%B0%D0%B7%D0%B3%D0%B0%D0%B4%D0%B0%D1%85%D0%B0-%D1%84%D0%BE%D1%80%D0%BC%D1%83%D0%BB%D0%B0%D1%82%D0%B0-%D0%B7%D0%B0-%D1%83%D1%81%D0%BF%D0%B5%D1%88%D0%B5%D0%BD-%D0%BA%D0%B0%D1%81%D0%BE%D0%B2-%D1%84%D0%B8%D0%BB%D0%BC-news769464.html", "text": "Учени от Великобритания и САЩ анализирали над 6000 киноленти, за да изведат формулата за създаването на сценарий на най-успешен касов филм, пише сайтът Лайф, цитиран от Дарик. Резултатите от изследването бяха публикувани от Корнелския университет в САЩ. За основа на проучването били взети различни сюжетни линии. Разгледани били шест основни варианта: - постоянно равномерно движение на емоционалния заряд до кулминацията ( истории от бедност към богатство) - Непрекъснато и равномерно движение към краха (\"Ромео и Жулиета\") - Възход след рязко падение (\"Кръстникът\") - Падение след рязък възход (гръцкият мит за Икар) - Възход-падение-възход (приказката за Пепеляшка) - Падение-възход-падение (митът за Едип) След като изучили данни от бокс-офиса на 6147 филма с подобни сюжети, учените стигнали до извода, че най-добре се котират от зрителите блокбастърите по схемата \"Възход след рязко падение\". С подобен сценарий са филмите \"Кръстникът\", \"Блейд Рънър\", \"От другата страна\" и др. Учените установили, че схемата \"Падение след бърз възход\" повече подхожда на нискобюджетните филми, докато линията \"непрекъснато равномерно движение към краха\" се явява най-удачният вариант за високобюджетните ленти. Сподели:", "date": "2018.07.30", "title": "ГАРАНТИРАНО! Учени разгадаха формулата за успешен касов филм"}
{"url": "http://pik.bg/%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%BE-%D0%BC%D0%B5%D0%BB%D0%B5-%D0%B1%D0%BE%D0%B9-%D0%BC%D0%B5%D0%B6%D0%B4%D1%83-%D1%82%D1%83%D1%80%D1%81%D0%BA%D0%B8-%D1%82%D1%83%D1%80%D0%B8%D1%81%D1%82-%D0%B8-%D1%81%D1%80%D1%8A%D0%B1%D1%81%D0%BA%D0%B8-%D0%BB%D0%B5%D1%82%D0%BE%D0%B2%D0%BD%D0%B8%D1%86%D0%B8-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D1%81-%D0%BA%D0%BE%D0%BA%D1%82%D0%B5%D0%B9%D0%BB%D0%B8-%D0%BC%D0%BE%D0%BB%D0%BE%D1%82%D0%BE%D0%B2-news769524.html", "text": "Hurriyet, цитиран от \"Фокус\". Сбиване между турски турист и група сърби в югозападния турски курорт Кушадасъ приключи с коктейли „Молотов“ и с арест, пише Турски гражданин на почивка в Кушадасъ е влязъл в пререкание с група сръбски туристи вечерта на 29 юли. Караницата е прераснала в сбиване между двете страни, които са били под влияние на алкохол. Хотелският персонал се е намесил да ги разтърве, то турският гражданин, както съобщават свидетелите, е отишъл до близката бензиностанция и е направил коктейли „Молотов“ от две празни бирени бутилки. Мъжът ги е хвърлил по автобус, паркиран пред хотела. Огънят е бил потушен бързо, а нападателят е задържан от полицията при опит да напусне местопрестъплението. Няма пострадали при инцидента. Автобусът е понесъл леки щети. Сподели:", "date": "2018.07.30", "title": "БАЛКАНСКО МЕЛЕ! Бой между турски турист и сръбски летовници приключи с коктейли \"Молотов\""}
{"url": "http://pik.bg/%D0%B8%D0%B7%D0%BF%D1%83%D1%81%D0%BA%D0%B0%D1%82-%D1%8F%D0%B7%D0%BE%D0%B2%D0%B8%D1%80-%D0%B9%D0%BE%D0%B2%D0%BA%D0%BE%D0%B2%D1%86%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D1%82%D1%8A%D1%80%D0%BD%D0%BE%D0%B2%D1%81%D0%BA%D0%BE-news769552.html", "text": "Изпратени са предупредителни писма до кметовете на общините Велико Търново, Лясковец и Златарица, до противопожарната служба и Областния съвет по сигурността – да се вземат мерки за оповестяване на населението, за да бъдат избегнати злополуки. Заради нерегламентирана сеч край коритото на река Белица в землището на великотърновското село Войнежа останки от дървета са създали тапа пред моста в селото. Съоръжението е било залято, районът вече е почистен. С тежка техника се почиства от наноси моста на река Белица във великотърновското село Натовци. Реките в региона са под критичните нива. Контролираното изпускане на язовир „Йовковци\" днес е започнало с 4 кубически метра в секунда, като потокът може да достигне до 15 кубически метра в секунда, съобщиха от ВиК „Йовковци\", цитирани от БНР. Сподели:", "date": "2018.07.30", "title": "Изпускат язовир \"Йовковци\" във Великотърновско"}
{"url": "http://pik.bg/%D0%BD%D0%BE%D0%B2%D0%BE-%D0%B3%D0%BE%D1%80%D0%B5%D1%89%D0%BE-%D0%BF%D0%BE%D1%80%D0%BD%D0%BE-%D0%BC%D0%B8%D1%85%D0%B0%D0%B5%D0%BB%D0%B0-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%B5%D0%BD-%D0%B8-%D0%BD%D0%BE%D1%89-%D0%B2%D1%8A%D1%80%D1%82%D0%B8-%D1%84%D0%B5%D0%BB%D0%B0%D1%86%D0%B8%D0%BE-%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%B5%D0%BD-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D1%81%D0%BD%D0%B8%D0%BC%D0%BA%D0%B0-news769454.html", "text": "Дни, след като се появи компрометираща снимка на Стела от \"София ден и нощ\", докато се къпе под душа, друга героина от сериала изригна с горещо порно. Екранната Михаела, в ролята на която се превъплатява танцьорката Елизабет от балет \"Фейм\" налапа \"микрофона\" на анонимен мачо. Снимката на блондинката разпространи столичен седмичник, на който я предоставила нейна \"приятелка\". На скандалното фото се вижда членът на любовника, прикрит със сърчице, щедро налапан от Елизабет. Пишман актрисата с премрежен поглед дарява щастливеца с орални ласки, който е документирал мръснишката ситуация с телефона си. За съжаление на феновете си Елизабет има сериозна връзка с танцьора Мартин Методиев, който бил луд по нея и знойното й тяло. Бети имала опит в работата пред камера, тъй като дълго време се издържала като онлайн еротичен модел. Срещу определена сума русокоската се събличала пред камерите и демонстрирала природните си дадености, твърди още изданието. Сподели:", "date": "2018.07.30", "title": "НОВО ГОРЕЩО ПОРНО! Михаела от \"София ден и нощ\" върти фелацио на мистериозен любовник (СНИМКА)"}
{"url": "http://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%89%D0%B8-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0%D1%85%D0%B0-%D0%BD%D0%BE%D0%B2-%D0%B4%D0%BE%D0%BA%D0%BB%D0%B0%D0%B4-%D0%B7%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%8F-%D0%BC%D0%B0%D0%BB%D0%B0%D0%B9%D0%B7%D0%B8%D0%B9%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-news769506.html", "text": "Екипът от независими разследващи на случая с полет МН370 на Малайзийските авиолинии публикува днес доклад, в който посочва, че не е успял да установи причината за изчезването на пътническия самолет, предадоха Ройтерс и Асошиейтед прес. „Екипът не може да определи истинската причина за изчезването на МН370\" , каза пред журналисти неговият ръководител Кок Су Чон. Докладът потвърждава твърденията на малайзийските власти, че самолетът е бил отклонен умишлено от маршрута си и е летял в продължение на над седем часа след прекъсването на комуникационната връзка с него. Посочва се също, че не е изключено в изчезването на летателния апарат да е замесена и трета страна. Предполага се, че мястото на катастрофата на полет МН370 е в най-южната част на Индийския океан. Проведеното по-рано тази година от американската компания \"Оушън инфинити\" второ издирване на останките на самолета не даде резултат. Малайзийските власти завиха, че публикуваният днес доклад не е окончателен, тъй като останките на самолета не са намерени. Те посочиха също, че са готови да възобновят разследването, в случай че има достоверни данни за местонахождението им. Самолетът с 239 души на борда изчезна на 8 март 2014 г. Сподели:", "date": "2018.07.30", "title": "Разследващи публикуваха нов доклад за изчезналия малайзийски самолет"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B2%D0%BE%D0%B5%D0%BD%D0%BD%D0%B8-%D0%BC%D0%B0%D0%BD%D0%B5%D0%B2%D1%80%D0%B8-%D0%B2-%D0%BD%D0%BE%D0%B2%D0%BE-%D1%81%D0%B5%D0%BB%D0%BE-news769507.html", "text": "Многонационалната съвместна подготовка „Platinum Lion 18“ започна днес и ще се провежда до 10 август на учебен полигон „Ново село, съобщи пресцентърът на военното министерство. В съвместната подготовка участват до 700 военнослужещи и до 100 единици бойна, транспортна и специална техника от въоръжените сили на Република България, САЩ,  Албания, Грузия, Молдова, Румъния, Сърбия и Черна гора. Планиращ учението е заместник-командирът на Сухопътните войски бригаден генерал Валери Цолов, провеждащ учението е полковник Стоян Шопов, началник на щаба на 2-ра механизирана бригада – Стара Загора,а директор на учението е подполковник Атанас Георгиев, заместник-началник на щаба на 2-ра механизирана бригада. Командир на Многонационалния батальон е подполковник Николай Александров, командир на 31-ри механизиран батальон. Темата на съвместната подготовка е „Многонационален механизиран батальон при подпомагане на местните органи на властта чрез провеждане на стабилизиращи действия в назначената му зона за отговорност”. В хода на учението ще се проведат ротни тактически учения, тактически занятия с бойни стрелби на отбранителна, настъпателна тематика и операции по поддържане на мира. Курсантите-летци 1-ви курс от Факултет „Авиационен” на НВУ „Васил Левски“ в периода от 23 до 26 юли изпълниха първите си самостоятелни полети на летище Долна Митрополия. Летателното обучение на курсантите Янул Димитров, Александър Недялков, Марти Иванов, Димитър Ташев и Божидар Дончев се проведе на самолет “Pilatus” РС-9М под методическото ръководство на летателно-инструкторския състав на Военновъздушна учебна база „Георги Бенковски” – Долна Митрополия. След като достигнаха необходимото ниво на подготовка, те бяха допуснати до изпълнение на самостоятелен полет. Той се проведе пред комисия с председател майор Пламен Ковачев – заместник-командир по летателна подготовка на ВВУБ „Георги Бенковски”. Заключението на комисия бе, че младите пилоти са се справили много добре, с изключително прецизно изпълнение на полета. Командирът на ВВУБ “Георги Бенковски” полковник Петър Банков им връчи удостоверенията за първи самостоятелен полет с пожеланието за летателно дълголетие и безпроизшествени полети. Сподели:", "date": "2018.07.30", "title": "Започнаха военни маневри в Ново село"}
{"url": "http://pik.bg/%D0%BB%D0%BE%D1%88%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B0%D0%B2%D0%B3%D1%83%D1%81%D1%82-%D1%89%D0%B5-%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0-%D0%B4%D1%8A%D0%B6%D0%B4-%D0%BB%D0%B5%D0%BF%D0%BA%D0%B0%D0%B2%D0%B0-%D0%B2%D0%BB%D0%B0%D0%B3%D0%B0-%D0%B8-%D0%B6%D0%B5%D0%B3%D0%B0-%D0%B4%D0%BE-37-%D0%B3%D1%80%D0%B0%D0%B4%D1%83%D1%81%D0%B0-news769488.html", "text": "През август отново ще бъде дъждовно, средните температури ще са нормални за сезона. Такава е прогнозата за времето за месец август, сочи прогнозата на НИМХ на БАН. Средната месечна температура през август за равнините е между 21° и 24°, за високите полета – между 18° и 20°, а за планините – между 13° и 17°. Тази година се очаква средните температури да бъдат около нормата. Най-ниските температури през месеца ще бъдат между 9° и 14°, а най-високите – между 32° и 37°. Месечната сума на валежите през август за равнините и високите полета е между 30 и 50 л/кв.м, за Черноморието – между 20 и 35 л/кв.м, а за планинските райони – от 50 до 80 л/кв.м. Тази година се очаква валежите да са над нормата. В началото на август преваляванията и гръмотевичните бури ще намалеят в сравнение с тези от последната седмица на юли, и през повечето дни от първото десетдневие ще са на малко места, главно в западната половина от страната. Ще има повече слънчеви часове. С малки колебания, в повечето райони температурите ще бъдат близки до обичайните за периода. През второто десетдневие има тенденция за относително стабилизиране на времето и по-високи температури. Вероятност за превалявания има в началото, около 14-и и към края на десетдневието. През третото десетдневие отново ще се увеличи неустойчивостта и вероятността за превалявания на повече места. Температурите постепенно ще се понижават. Сподели:", "date": "2018.07.30", "title": "ЛОША ПРОГНОЗА! Август ще разочарова! Дъжд, лепкава влага и жега до 37 градуса"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BD%D1%8F%D0%BC%D0%B0-%D0%BA%D1%80%D0%B0%D0%B9-%D0%B8%D0%B7%D0%B2%D0%B0%D0%B4%D0%B8%D1%85%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D0%BC%D1%8A%D1%80%D1%82%D0%B2%D0%B5%D1%86-%D0%BE%D1%82-%D0%BC%D0%BE%D1%80%D0%B5%D1%82%D0%BE-%D0%B2-%D0%B3%D1%8A%D1%80%D1%86%D0%B8%D1%8F-news769566.html", "text": "Гръцкият премиер Алексис Ципрас посети тази сутрин селищата Мати и Рафина, разположени на изток от Атина, които бяха опустошени от пожарите, отнели живота на 91 души. Двадесет и пет души продължават да се водят за изчезнали. Противопожарната служба съобщи също, че предстои да бъдат идентифицирани още 28 тела. Същевременно в. \"Катимерини\" съобщи, че гръцката брегова охрана с помощта на водолази е извадила днес от морето неидентифицирано тяло близо до Кокино Лиманаки. Тялото е откарано до пристанището в Рафина. Властите не съобщиха други подробности, но се предполага, че става дума за загинал при пожарите човек. Ройтерс съобщава още, че гръцки гражданин е подал жалба днес срещу правителството, общинските и регионалните власти, както и срещу всяко лице, което бъде намерено за отговорно във връзка с пожарите. Жителите на Мати и Рафина се люшкат между гнева и отчаянието, докато броят на жертвите не спира да расте. През последните дни местните хора започнаха да разчистват района, засегнат от опустошителните пожари. От близо 2 600 сгради половината са непокътнати, 25 процента трябва да бъдат разрушени, а останалите могат да бъдат ремонтирани, съобщи днес министерството на инфраструктурата. \"Не мога да повярвам, че ми отне цял живот да построя това, а за 10 минути нищо не остана\", заяви 49-годишният Константинос Гикас пред Ройтерс. Очаква се днес пред гръцкия парламент да се съберат хора и да запалят свещи в памет на онези, които загинаха при горските пожари край Атина миналата седмица, съобщава агенция Ройтерс. Сподели:", "date": "2018.07.30", "title": "ТРАГЕДИЯТА НЯМА КРАЙ! Извадиха още един мъртвец от морето в Гърция"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B5%D1%82%D0%BE-%D0%B3%D0%B8-%D0%BD%D0%BE%D0%B2%D0%B8%D1%82%D0%B5-%D0%BD%D0%B5%D1%89%D0%B0-%D0%BF%D1%80%D0%B8-%D0%B2%D1%8A%D0%BD%D1%88%D0%BD%D0%BE%D1%82%D0%BE-%D0%BE%D1%86%D0%B5%D0%BD%D1%8F%D0%B2%D0%B0%D0%BD%D0%B5-%D0%B7%D0%B0-7-%D0%BA%D0%BB%D0%B0%D1%81-news769504.html", "text": "Министерството на образованието и науката (МОН) оповести новостите при Националното външно оценяване (НВО) за 7 клас през учебната година 2018/2019. Запазва се продължителността на изпита от 150 минути. Но той ще започва в 09:00 ч. вместо в 10:00 ч. Учениците, които ще са 7 клас през предстоящата учебна година, са първият випуск, който е обучаван по новите програми и за който важи в сила регламентът, според който външното оценяване измерва знанията в целия прогимназиален етап. С цел обаче да не се създават притеснения у родителите и учениците, от МОН са решили изпитът по Български език и литература в частта литература да включва само произведения, изучавани в 7 клас. Учениците, които ще завършат 7 клас в учебната година 2019/2020 ще полагат изпит върху произведенията, изучавани в 6 и 7 клас. Децата, които завършват 7-и клас в учебната година 2020/2021 ще държат изпит върху произведенията от 5, 6 и 7 клас. Това е с цел поетапно въвеждане на новите учебни планове. В частта Български език Н ВО ще оценява знания от 5 до 7 клас. Новото е, че няма да има задачи за залог и вид на глагола, видове подчинени изречения, фразеологични словосъчетания и пароними, посочи Александър Трингов от МОН. В частта Литература ще бъдат включени две произведения на Добри Чинтулов - \"Стани, стани юнак балкански\" и \"Вятър ечи, Балкан стене\", както и по една нова част от произведенията на Алеко Константинов \"Бай Ганьо\" и \"До Чикаго и назад\". Запазва се вторият модул - преразказ на непознат текст (от български или чужд автор) с дидактическа задача. При задачата за извличане на информация от два източника - текст и таблица, вместо таблицата ще може да е карта, диаграма или схема. При изпита по Математика се запазват трите вида задачи - с избираем отговор, с кратък отговор и разширени задачи. Учениците ще могат да използват свитък с формули. Съотношението алгебра/геометрия също се запазва едно към едно, каза Маня Манева от МОН. От изпита отпадат т.нар. линейни параметрични уравнения и линейни параметрични неравенства. Графикът за провеждане на НВО е в етап на обществено обсъждане. Предстои в края на август да стане ясно кои ще са датите. Очаква се да бъдат във втората седмица на юни, което е продиктувано от факта, че от новата учебна година седмокласниците ще завършват на 30 юни, вместо на 15 юни както досега. Изпити в средата и малко след средата на юни не са ново за образователната система и това няма да доведе до удължаване на общия график, заяви министър Красимир Вълчев. По повод притеснения на родители, че изпитите ще са в много топло време, той посочи, че температурният аргумент не е достатъчно силен. Той допълни, че справка показва, че средните температури за периода 15 - 20 юни са около 22.5 - 23 градуса. Министърът припомни, че България е една от малкото страни, в които учебната година започва на 15 септември, вместо в началото на месеца. Сподели:", "date": "2018.07.30", "title": "ОФИЦИАЛНО! Ето ги новите неща при външното оценяване за 7 клас"}
{"url": "http://pik.bg/%D0%BF%D0%B5%D1%82%D0%B3%D0%BE%D0%B4%D0%B8%D1%88%D0%BD%D0%BE-%D0%BD%D0%B8%D0%B3%D0%B5%D1%80%D0%B8%D0%B9%D1%87%D0%B5-%D0%B5-%D0%BF%D1%80%D0%B8%D0%B7%D0%BD%D0%B0%D1%82%D0%BE-%D0%B7%D0%B0-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%BE%D1%82%D0%BE-%D0%BC%D0%BE%D0%BC%D0%B8%D1%87%D0%B5-%D0%B2-%D1%81%D0%B2%D0%B5%D1%82%D0%B0-news769497.html", "text": "Петгодишно момиченце от Нигерия завладя сърцата на британските медии и инстаграм потребителите от цялата планета. Всички единодушно признаха детето за най-красивото момиче на света, съобщи The Mirror, цитиран от Woman.bg Снимки на малката Джейр бяха споделени в профила й от фотографката Мофе Бамаива, а под тях авторката им написа: „О, да, тя е човек! Но тя е и... ангел\". Бамаива отбелязва, че макар и неопитна в позирането пред камерата, Джейр по нищо не издава, че се страхува от обектива и сякаш е родена за него. Само за няколко дни снимките в мрежата натрупаха хиляди харесвания, а в коментарите феновете нарекоха момичето \"просто божествено\", „пленителна хубавица“, \"безумно красиво\" и \"напълно завладяваща\". Нигерийската хубавица има още две сестри \"с красиви лица и силни характери\". Tя вдъхновила майка им да направи на момичетата профили в Инстаграм, споделя още създателката на уникалните кадри. Но за жалост, там, където има цветя, винаги виреят и плевели. В коментарите под снимките се намериха и немалко хейтъри, които обвиниха фотографа в използване на фотошоп програма, а други с езика на омразата твърдяха, че това не е истинската коса на детето, а перука. Миналата година титлата \"най-красивото момиче\" по мнението на британските медии бе присъдена на 8-годишната рускиня Анна Павага. Към момента Анна работи за една от руските агенции и е лице на няколко марки. Тогава също се появиха множество противоречиви мнения. Немалко потребители на социалните мрежи се обявиха категорично против използването на деца за участие в подобни конкурси за красота. Такива коментари не липсваха и под снимките на Джейр. Титлите, които децата получават на такива форуми, са опасни поради това, че от една страна, могат да предизвикат у детето чувство за малоценност, а от друга - „звездна болест“, пише в един от тях. Обикновено по-красивите дечица са боготворени от своите близки, а победата в един такъв конкурс може да изостри детското самолюбие до краен предел, пък предупреждават някои психолози. Сподели:", "date": "2018.07.30", "title": "Петгодишно нигерийче е признато за най-красивото момиче в света"}
{"url": "http://pik.bg/%D0%BF%D1%80%D0%BE%D1%84-%D0%BD%D0%B8%D0%BA%D0%BE%D0%BB%D0%B0%D0%B9-%D1%80%D0%B0%D0%B4%D1%83%D0%BB%D0%BE%D0%B2-%D0%B4%D0%BE%D0%BA%D0%BB%D0%B0%D0%B4%D0%B8%D1%82%D0%B5-%D0%BD%D0%B0-%D1%81%D0%BB%D1%83%D0%B6%D0%B1%D0%B8%D1%82%D0%B5-%D0%BD%D0%B8-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BF%D1%80%D0%B8%D0%BB%D0%B8%D1%87%D0%B0%D1%82-%D0%BC%D0%BD%D0%BE%D0%B3%D0%BE-%D0%BD%D0%B0--news769578.html", "text": "Радио „Фокус“ Докладите на службите за националната сигурност на страната ни за 2018 година приличат много на руските по тайнственост и минимално количество информация, но са съвсем различни от аналитичноста на службите в европейските държави или САЩ. Това каза в ефира на проф. Николай Радулов, експерт по национална сигурност и бивш главен секретар на МВР. Проф. Радулов уточни, че няма големи разлики от миналогодишните и сегашните доклади. „Докладите в България години наред започват с методически бележки, в които задължително се указва, че спецификата на данните е такава, че те не могат да бъдат представени. Толкова са обезличени вече, че може да си извадим както заключение за огромни успехи, за които не може да ни се каже, тъй като са тайна, а също така и за нищо правене, което налага по подобен начин да се съставят те. От две години забелязвам сериозен опит за промяна на неща, за които преди 7 години се смяташе, че с тях вече сме излезли от старите прилични релси на укриване на всичко и обгръщането му в пелена от тайнственост. В крайна сметка ръководителите на специалните служби разбраха, че това не им върши работа и не е в тях услуга по отношение на имиджа и се опитват да превърнат всичко в една голяма тайна, както преди 89-та година с цел да предположим, колко много работа се върши\", каза Проф. Николай Радулов и обясни, че в докладите на службите за сигурност в Съединените щати има детайлна информация с подробни разрези за престъпността и са достъпни за гражданите на страната, за да придобият реална представа за свършената от тях работа. Сподели:", "date": "2018.07.30", "title": "Проф. Николай Радулов: Докладите на службите ни за националната сигурност приличат много на руските "}
{"url": "http://pik.bg/%D0%B0%D0%BD%D0%B0%D0%BB%D0%B8%D0%B7-%D1%80%D1%83%D1%81%D0%B8%D1%8F-%D0%BD%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BF%D1%8A%D1%82%D0%B8-%D0%B5-%D0%BD%D0%B0%D0%B4%D1%85%D0%B8%D1%82%D1%80%D1%8F%D0%BB%D0%B0-%D0%B7%D0%B0%D0%BF%D0%B0%D0%B4%D0%B0-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B3%D0%BE%D0%B4%D0%B8%D0%BD%D0%B8-news769505.html", "text": "Русия на няколко пъти е надхитряла Запада в последните години, успявайки да изиграе по-слаба ръка с невероятно умение. Москва най-накрая изгради уменията си в информационната и в хибридната война, разчитайки на методи, включващи дипломация на натиска, фалшивите новини и намесата в чуждите избори. Пътем тя отне части от Грузия и Украйна насила и успя да бутне няколко от геополитическите кегли на САЩ и Великобритания, коментира списание \"Форин полиси\", цитиран от \"Фокус\". Русия не е толкова мощна, колкото в съветски времена, но благодарение на стратегическата мисъл на президента си Владимир Путин тя на няколко пъти е успявала да удари над категорията си. Русия е значително по-ефективна от Китай, карайки Запада да отстъпи и постоянно търси и открива начини да го подкопае. Най-притесняващо за Запада е, че убийственият удар може да се случи на Балканите, дълго време сцена за руска надпревара със Запада. Никой не знае какво Путин и президентът на САЩ Доналд Тръмп да се споразумели по време на двучасовата си частна среща в Хелзинки по-рано този месец. Тръмп може да е предал на Путин списък с ключовите надпревари в Конгреса, в които има нужда от руска намеса. Вероятно е те да са говорили за НАТО, Крим и Украйна и явно Путин е получил това, което иска от Тръмп. И наистина, изглежда, че Тръмп играе по плана на Русия и може да разклати НАТО, насочвайки се срещу най-новия му член. „Черна гора е малка страна с много силен народ“, заяви той по телевизията ден след срещата си с Путин. „Те имат агресивни хора. Могат да станат агресивни и поздравления, имаме Трета световна война“, допълни той. Въоръжена руска намеса в Черна Гора, включваща хибридна и традиционна война може да даде на Тръмп възможността да се възползва от думите си в ефир и да каже на съюзниците в НАТО, че Вашингтон няма да уважи чл. 5 от Договора за НАТО и да се присъедини към съюзниците си в защитата на Черна гора. Без намесата на САЩ в операцията на НАТО Европа най-вероятно ще отстъпи и няма да реагира на изненадваща атака. Руска атака може да се проведе чрез наземни сили, които ще трябва да минат през няколко страни, които клонят към Запада. Вместо това атаката може да се случи по въздух и море. Подобен сценарий може да нанесе смъртоносни щети на НАТО, разделяйки го. Русия вече се е опитвала да проведе преврат в Черна гора, за да предотврати влизането ѝ в НАТО, а наскоро развитието на положението в Македония доведе до това руски разузнавачи от ФСБ да се опитат да предизвикат хаос в нея, както и в Гърция, където двама дипломати бяха наскоро изгонени за противопоставяне на гръцкото споразумение с Македония за името. Въпреки че Русия никога няма да атакува директно американските или западните сили - няколкостотинте руски наемници, убити от американските сили в Сирия наскоро доказват това – всъщност това не е необходимо. Русия може да удари смъртоносно НАТО, без да се ангажира с войниците си. Не само, че руското разузнаване все повече се насочва към Балканите, но Русия също така е разположила най боеспособните си войници на своята западна граница. Черна гора е най-новият и в много отношения най-слабият член на НАТО. След като през 2006 г. стана независима от Сърбия, малкото ѝ население от около 630 000 души разполага с въоръжени сили, които наброяват едва около 2000 души. Това е малка и спокойна страна, единствената от бившите югославски републики, която не е обхваната от насилствените последствия от разпадането на Югославия. Въпреки това, още преди да стане независима и много преди да стане член на НАТО, Черна гора е и продължава да бъде сътрудник на силите на НАТО в Афганистан, като има значителен принос. Всъщност, по искане на Вашингтон, Черна гора всъщност увеличи разгръщането си в Афганистан през 2017 г. Но Русия натиска Черна гора през последното десетилетие. След като черногорският парламент гласува в полза на присъединяването си към НАТО, руското външно министерство заяви, че правителството „е пренебрегнало гласа на разума и съвестта“ и че Русия е запазила „правото да предприеме стъпки за защита на своите интереси и национална сигурност“. Русия бързо забрани вноса на черногорско вино. Черна гора държи Русия отговорна за опита за преврат срещу настоящия президент Мило Джуканович (когато той все още е министър-председател) в деня на изборите през октомври 2016 г., обвинявайки 14 лица - руски и сръбски националисти, включително двама членове на ГРУ, че са планирали да атакува държавните институции и да убият Джуканович. Интересно е , че настоящият министър-председател на Черна Гора, Душко Маркович, бе изблъскан буквално от Тръмп по време на първото му посещение в централата на НАТО в Брюксел. Черна гора вече се присъедини към Съвета на Европа, както и към Организацията за сигурност и сътрудничество в Европа. Европейският съюз сериозно обмисля поканата ѝ да се присъедини като пълноправен член, който, заедно със своето новопостигнато членство в НАТО, е причината, поради която Русия е толкова загрижена. Москва не иска друга прозападна страна в географската зона, която определя като „близката си чужбина“. Изглежда, че Руските апетити в региона могат да се проследят до края на войната в Косово през 1999 г., когато имаше изненадваща надпревара между руските и НАТО-вските сили за окупирането на летището край Прищина. Русия първа достигна до там и прекият сблъсък бе избегнат на косъм, след намесата на високопоставени служители от Великобритания и САЩ. С Русия, възмутена от разширяването на НАТО, следващата важна точка на търкане настъпи, когато тя нахлу страната кандидат-член на НАТО Грузия през 2008 г. Високопоставените американски представители, включително бившият съветник по националната сигурност Стивън Хадли, публично признаха, че е грешка да не де реагира на това нахлуване. Русия все още окупира част от Грузия до този ден. Това беше повратна точка, позволила на Кремъл да заключи, че може да оспорва западните интереси с минимален очакван отговор, стига да не отнема земи директно Запада. Анексирането на Крим от Русия и окупацията на Източна Украйна се случи в отговор на украинската революция през 2014 г. и поканата на ЕС за присъединяването ѝ към Украйна. Оттогава Русия участва в стотици дръзки провокации срещу силите на НАТО във въздуха и в морето. Изглежда също така, че Москва успешно се намеси в гласуването за Брекзит и в изборите в САЩ през 2016 г. и отрови бивш руски шпионин на британска територия. Сега е възможно Русия да започне да преценява погрешно толерантността на съюзниците в НАТО и да се надцени. Причината, поради която срещата на върха в Хелзинки е пълна криза за националната сигурност, е, че руснаците са обявили, че напредват по споразуменията, направени по време на срещата, докато високопоставените американски служители и военни командири остават напълно на тъмно. Намеците от руска страна показват, че се обсъждат нов референдум в Източна Украйна, посещение на Путин във Вашингтон и завръщане на сирийците бежанци. Истинският въпрос е дали Тръмп просто действа според капризите си, за да навреди на интересите на националната сигурност на САЩ или всъщност конците са му дърпани от Москва. Още през кампанията за 2016 г. Тръмп многократно е говорил за това как НАТО се възползва от американския народ, като споменава по-специално имената на балтийските държави и по-нататък поставя под съмнение дали ще изпълни член 5 като президент. Сега той се е насочил Черна гора. Най-малкото коментарите на Тръмп за Черна гора водят до отслабване на Алианса, което дава на Русия по-голяма свобода да дестабилизира най-новия член на НАТО и да увеличи рисковете от възобновяване на конфликта на Балканите. В най-лошия случай тези думи отразяват собствените възгледи на Путин, пораждайки сериозни опасения, че двамата президенти са стигнали до някаква форма на разбиране на затворени врати за Черна гора. Ако НАТО не е напълно подготвено да се противопостави на заплахата, непосредствената последица от руската атака срещу Черна гора ще бъде ефективният край на най-мощния военен съюз в световната история. Сподели:", "date": "2018.07.30", "title": "Анализ: Русия на няколко пъти е надхитряла Запада в последните години"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8-%D0%BD%D0%B0-%D1%87%D0%B0%D1%81%D1%82-%D0%BE%D1%82-%D0%B1%D0%B8%D0%B2%D1%88%D0%B8%D1%82%D0%B5-%D1%86%D0%B0%D1%80%D1%81%D0%BA%D0%B8-%D0%BA%D0%BE%D0%BD%D1%8E%D1%88%D0%BD%D0%B8-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%BE%D0%B6%D0%B0%D1%80%D0%B0-news769571.html", "text": "Дружеството \"Промишлена енергетика - Варна\" АД, собственик на част от бившите \"Царски конюшни\", не носи отговорност за пожара, заяви за БНР Мария Михайлова - представител на фирмата. Помещенията на дружеството се отдават под наем на частни фирми и имат застраховка. Според Михайлова  пожарът най-вероятно е умишлен, защото е тръгнал едновременно от две места на втория етаж на сградата, където от много време няма ток, предава БНР. \"Пожарът едновременно е тръгнал на двете сгради на покрива. Няма как да не е умишлен. То няма ток в сградите на МВР, няма как да стане късо съединение. Паднаха всички окачени тавани, вода наводни абсолютно цялата документация на всички фирми-наематели и почна да пада и основният таван.\", каза тя. Сподели:", "date": "2018.07.30", "title": "ЕКСКЛУЗИВНО! Собственици на част от бившите \"Царски конюшни\" с коментар за пожара"}
{"url": "http://pik.bg/%D1%81%D0%BB%D1%83%D0%B6%D0%B8%D1%82%D0%B5%D0%BB%D0%BA%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D0%BE%D1%89%D0%B8-%D0%BE%D0%B1%D1%8F%D0%B2%D0%B8-%D0%B3%D0%BB%D0%B0%D0%B4%D0%BD%D0%B0-%D1%81%D1%82%D0%B0%D1%87%D0%BA%D0%B0-news769553.html", "text": "Служител от Сортировъчния център на Български пощи в София обяви гладна стачка, предаде бТВ. Златка Младенова, която е член на синдиката „Защита” е взела това решение, след като по думите ѝ са отнети ваучери за храна и не е получила допълнителните средства за клас прослужено време. По думите на Младенова още поне седем нейни колеги са заявили, че са готови на щафетно гладна стачка. От ръководството на Български пощи обясниха, че закъснението при изплащането на клас прослужено време се дължи на това, че „Защита” са се присъединили по-късно към колективния трудов договор и парите ще бъдат преведени до края на месеца. Сподели:", "date": "2018.07.30", "title": "Служителка на \"Български пощи\" обяви гладна стачка"}
{"url": "http://pik.bg/%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B1%D0%B0%D0%BB%D1%8A%D0%BA%D0%BE%D0%B2-%D1%81%D1%82%D0%B0%D0%BD%D0%B0-%D0%B4%D1%8F%D0%B4%D0%BE-%D1%89%D0%B5-%D0%B4%D1%83%D0%BD%D0%B4%D1%83%D1%80%D0%BA%D0%B0-%D0%BC%D0%B0%D0%BB%D0%BA%D0%B8%D1%8F-%D0%B4%D0%B8%D0%B5%D0%B3%D0%BE-%D0%B0%D1%80%D0%BC%D0%B0%D0%BD%D0%B4%D0%BE-news769580.html", "text": "Легендата на българския футбол и настоящ главен мениджър на Етър Красимир Балъков стана дядо! Вчера неговата дъщеря Глория и зет му Армандо, който е италианец, го дариха с първо внуче. Това съобщи самият Балъков. Малкият юнак, който се появи на бял свят снощи в 19:37 ч. в Щутгарт, тежи 3.5 кг, висок е 52 см и ще носи името Диего Армандо Казо. Любопитното е, че момченцето се роди на датата на Красимир Балъков – 29-и (Краси обаче е на 29 март), а носи зодията на баба си Таня - Лъв. „Аз съм един щастлив млад дядо!”, потвърди новината Красимир Балъков. Ръководството, футболистите и служителите на Етър честитиха на Краси Балъков и близките му и от сърце му пожелаха малкият Диего да им е жив и здрав, да ги радва и осмисля дните им. Сподели:", "date": "2018.07.30", "title": "Красимир Балъков стана дядо, ще дундурка малкия Диего Армандо"}
{"url": "http://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%89%D0%B8-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%8F%D1%82-%D0%BC%D0%BD370-%D0%B5-%D0%B1%D0%B8%D0%BB-%D1%83%D0%BC%D0%B8%D1%88%D0%BB%D0%B5%D0%BD%D0%BE-%D0%BE%D1%82%D0%BA%D0%BB%D0%BE%D0%BD%D0%B5%D0%BD-%D0%BE%D1%82-%D0%BC%D0%B0%D1%80%D1%88%D1%80%D1%83%D1%82%D0%B0-%D1%81%D0%B8-news769439.html", "text": "Екипът от независими разследващи на случая с полет МН370 на Малайзийските авиолинии публикува доклад, в който посочва, че не е успял да установи причината за изчезването на пътническия самолет, предадоха Ройтерс и Асошиейтед прес. \"Екипът не може да определи истинската причина за изчезването на МН370\" , каза пред журналисти неговият ръководител Кок Су Чон. Докладът потвърждава твърденията на малайзийските власти, че самолетът е бил отклонен умишлено от маршрута си и е летял в продължение на над седем часа след прекъсването на комуникационната връзка с него. Посочва се също, че не е изключено в изчезването на летателния апарат да е замесена и трета страна . Предполага се, че мястото на катастрофата на полет МН370 е в най-южната част на Индийския океан. Проведеното по-рано тази година от американската компания \"Оушън инфинити\" второ издирване на останките на самолета не даде резултат . Малайзийските власти завиха, че публикуваният доклад не е окончателен , тъй като останките на самолета не са намерени. Те посочиха също, че са готови да възобновят разследването, в случай че има достоверни данни за местонахождението им, съобщава БТА. Самолетът с 239 души на борда изчезна на 8 март 2014 г. , припомня Асошиейтед прес. Сподели:", "date": "2018.07.30", "title": "Разследващи: Изчезналият МН370 е бил умишлено отклонен от маршрута си"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B5%D1%82%D0%BA%D0%BE%D0%B2%D0%B0-%D1%89%D0%B5-%D0%BE%D1%82%D0%BA%D1%80%D0%B8%D0%B5-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B8%D1%80%D0%B0%D0%BD%D0%B8%D1%8F-%D1%82%D1%80%D0%B0%D0%BD%D0%B7%D0%B8%D1%82%D0%B5%D0%BD-%D0%B3%D0%B0%D0%B7%D0%BE%D0%BF%D1%80%D0%BE%D0%B2%D0%BE%D0%B4-%D0%B7%D0%B0-%D1%82%D1%83%D1%80%D1%86%D0%B8%D1%8F-news769511.html", "text": "„Булгартрансгаз“ ЕАД ще въведе в експлоатация разширението на транзитния газопровод за Турция (лупинг). Изграждането на двадесеткилометровата газопроводна отсечка от компресорна станция Лозенец до Недялско се реализира с цел повишаване на сигурността и капацитетните възможности на съществуващата транзитна газопреносна мрежа на \"Булгартрансгаз\". Дейностите са част от проекта за рехабилитация, модернизация и разширение на съществуващата газопреносна система, определен за проект от общ интерес от Европейската комисия. Обектът ще бъде открит на 3-ти август 2018 г., петък, 12:00 часа. На събитието ще присъстват министърът на енергетиката Теменужка Петкова, изпълнителният директор на „Булгартрансгаз“ ЕАД г-н Владимир Малинов, представители на изпълнителя „Главболгарстрой“ ЕАД и други. За участие в събитието са поканени и министър-председателят на Република България Бойко Борисов, както и министърът на енергетиката и природните ресурси на Република Турция Фатих Дьонмез. Сподели:", "date": "2018.07.30", "title": "Министър Петкова ще открие модернизирания транзитен газопровод за Турция"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%81%D0%B5-%D1%83%D0%B4%D0%B0%D0%B2%D0%B8-%D0%B2-%D0%B1%D1%8F%D0%BB%D0%BE-%D0%BC%D0%BE%D1%80%D0%B5-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%B9-%D0%BD%D1%8F%D0%BC%D0%B0%D1%82-%D0%BF%D0%B0%D1%80%D0%B8-%D0%B4%D0%B0-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B8%D1%80%D0%B0%D1%82-%D1%82%D1%80%D1%83%D0%BF%D0%B0-news769521.html", "text": "Петричкото село Скрът се мобилизира да събира средства за транспортиране тялото на Георгена Костадинова, която издъхна в гръцкия курорт Неа Перамос. 66-годишната жена, отишла на еднодневна почивка с дъщеря си и внука си, намери смъртта си във водите на Бяло море, пише струма.ком. Днес черната новина е най-коментирана в селото и околността. Хората се мобилизират в събирането на пари за докарване на тялото на Георгена в родното и село. Трагедията стана вчера следобед на плаж в гръцкия курорт Неа Перамос. Георгена, заедно с дъщеря си и 5 годишния си внук се качили на автобус, тръгващ в 7 часа от петричкото село Габрене, за еднодневна екскурзия до курорта Неа Перамос. Там около обяд докато жената разпуска в морето на пояса, внезапно и прилошало. Била на плиткото в морето. Веднага хора се събрали и опитали да помогнат на Георгена. Извикани на място били спешна помощ и полиция. Жената е транспортирана в болницата в гр. Кавала, но за жалост лекарите не са могли да помогнат. \"Тялото на жената е все още в Гърция. До колкото разбрах от дъщеря й, която е била с нея от болницата са поискали да им бъде платена сумата от 1100 евро, но дали са само за болницата, или за транспорта не знаем. Тази сутрин синът и дъщерята на жената тръгнаха за Кавала, за да направят всичко необходимо тя да бъде транспортирана. Ще се наложи от селото да съберем средства, за да им помогнем. Семейството няма финансова възможност. До преди две години Георгена работеше на оранжериите в Петрич, за да изкара някой лев\", коментира кметът на село Скрът ​​​​​​ Надка Райчева. Близки до семейството коментираха, че в последно време Георгена е имала здравословни проблеми, най-вече със сърцето. Селото е в шок от вчера насам, тъй като познават жената като изключително добра и отзивчива. Днес кметът на селото Надка Райчева започна кампания за набиране на средства. Във всички магазини в селото са поставени кутии. Райчева ще потърси и подкрепа от община Петрич, за да помогнат на семейството да транспортират тялото. Сподели:", "date": "2018.07.30", "title": "ГОРЕЩО! Българка се удави в Бяло море, близките й нямат пари да транспортират трупа"}
{"url": "http://pik.bg/%D0%B1%D1%83%D0%BC-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8%D1%82%D0%B5-%D0%BC%D0%B0%D1%81%D0%BE%D0%B2%D0%BE-%D0%B8%D0%B4%D0%B2%D0%B0%D1%82-%D1%83-%D0%BD%D0%B0%D1%81-%D0%B4%D0%B0-%D1%81%D0%B8-%D0%BF%D1%80%D0%B0%D0%B2%D1%8F%D1%82-%D0%B7%D1%8A%D0%B1%D0%B8%D1%82%D0%B5-news769436.html", "text": "Само преди ден \"Дейли Стар\" публикува материал за за организираните здравни екскурзии до България. Авторът на статията Джери Лоутън е криминален репортер и разказва как е пристигнал в София, за да му поставят зъбен имплант. Агенцията, която е организирала пътуването му, помага на много други англичани, които идват да се лекуват при родни специалисти. „България се развива бързо като водеща слънчева и здравна дестинация и се гордее с поредица от топ морски курорти по Черноморското крайбрежие“, пише той и допълва, че страната ни е дом на някои от най-добрите хирурзи в стоматологията и ортопедията в Европа. Според проучването на репортера в Обединеното кралство зъбните импланти достигат до 4500 паунда, докато у нас услугата му е струвала 660 паунда за същото високо качество. „Допълнителна увереност ми даде холивудската звезда Силвестър Сталоун, който публично обяви своята любов към българската стоматология. През 2012 година той счупи зъб, докато снимаше „Непобедимите 2“ там и беше толкова впечатлен от работата, която получи, че се върна, за да смени 24 от своите зъби“, пише Джери. Той пише още, че много англичани идват у нас и за ортопедични процедури. Подмяната на тазобедрена става тук им излиза 4840 вместо 11 280 паунда. Двойно по-евтина е и операцията на колянна става. 20 000 англичани идват у нас за нова усмивка. Те се възползват от уменията на родните стоматолози и хвалят услугите им в британските медии. Сподели:", "date": "2018.07.30", "title": "БУМ! Англичаните масово идват у нас да си правят зъбите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BBo%D0%BA%D0%B8%D1%80%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%BE%D1%82%D0%BA%D0%B0%D1%80%D0%B0%D1%85%D0%B0-%D0%B6%D0%B5%D0%BD%D0%B0-%D1%81-%D0%BB%D0%B8%D0%BD%D0%B5%D0%B9%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news769523.html", "text": "Движението по автомагистрала „Тракия“ в посока Бургас беше блокирано след като БМВ се вряза в комби. При удара, водачът на комбито излиза извън пътя и пада в нивата, предаде Бургас Инфо. Инцидентът станал към 14.00 часа днес, а кадри от злополуката светкавично се завъртяха в социалните мрежи. По първоначална информация при инцидента е пострадала жена. Тя е откарана в болницата с линейка. Причините за инцидента се изясняват. От КАТ отново предупреждават шофьорите да не натискат газта до дупка. От МВР предупреждават, че в района има задръстване от автомобили. Сподели:", "date": "2018.07.30", "title": "ИЗВЪНРЕДНО! Катастрофа блoкира магистрала „Тракия“, откараха жена с линейка (СНИМКИ)"}
{"url": "http://pik.bg/%D1%89%D0%B0%D1%81%D1%82%D0%BB%D0%B8%D0%B2-%D0%B4%D1%8F%D0%B4%D0%BE-%D1%82%D1%80%D1%8A%D0%BC%D0%BF-%D1%81%D0%B8%D1%8F%D0%B5-%D0%B2-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%B2%D0%BD%D1%83%D1%87%D0%BA%D0%B0%D1%82%D0%B0-%D1%81%D0%B8-%D0%B0%D1%80%D0%B0%D0%B1%D0%B5%D0%BB%D0%B0-%D1%81%D0%BD%D0%B8%D0%BC%D0%BA%D0%B8-news769443.html", "text": "Американският президент Доналд Тръмп рядко показва топлата страна на сърцето си. Той обаче не може да скрие щастливата си усмивка, когато е в компанията на внучката си Арабела . Момиченцето владее мандарин , а нейната майка постоянно демонстрира знанията ѝ в социалните мрежи. Преди време Арабела усмихна света със своята мечта – да стане морски пехотинец . Смята се, че в семейство Тръмп няма мързеливци. Затова и се възлагат големи надежди на момичето. Смята се, че някой ден то ще тръгне по стъпките на майка си и ще стане една от най-влиятелните и стилни бизнес дами в света. Сподели:", "date": "2018.07.30", "title": "ЩАСТЛИВ ДЯДО! Тръмп сияе в компанията на внучката си Арабела (СНИМКИ)"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD-%D0%BE%D0%B3%D1%8A%D0%BD-%D0%BF%D0%BE-%D0%BC%D0%B2%D1%80-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D1%80%D0%B0%D0%B7%D0%B3%D0%BD%D0%B5%D0%B2%D0%B8-%D0%BD%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D0%BA%D0%BE%D0%B9-%D0%BE%D1%81%D1%82%D0%B0%D0%B2-news769491.html", "text": "Лидерът на БСП Корнелия Нинова изпрати писмо до министъра на вътрешните работи Валентин Радев, в което го пита - кой е променил план – разстановката за контрол на пътното движение по време на събора на Бузлуджа, часове преди неговото начало? Заради тази промяна, десетки хиляди хора са били оставени в продължение на 5  часа да чакат автобусите под проливен дъжд без никаква организация на движението. „Вие не изпълнихте сключения между нас договор и очакваме да ни посочите виновните за това лица и те да понесат отговорността си”, пише още Корнелия Нинова. Уважаеми господин Радев, На 27, 28 и 29 юли 2018 г. на връх \"Бузлуджа\", местността  \"Историческа поляна\", се проведе традиционният митинг-събор, посветен на 127-та годишнина от началото на социалистическото движение в България. В тази връзка с писмо №0130-9 от 28.05.2018 г. се обърнахме към Вас да предприемете необходимите мерки за безопастността, охраната и нормалното протичане на мероприятието. Писма изпратихме и на Началника на Областна дирекция на полицията град Габрово, Началника на Областна дирекция на полицията Стара Загора, Началника на районно полицейско управление Казанлък, Началниците на сектор \"Пътна полиция\" в Стара Загора и Габрово. В резултат на разменената кореспонденция, подписахме договори с ОД на МВР Стара Загора и ОД на МВР Габрово \"срещу заплащане да се осъществи охраната на обществения ред и контрол на пътното движение по време на събора по отделен план-разстановка\". В тази връзка Ви питам, кой промени план-разстановката, часове преди събора? С това решение десетки хиляди хора бяха оставени в продължение на 5 часа да чакат автобусите под проливен дъжд без никаква организация на движението. Вие не изпълнихте сключения между нас договор и очакваме да ни посочите виновните за това лица и те да понесат отговорността си. Сподели:", "date": "2018.07.30", "title": "ЧЕРВЕН ОГЪН ПО МВР! Корнелия Нинова се разгневи на вътрешния министър за Бузлуджа: Кой остави десетки хиляди 5 часа на дъжда?"}
{"url": "http://pik.bg/%D1%81%D0%BC%D1%8A%D1%80%D1%82-%D0%BF%D0%BE%D0%BC%D1%80%D0%B0%D1%87%D0%B8-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%BD%D0%B0-%D0%B1%D1%81%D0%BF-%D0%B0%D0%B2%D1%82%D0%BE%D0%B1%D1%83%D1%81-%D0%BF%D1%80%D0%B5%D0%B3%D0%B0%D0%B7%D0%B8-85-%D0%B3%D0%BE%D0%B4%D0%B8%D1%88%D0%BD%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BD%D0%B0-%D1%81%D1%8A%D0%B1%D0%BE%D1%80%D0%B0-news769540.html", "text": "Утре, вторник, в Никопол е погребението на 85-годишната Пенка Д., която бе ударена от автобус \"Сетра\" на път за традиционния събор на БСП на връх Бузлуджа в събота. Жената почина няколко часа по-късно в габровската болница. За инцидента съобщиха днес от полицията в Стара Загора. Сигнал за прегазена от автобус жена на третокласния път между върховете Шипка и Бузлуджа бил подаден към 10,40 часа в деня на събора - 28 юли, съобщава \"Булнюз\". Ранената жена била откарана веднага в болницата в Габрово със 7 счупени ребра и фрактури на два от шийните прешлени - травми, които се оказали фатални за възрастната социалистка. Съобщението за смъртта й дошло в 17 часа. В родния си Никопол жената била известна като дългогодишна учителка и читалищна деятелка. За събора от Никопол тръгнали стотина души - с автобус, два микробуса и няколко леки автомобили. Тъкмо никополският автобус, с който пътувала и Пенка, ударил жената. Тя била пред него, когато возилото потеглило - вероятно хората са били спрели по пътя за кратка почивка. 51-годишният шифьор не бил употребил алкохол, показала проверката с дрегер намясто. На същият път, където задължително минават автобусите за събора от Северна България, към 15,50 часа в събота, след концерта на Горан Брегович, е регистриран и друг пътен инцидент, но той се разминал само с материални щети. При придвижване на заден ход на автобус \"Ивеко\" от Монтана шофьорът загубил контрол над него и ударил два други автобуса - \"Мерцедес\" и \"Гюлерюз Троя\". В деня преди събора, петък, автобус с младежи-активисти на социалистически партии от няколко балкански страни, които участваха на кръгла маса в Казанлък, катастрофира на път за връх Шипка. На един от завоите в местността \"Момин гроб\" в него странично се удари камион. И тогава всичко се размина само с материални щети. Над 500 автобуса преброиха полицаите в деня на събора на връх Бузлуджа. По данни на организаторите, участниците са били около 60 хиляди души.Подобно масово присъствие на хора, сред които повечето - възрастни, често води до нещастни случаи. Няколко пъти в годините хора са умирали от инфаркт на върха, преди две години възрастен човек се загуби в гората и останките му бяха открити едва след 12 месеца. Сподели:", "date": "2018.07.30", "title": "СМЪРТ ПОМРАЧИ ПРАЗНИКА НА БСП! Автобус прегази 85-годишна учителка на събора"}
{"url": "http://pik.bg/%D0%BA%D1%83%D0%BB%D1%82%D1%83%D1%80%D0%BD%D0%BE%D1%82%D0%BE-%D0%B8-%D0%BF%D1%80%D0%BE%D1%81%D0%B2%D0%B5%D1%82%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D1%82-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-news769536.html", "text": "Това съобщиха от пресцентъра на Министерството на културата. Документът ще бъде подписан от министрите Боил Банов и Красимир вълчев утре в експозиционната зала на Национален политехнически музей - София. Министерството на културата и Министерството на образованието и науката ще сключат Споразумение за сътрудничество за осъществяване на мерки и дейности между институциите в системата на предучилищното и училищното образование и държавните, регионалните и общинските музеи и художествени галерии в страната. Сподели:", "date": "2018.07.30", "title": "Културното и просветното министерство подписват договор за сътрудничество"}
{"url": "http://pik.bg/%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D1%82-%D0%BE%D0%B7%D0%B2%D1%83%D1%87%D0%B8%D1%82%D0%B5%D0%BB%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BD%D0%B0-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B7%D0%B0%D0%BB%D0%B0-%D0%B2-%D0%BD%D0%B4%D0%BA-news769448.html", "text": "Обновяват озвучителната система на Зала 1 на НДК. Идеята е да се подобри звукът за кино прожекции. Озвучителната система е връстник на залата и е от 1980 г. Специалистите вярват, че въпреки възрастта ѝ тя може да бъде реставрирана, а не заменена, съобщава бТВ. „Точно тези зад мен са от калифорнийски кедър. Те са изключително качествени и с новите дигитални възможности ще се опитаме да подсилим тяхното качество и нивото на звука”, обясни Борислав Велков, председател на Съвета на директорите на НДК. Изискванията за озвучаване в киното стават все по-големи и амбициозни, затова подобряването започва със серия тестове. „Това е един от трите звукови агрегата, които са доставени в началото на Двореца от най-известната фирма за звук, единствената фирма в света, разположена в Холивуд”, посочи специалистът по звукови системи Веселин Тодоров. „Бихме искали да направим профилактика и да надградим това озвучаване така, че за кино, конгреси и за други събития залата да бъде с един обновен звук”, каза още Борислав Велков. За ремонта от НДК ще разчитат на спонсори. Очаква се първият етап да приключи до есента, за да е готов за предстоящата „Киномания”. Сподели:", "date": "2018.07.30", "title": "Обновяват озвучителната система на най-голямата зала в НДК"}
{"url": "http://pik.bg/%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA%D0%B0-%D1%81%D0%B8-news769539.html", "text": "Областният управител на Софийска област Илиан Тодоров иска оставката на заместник-областния управител Николай Николов заради постоянно неизпълнение на служебните задачи и неявяване на работа, съобщи пресцентърът на абластната администрация. За последните 5 календарни месеци при 102 работни дни, Николов се е явил на работа само 42 работни дни, в които влизат 19 дни отпуска. Реално на работните си задължения в областна администрация на Софийска област Николов е „посветил“ 23 работни дни. Данните са отчетени чрез входно-изходната система за електронно чекиране. В този случай Тодоров пита Министерски съвет защо на Николов се плаща заплата и така ли се харчат парите на данъкоплатците?! Областният управител пита и дали в някоя друга държавна администрация съществува такъв прецедент?! Сподели:", "date": "2018.07.30", "title": "Областният управител на Софийска област Илиан Тодоров иска оставката на заместника си "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D1%86%D0%B2%D0%B5%D1%82%D0%B0-%D0%BD%D0%B0-%D0%B1%D0%B5%D0%BD%D0%BA%D0%B0%D1%82%D0%B0-%D0%B8%D0%B7%D0%B4%D0%B0%D0%B2%D0%B0-%D0%BC%D0%B5%D0%BB%D0%B0%D0%BD%D0%BE%D0%BC-news769457.html", "text": "Въпреки, че не са ракови образувания при хората, които имат повече от 50 обикновени бенки има риск от развитие на меланом. По принцип бенките рядко се развиват в рак. Всяка промяна в бенката би следвало да провокира преглед при специалист дерматолог - онколог. Промяната може да засяга цвета, размера, особено когато разрастването е неравномерно, формата, структурата или релефа. Показатели са също появата на люспи, изсъхване на образуванието, втвърдяването му или кървене, поява на сърбеж. Онколозите смятат, че бенките могат да се превърнат в злокачествени тумори. Един от видовете рак на кожата, в които се израждат бенките, се нарича меланома. Затова към тях трябва да се отнасяме много внимателно и в никой случай да не ги чоплим и да не ги излагаме на преки слънчеви лъчи. При появата на бенки освен, че веднага трябва да бъдат изследвани, необходимо е още да се избягва прекомерното излагане на слънце, особено в часовете между 10:00 и 15:00 ч., когато UV лъчите са най-силни. Препоръчително е да се носи подходящо, предпазващо от слънцето облекло, шапка и слънчеви очила с UV филтър. Използването на предпазни кремове и лосиони със слънцезащитен фактор 15 и по-голям винаги, когато сте навън за по-продължително време. От изключителна важност е да бъдат избягвани ултравиолетовите лампи и солариумите. Редовното самоизследване за наличие и промяна в броя, размера, цвета и формата на пигментираните участъци е препоръчително за здравето на вашата кожа. При наличие на тревожни белези се консултирайте веднага с лекар. Обикновената бенка е образувание на кожата, което се появява при струпване на пигментните клетки - меланоцити. При повечето възрастни броят на обикновените бенки е между 10 и 40 по цялата кожа, като преобладават повече на откритите части на тялото. Сподели:", "date": "2018.07.30", "title": "ВНИМАВАЙТЕ! Промяна в цвета на бенката издава меланом"}
{"url": "http://pik.bg/%D0%B4%D0%BE%D1%81%D1%82%D0%BE%D0%B5%D0%BD-%D0%B7%D0%B0-%D0%BE%D1%81%D0%BA%D0%B0%D1%80-%D0%BD%D0%B5%D0%B9%D0%BC%D0%B0%D1%80-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D1%81%D0%B8%D0%BC%D1%83%D0%BB%D0%B0%D1%86%D0%B8%D0%B8-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news769546.html", "text": "Бразилската футболна звезда Неймар призна, че е преиграл след някои нарушения срещу него по време на Световното първенство в Русия. Кариоката допълни, че вече е нов човек и си е взел поука от критиките, които е получил в родината си и по целия свят. \"Може би си мислите, че преигравах. Да, понякога прекалявах с реакциите си, но истината е, че понесох доста удари по време на мачовете и ме болеше. Много хора смятат, че падах прекалено лесно, но имаше ситуации, в които буквално се разпадах\", каза Неймар. \"Но приемам критиките. Дълго време разсъждавах върху всичко и смятам, че вече съм нов човек\", допълни Неймар, цитиран от \"Новспорт\". Сподели:", "date": "2018.07.30", "title": "ДОСТОЕН ЗА \"ОСКАР\"! Неймар призна за симулации на Мондиала"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B8%D0%B7%D0%BC%D1%8A%D1%87%D0%B2%D0%B0%D1%82-%D0%BF%D0%BE%D0%BD%D0%B8-%D0%B2-%D0%B7%D0%BE%D0%BE%D0%BF%D0%B0%D1%80%D0%BA%D0%B0-%D0%BD%D0%B0-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B2%D0%B8%D0%B4%D0%B5%D0%BE-18-news769414.html", "text": "Скандално видео от зоопарка в Стара Загора се появи в интернет. Клипът е споделен в страницата \"Група за Истината за Стара Загора\" и показва как малко пони едва-едва се придвижва, заради безотговорното отношение на служителите. \"За жалост всичко в зоопарка е оставено на самотек. Мизерия при всички животни, хранят ги като прасета и дори да се преглътне това, това от мързел да оставяш животните да се мъчат е неморално и нечовешко. Защо никой в зоопарка не се погрижи поне за това пони да не се мъчи? Хората тук твърдят, че просто копитата му не са поддържани и за това не може да се движи. Не съм запозната, но ако е така е просто отвратително, животното да е осакатено заради поредната човешка немърливост!\", сигнализира авторката на клипчето - Галя. Под поста й се включиха и други жители на Стара Загора, които също потвърдиха, че условията, при които живеят животните са под всякаква критика, а персоналът не полага нужните грижи. \"Не е най- важното за момента да се сменя управителя (директор е д-р Радослав Михайлов), а да се вдигне шум около всички проблеми в Зоопарка и да се предизвикат нужните проверки, да се принуди персоналът (от управителя до чистача) да работя,т както се изисква от тях и както следва за хора, контактуващи и обгрижващи животни, а ако не стават за това, просто да бъдат сменени!!!\", зоват хората под Аязмото. \"Това не е зоопарк, а нагледен начин да се покаже на децата как се измъчват животни! Тов е затвор ,а не зоопарк. Ужасен е! Не водете децата си там!\", негодуват още заралии. Сподели:", "date": "2018.07.30", "title": "СКАНДАЛНО! Вижте как измъчват пони в зоопарка на Стара Загора (ВИДЕО 18+)"}
{"url": "http://pik.bg/%D1%85%D0%BE%D1%80%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BC%D0%B0%D0%B9%D0%BA%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-news769543.html", "text": "Палатков лагер на инвалиди от различни организации, които протестират срещу исканията на майките с деца с увреждания, е изграден на площад „Свобода\" в Русе, съобщи БТА. „Ние не сме съгласни с опитите на майките с деца с увреждания да искат за подпомагането им по-високи суми от отделяните пари за другите нуждаещи се хора и така да разделят инвалидите“, каза териториалният председател на Съюза на слепите Красимир Петров. Той обясни, че протестират по същата причина и срещу проекта за закон на националния омбудсман Мая Манолова. Тези контрапротестиращи хора с увреждания ще стоят през цялата седмица на площада. В Русе палатковият лагер на протестиращите майки с деца с увреждания е от близо 40 дни. Контрапротест се заформи в Русе срещу майките на деца с увреждания. Сподели:", "date": "2018.07.30", "title": "Хора с увреждания на протест срещу майките на деца с увреждания"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0%D1%82%D0%B0-%D1%83%D0%B1%D0%B8%D1%82%D0%B8-%D1%82%D1%83%D1%80%D0%B8%D1%81%D1%82%D0%B8-%D0%B2-%D1%82%D0%B0%D0%B4%D0%B6%D0%B8%D0%BA%D0%B8%D1%81%D1%82%D0%B0%D0%BD-%D1%81%D0%B0-%D0%BF%D1%80%D0%B5%D0%B3%D0%B0%D0%B7%D0%B5%D0%BD%D0%B8-%D1%83%D0%BC%D0%B8%D1%88%D0%BB%D0%B5%D0%BD%D0%BE-news769458.html", "text": "Четирима чуждестранни колоездачи са били прегазени от автомобил вчера в Таджикистан. Възможно е да става дума за терористичен акт, заяви днес таджикистанският министър на вътрешните работи Рамазон Рахимзода, цитиран от Ройтерс. Четиримата загинали са били граждани на САЩ, Швейцария и Холандия. Други трима туристи - от Швейцария, Холандия и Франция - са ранени, единият от които е и с прободна рана в гърба. \"Проверяваме всички версии - нещастен случай, грабеж, включително терористичен акт\", каза Рахимзода на брифинг за медиите. По думите му полицията е задържала един заподозрян и е убила друг, оказал съпротива при арест. Още трима издирвани са на свобода, включително собственикът на колата, с която полицията предполага, че са били блъснати туристите, докато карали велосипеди в селски район южно от столицата Душанбе. Сподели:", "date": "2018.07.30", "title": "Четиримата убити туристи в Таджикистан са прегазени умишлено"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-36-%D0%B3%D0%BE%D0%B4%D0%B8%D1%88%D0%BD%D0%B0-%D1%80%D0%BE%D0%B4%D0%B8%D0%BB%D0%BA%D0%B0-%D0%BF%D0%BE%D1%87%D0%B8%D0%BD%D0%B0-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%B1%D0%B5%D0%B1%D0%B5%D1%82%D0%BE-%D0%B5-%D0%B2-%D0%BA%D0%BE%D0%BC%D0%B0-%D1%81%D0%BB%D0%B5%D0%B4-%D0%BF%D0%BB%D0%B0%D0%BD%D0%B8%D1%80%D0%B0%D0%BD%D0%BE-%D1%81%D0%B5-news769554.html", "text": "Родилка почина, а бебето ѝ е в кома след планирана операция секцио в университетската болница в Плевен. Почернените близки търсят истината и се притесняват случаят да не се покрие, предава бТВ. Владислав и покойната му съпруга официално стават семейство четири дни преди планираното раждане. „Още при първата консултация това беше условието, поставено от д-р Вася Георгиева – раждането да е във въпросната болница с нейния екип срещу сумата от 900 лв.”, посочва Владислав. По думите му на покойната му съпруга е поставена упойка, след което е оставена в операционната зала без надзор. „Когато са се върнали са започнали вече да я спасяват”, казва Владислав. Новороденото е в кома с риск за живота, а бащата категорично отказва да приеме версията на лекарите за случилото се. „Опитват се да я изкарат, че е с високо кръвно. Цял живот, милата, е с ниско кръвно”, казва той. Д-р Георгиева не може да бъде открита за коментар. До втора клинична база на болницата не се допускат медии. Според документите на родителката ден по-рано тя е била здрава и без кръвно. „Точно заради това се прави проверка, нещо се е случило и вече патоанатомите, които са лекарите, ще решат това нещо”, посочи Момчил Цветков, говорител на УМБАЛ „Д-р Георги Странски”. Резултатите от аутопсията ще бъдат готови в едномесечен срок, а Здравното министерство наложи спешна проверка по случая. В болницата влизат Районната здравна инспекция и изпълнителна агенция медицински одит. Сподели:", "date": "2018.07.30", "title": "ТРАГЕДИЯ! 36-годишна родилка почина в плевенската болница, бебето е в кома след планирано секцио"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B6%D1%83%D0%BB%D0%BA%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D0%B1%D1%80%D0%B0%D0%BA%D0%B0-%D1%81%D0%B8-%D0%B4%D0%B0-%D0%BF%D0%BE%D0%B4%D0%B0%D0%B4%D0%BE%D1%85-%D0%BC%D0%BE%D0%BB%D0%B1%D0%B0-%D0%B7%D0%B0-%D1%80%D0%B0%D0%B7%D0%B2%D0%BE%D0%B4-%D1%81-news769489.html", "text": "\"Засега не искам да навлизам в подробности защо се стигна до развод. Само ще кажа, че със Станимир имахме различия от битов характер\", допълни силиконката. Само преди седмица тя сподели пред светското предаване на ПИК TV \"Жълтите новини\", че с Ташев усърдно работят заедно по новото им бизнес начинание - парти агенция. Сега няма да се налага разпадналото се семейство да дели дяловете си във фирмата, тъй като тя била изцяло собственост на риалити звездата. Според запознати, след като Джулиана събрала всички вещи и дрехи на Станимир от апартамента й и му ги изпратила по куриер, той си е купил самолетен билет за Англия. Там живее цялото му семейство. Мълви се, че в живота на блондинката вече има нов мъж, но засега тя мълчи по въпроса. \"Мис Силикон 2013\" Джулиана Гани очаква всеки момент бракът й с фитнес инструктора Станимир Ташев да бъде разтрогнат. Това призна пред ПИК самата тя. \"Да, вярно е, развеждам се. Вече две седмици не живея със Станимир. С брака ни е свършено, аз подадох молбата за развод\", разкри Малката Джулка. Припомняме, че секс бомбата се сгоди за мускулестия мачо от Димитровград миналата година в Тайланд. А след завръщането им двамата станаха семейство Ташеви по бързата процедура, тъй като на Джулиана й предстоеше участие във ВИП-сезона на \"Биг Брадър\". Няма и година след скоротечната сватба, Малката Джулка ще се освободи от фамилията на съпруга си. Сподели:", "date": "2018.07.30", "title": "САМО В ПИК! Малката Джулка с ексклузивно разкритие за брака си: Да, подадох молба за развод! Събрах багажа на бившия ми мъж "}
{"url": "http://pik.bg/%D0%B1%D0%B5%D1%82%D0%BE%D0%BD-%D0%BF%D0%BE%D0%BC%D0%BF%D0%B0-%D0%BD%D0%B0%D0%B4%D0%B2%D0%B8%D1%81%D0%BD%D0%B0-%D0%BD%D0%B0%D0%B4-%D1%8F%D0%BD%D1%82%D1%80%D0%B0-%D0%B2-%D0%B3%D0%B0%D0%B1%D1%80%D0%BE%D0%B2%D0%BE-%D1%81%D0%BD%D0%B8%D0%BC%D0%BA%D0%B0-news769556.html", "text": "Бетон помпа се обърна и надвисна опасно над река Янтра в Габрово, предаде бТВ. По първоначална информация няма пострадали при инцидента. Зрител изпратил кадри от аварията в платформата на телевизията „Аз, репортерът”. На тях се виждат много сериозни щети по машината, която е била използвана за разширяването на автобусна спирка. Според местния сайт \"Габрово Daily\" причина за случилото се е поддала основа под един от стабилизаторите на бетон помпата. Заради преместването на камиона движението по ул \"Юрий Венелин\" ще бъде спряно до късните часове. Сподели:", "date": "2018.07.30", "title": "Бетон помпа надвисна над Янтра в Габрово (СНИМКА)"}
{"url": "http://pik.bg/%D0%B4%D0%BE%D0%B1%D1%80%D0%B0-%D1%81%D0%B4%D0%B5%D0%BB%D0%BA%D0%B0-%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D1%82-%D0%BD%D0%BE%D1%83-%D0%BA%D0%B0%D0%BC%D0%BF-%D0%B1%D0%B0%D1%80%D1%81%D0%B0-%D0%BF%D0%B5%D1%87%D0%B5%D0%BB%D0%B8-300-%D0%BC%D0%BB%D0%BD-%D0%B5%D0%B2%D1%80%D0%BE-news769455.html", "text": "В следващите месеци се очаква шефовете на Барселона да осъществят грандиозна сделка с цел да спечелят пари за обновяването на \"Ноу Камп\". Ръководството на каталунците се опитва да намери голям инвеститор, на когото да продаде част от името на стадиона. Според \"Маркa\" клубът очаква да получи около 300 млн. евро от голяма компания само за името на съоръжението. Най-вероятните инвеститори са от Северна Америка и Азия. Компанията ще стане ясна в началото на 2019 година. Преди края на сезон 2018/19 ще се проведе Генерална Асамблея, която се очаква да официализира сделката. Сподели:", "date": "2018.07.30", "title": "ДОБРА СДЕЛКА! Обновяват \"Ноу Камп\", Барса печели 300 млн. евро"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B0%D0%B5%D1%86-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%B5-%D0%B7%D0%B0%D0%BF%D0%BB%D0%B0%D1%88%D0%B5%D0%BD%D0%B0-%D0%BE%D1%82-%D1%8F%D0%B4%D1%80%D0%B5%D0%BD%D0%B0-%D0%B0%D0%B2%D0%B0-news769515.html", "text": "Обществена поръчка и откриване на пряко възлагане за АЕЦ \"Козлодуй  посяга грубо върху интереса на българската държава, сигурността на централата и се обслужват чужди интереси, алармира лидерът на АБВ Румен Петков, предаде партийният пресцентър. Той предупреди, че централата е застрашена от ядрена авария. \"Общо казано, ние ще дадем 3 млн. лв. на „Уестингхаус-Швеция“, за да ни напишат анализ колко е хубаво тяхното гориво. За това ние от АБВ се  обърнахме към редица анализатори и те считат, че това е един експеримент, който представлява посегателство върху сигурността на двата блока\", допълни той.  Писмо от страна на тогавашния шеф на ЕВРАТОМ - Агенция по доставките Стаматиос Цалас от 2016 г. е изключително цинично и е ярък пример на политически рекет и демонстрация на зависимост на висш държавен чиновник“, посочи Петков. „При положение, че всяка ядрена централа има възможност да избира между френско, канадско, руско, американско ядрено гориво, този висш държавен чиновник да пише писмо, в което императивно разпорежда да се вземе ядрено гориво от  „Уестингхаус-Швеция“, е цинизъм. Това е една от причините в Европа да се насажда евроскептицизъм, избиващ в евроомраза. Тук има или рушветчийство на много високо равнище, или форма на зависимост. За нас от АБВ е непонятно защо парламентарната комисия по енергетика не се противопоставя на това решение и то не е подложено на парламентарен контрол”, допълни той. Според него всички централи в Европа, които са работели с това гориво, имат проблеми от инженерно-техническо естество, което означава, че буквално държавата ни се използва като опитно зайче за тестване на ядрено гориво, което се е провалило веднъж в Чехия и в Украйна. “Ако българската държава не каже: „Не!”, то българските институции ще станат съучастници в създаване на предпоставки за сериозен ядрен инцидент в Козлодуй“, заяви председателят на АБВ. Той сигнализира и за нередности в обществени поръчки, свързани с газопреносната мрежа. „На 2 март 2016 г. е открита процедура по обществена поръчка за изграждането на транзитен газопровод за Турция в участъка КС „Лозенец” до ОС „Недялско”. Този участък е с дължина 20 км. и е остойностен на 47 128 000 лв. без ДДС - по 2,5 млн. лв. на километър. Когато се изгражда 180-километровия колектор България – Гърция, той е определен на 290 млн. лв., което е 1,6 млн. лв. на километър. Значи някой краде 1 милион на километър или „Булгартрансгаз“ не знаят какво поръчват. Този някой в случая е „Главболгарстрой”, поясни Румен Петков. „Поръчката е от март месец 2016 г., когато е подписан договор, срокът на изпълнение е 18 месеца, а в публичното пространство се обяви, че отсечката ще бъде открита и въведена в експлоатация на 2 август от министър-председателя. Забавяне с 11 месеца на най-скъпото газопреносно съоръжение в страната. Министър-председателят трябва да знае, че отива да открива обект, който е оскъпен с 25 милиона лева и някой ще си бърше ръкавите с него. Ако отива, трябва да знае откъде започва разпределението на тия 25 милиона. И тук големият въпрос е – защо в НС това не направи впечатление на никого?”, коментира лидерът на АБВ. По думите му  обществената поръчка също се прави със специфични изисквания, на които да отговаря единствено „Главболгарстрой“, като същевременно има основание да счита, че са били предложени немски тръби и в последствие са били заменени с по-евтини. „Изключително смущаващо е предвидения ремонт и реконструкция на 4 газ станции, като три от тях вече са били модернизирани и открити през 2016 г.“, обяви още Петков. „Това са компресорните станции в Странджа, Лозенец, Ихтиман и Петрич, които преди две години са били модернизирани на обща стойност над 200 млн. лв. Сега е обявена процедура за реконструкция на 3 от тях, на обща стойност 150 млн. лв. – Лозенец, Ихтиман и Петрич. Още повече, че две от тях вероятно ще бъдат изведени от газопреносния поток“, каза Петков. Не на последно място той коментира приемането на една тежка лобистка поправка в Закона за енергетиката, която засяга стратегически интереси на България за реализиране на газов хъб. Те са свързани с концесията, която е единствено и само за добив на природен газ от икономическата ни зона в Черно море. „Концесионерът ни към този момент е „Петрокелтик“ ООД -Люксембург. Концесионерът през последната година системно не изпълнява концесионния си договор. Ние от АБВ ще настояваме в МОСВ да бъде направен сериозен анализ на извършеното и неизвършеното от него. Самият той преди няколко месеца е поискал прекратяване на концесията с аргумент, че не може да я изпълнява. Имаме основание да считаме, че в резултат на неустойки дължи на държавата десетки милиони”, подчерта председателят на АБВ. „Вместо да се вземат мерки, се прави промяна в закона, в която изрично се разрешава такъв тип съоръжения да могат да действат в перспектива. С тази промяна се обслужва стриктно интереса на концесионера, който вече е внесъл молба в КЕВР с искане за издаване на такъв тип лиценз“. Петков е категоричен, че ще сезира МОСВ за тези нарушения, както и че има основание да се счита, че концесионерът не изпълнява екологичните норми и изискванията за изхвърляне на отпадните води със съдържание на цианид, олово и арсен и те до момента са били изхвърляни в Черно море. „Даваме тези примери с цялото смущение, че са източник на корупционни практики. Обезпокоени сме от факта, че това също не смущава никой в Народното събрание. Това са парите на България и някой ги краде. Една част от тях с участието на 240 народни представители. БСП на първо място, подкрепени от ГЕРБ. Това, което коментирам, не е обект на парламентарен контрол. Значи в парламента няма опозиция”, категоричен бе Румен Петков. Сподели:", "date": "2018.07.30", "title": "ГОРЕЩА ТЕМА! Румен Петков със страшно предупреждение: АЕЦ \"Козлодуй\" е заплашена от ядрена авария!"}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%BE-%D1%87%D0%B0%D1%81%D1%82-%D0%BE%D1%82-%D1%80%D1%83%D1%81%D0%BA%D0%B8-%D0%BA%D1%83%D1%80%D0%BE%D1%80%D1%82-%D0%B8%D0%B7%D1%82%D0%B5%D1%87%D0%B5-%D0%B2-%D0%B3%D0%BE%D1%80%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news769472.html", "text": "Страховита буря връхлетя руския курорт Кисловодск в петък и през уикенда. Силен вятър и проливен дъжд нанесоха множество щети по града, а голям брой жители и гости бяха ранени. По улиците на града се виждат пречупени дървета, части от покриви на сгради и много изпотрошени автомобили. Енергийното снабдяване е прекъснато за повече от 4 хиляди къщи. Аварийните бригади работят на място. В администрацията на Кисловодск се проведе спешна среща и бе обявено извънредно положение в града. В социалните мрежи бе публикувано зрелично видео, на което се вижда как част от заведение буквално изчезва в наводнение по горски склон, повличайки със себе и човек. Сподели:", "date": "2018.07.30", "title": "ЗРЕЛИЩНО! Част от руски курорт изтече в гората (ВИДЕО)"}
{"url": "http://pik.bg/%D0%BE%D1%82-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%81-%D0%BB%D1%8E%D0%B1%D0%BE%D0%B2-%D0%B4%D0%B2%D0%B5-%D1%81%D0%B5%D1%81%D1%82%D1%80%D0%B8-%D0%B5%D0%B4%D0%BD%D0%BE-%D0%B4%D1%83%D0%BF%D0%B5-%D1%81%D0%BD%D0%B8%D0%BC%D0%BA%D0%B8-news769484.html", "text": "Най-горещата силиконка у нас, показа пищни форми на гореща снимка. Дотук нищо ново. Но не! Този път фотото е с бонус. До апетитната Николета Лозанова позира сестра й, също по бански. И отдалеч се вижда, че двете са сестри - дори барабанчетата им са еднакви! Нищо чудно, че живакът хвръкна нагоре, след тази снимка. Николета Лозанова пак зарадва мъжете това лято. Докато останалата част от родните красавци са се покрили, бившата тв водеща радва мъжките очи и в студ, дъжд и наводнения. Сподели:", "date": "2018.07.30", "title": "От Николета с любов: Две сестри, едно дупе! (СНИМКИ)"}
{"url": "http://pik.bg/%D1%82%D1%80%D0%B5%D1%81%D0%BA%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BB%D0%B5%D0%B2%D1%81%D0%BA%D0%B8-%D0%B2%D0%B5%D1%87%D0%B5-%D0%B8%D0%BC%D0%B0-%D0%BD%D0%BE%D0%B2-%D1%82%D1%80%D0%B5%D0%BD%D1%8C%D0%BE%D1%80-news769555.html", "text": "“Славиша Стоянович подписа своя договор с ПФК Левски. Словенският треньор парафира с клуба за две години непосредствено преди първото домакинство на \"сините\" за новия сезон\", пишат от клуба. 48-годишният специалист наследява на поста Делио Роси. Стоянович започва работа с играчите от утре. Славиша Стоянович вече официално е треньор на Левски. Това бе обявено на сайта на \"сините\". Сподели:", "date": "2018.07.30", "title": "ТРЕСКА НА \"ГЕРЕНА\"! ОФИЦИАЛНО: Левски вече има нов треньор!"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B1%D0%B8%D1%82%D0%BA%D0%B0-%D1%81%D0%BF%D0%B8%D1%80%D0%B0%D0%BC%D0%B5-%D1%81-%D0%B2%D1%8A%D0%BB%D1%87%D0%B0-%D1%83%D1%80%D0%B8%D0%BD%D0%B0-%D0%B4%D0%B8%D0%B2%D0%B8%D1%82%D0%B5-%D0%BF%D1%80%D0%B0%D1%81%D0%B5%D1%82%D0%B0-%D0%BE%D1%82-%D1%80%D1%83%D0%BC%D1%8A%D0%BD%D0%B8%D1%8F-news769568.html", "text": "Вълча урина ще спира набезите на дивите прасета от Румъния, които са преносители на заразата от африканска чума по свинете. Северната ни граница ще бъде третирана с ампули с животинската течност, за да не се допусне проникване у нас на епидемията, върлуваща на около 60 км отвъд Дунава, съобщи за експерт от аграрното министерство. Вълчата урина е естествен репелент без химически примеси, който прогонва животните, тъй като те получават сигнал за заплаха от гладни хищници. На българските власти ще са необходими над 2660 ампули, които да се активират против африканската чума. Ефектът на всяка ампула продължава три месеца. Все още не е публично оповестена цената, която държавата ще плати за капсулите с вълча урина. Не е ясно и коя фирма ще получи поръчката за доставка. В интернет този естествен репелент се търгува на дребно по около 35 лева за 100 милилитра. До момента имаме изградени 11 км телена ограда по сухоземната граница с Румъния, съобщи междувременно земеделският министър Румен Порожанов в събота. „Забити са коловете и на още 8 км“, увери той. След оперативно заседание в Шабла за преглед на мерките срещу африканската чума по свинете министърът каза още, че оградата вече се подсилва и със спираловидна режеща тел тип „Бруно“. Препоръката за монтиране и на този вид тел била направена от експерти и от министрите на последното заседание на правителството. На най-рисковите места и по протежение на пътеките на движение на дивите животни ще бъде поставен и втори ред „Бруно“. Изграждането на оградата към момента става едновременно от 3 места – Кайнарджа, Дуранкулак и Кардам. 480 души от шестте държавни горски предприятия, от регионалните управления по горите във Варна, Русе и Шумен и Изпълнителна агенция по горите са ангажирани на място с изграждането на телената преграда срещу дивите прасета от Румъния. Сподели:", "date": "2018.07.30", "title": "СТРАШНА БИТКА! Спираме с вълча урина дивите прасета от Румъния"}
{"url": "http://pik.bg/%D1%86%D0%B8%D0%BF%D1%80%D0%B0%D1%81-%D0%BE%D1%82%D0%B8%D0%B4%D0%B5-%D0%B2-%D0%BE%D0%BF%D0%BE%D0%B6%D0%B0%D1%80%D0%B5%D0%BD%D0%B8%D1%8F-%D0%BC%D0%B0%D1%82%D0%B8-news769437.html", "text": "Гръцкият премиер Алексис Ципрас посети днес крайбрежния град Мати, намиращ се източно от Атина, който беше опустошен от смъртоносни горски пожари миналата седмица, съобщава в. \"Катимерини\". Изданието напомня, че според оповестени вчера данни на противопожарната служба броят на загиналите при пожарите е достигнал 91 души, а 25 души се смятат за изчезнали. Сподели:", "date": "2018.07.30", "title": "Ципрас отиде в опожарения Мати"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B7%D0%B0%D1%89%D0%B8%D1%82%D0%B8-%D1%86%D0%B8%D0%BF%D1%80%D0%B0%D1%81-%D0%B7%D0%B0-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%BD%D0%B0%D0%B9-%D0%BB%D0%B5%D1%81%D0%BD%D0%BE-%D1%89%D0%B5%D1%88%D0%B5-%D0%B4%D0%B0-%D0%B1%D1%8A%D0%B4%D0%B5-%D0%B4%D0%B0-%D1%81%D0%B5-%D1%81%D0%BA%D1%80%D0%B8%D0%B5-news769512.html", "text": "Ekathimerini, цитиран от \"Фокус\". Министърът на отбраната на Гърция Панос Каменос защити реакцията на правителството при справянето с избухналите край Атина пожари, които по последни данни са отнели живота на 91 души, предава „Не мога да се сетя за друга криза, при която министър-председател да е поемал политическата отговорност“, заяви Каменос по време на пресконференция в Атина, часове след като премиерът Алексис Ципрас посети морския град Мати, който пострада най-силно от бедствието. „Най-лесното нещо щеше да бъде Ципрас да се скрие и да не се покаже. Министър-председателят бе там и неговата позиция бе последователна“, допълни министърът на отбраната. „Всички ние, всеки на своята позиция и лично участие в тази огромна трагедия се опитва да разбере какво е можело да се стори по-добре. Няма съмнение, че всички ние можехме да се представим по-добре“, допусна той и посочи, че, ако има грешки и пропуски, ще има и отговорни за тях. По време на посещението си в Мати Ципрас се срещна с местни жители, с пожарникари и полицейски служители. Според основната опозиционна партия „Нова демокрация“ тази визита е била „публична каскада“. „Хората обаче не могат да бъдат повече убедени в такива, те искат да знаят цялата истина и как толкова животи са загубени без причина“, пише в официално заявление на партията. Сподели:", "date": "2018.07.30", "title": "Военният министър на Гърция защити Ципрас за пожарите: Най-лесно щеше да бъде да се скрие"}
{"url": "http://pik.bg/%D0%BC%D0%B8%D0%BB%D0%B0%D0%BD-%D0%B7%D0%B0%D1%80%D0%B8%D0%B1%D1%8F%D0%B2%D0%B0-%D0%BA%D0%BE%D0%BD%D1%82%D0%B5-%D1%81%D1%8A%D1%81-7-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news769544.html", "text": "Според информация на английското издание \"Дейли Мирър\", ръководството на Милан ще предложи 7 милиона евро годишна заплата на Антонио Конте. Медиите в Италия са категорични, че Дженаро Гатузо ще бъде освободен след края на турнето на \"росонерите\" в САЩ и именно бившият мениджър на Челси ще го замени. В момента Конте води дело срещу сините за неустойка на стойност 10 милиона паунда за предсрочно прекратяване на договора му. Сподели:", "date": "2018.07.30", "title": "Милан зарибява Конте със 7 милиона евро на година"}
{"url": "http://pik.bg/%D0%BF%D0%B8%D1%8F%D0%BD-%D0%BC%D0%BB%D0%B0%D0%B4%D0%B5%D0%B6-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8-%D1%81%D0%B5%D0%BB%D1%84%D0%B8-%D1%81-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BF%D1%80%D0%B8%D0%B1%D1%80%D0%B0%D1%85%D0%B0-%D0%B3%D0%BE-%D0%B2-%D0%B0%D1%80%D0%B5%D1%81%D1%82%D0%B0-news769447.html", "text": "Полицаи хванали водач да шофира пиян минути след като спрял да си прави селфи в района на пътнотранспортно произшествие в село Илия Блъсково . Инцидентът на кръстовище в селото станал около 16:40 часа вчера. Водач на автомобил \"Тойота Корола“ с шуменска регистрация не пропуснал движещия се по път с предимство водач на БМВ 316 също с шуменска регистрация . Двете коли се блъснали . 26-годишният мъж, който бил зад волана на БМВ-то, получил фрактура на носа вследствие на катастрофата, станало ясно при преглед в шуменската болница. Мъжът бил освободен за домашно лечение. Водачът на \"Тойота\"-та е тествана с дрегер, не е отчетено наличие на алкохол. При отработване на произшествието до автомобилите спрял мъж, който започнал да си прави селфи на фона на произшествието. Помолен бил да напусне мястот, съобщава Дарик. Тръгнал си, но униформените забелязали, че се качил да управлява товарен автомобил  \"Мерцедес Спринтер“. Спрели го за проверка малко след като потеглил.  39-годишният мъж от село Дибич бил тестван бил с дрегер, който отчел 2,58 промила алкохол в издишания въздух. Не е дал кръвна проба за анализ. Задържан бил за срок до 24 часа. Сподели:", "date": "2018.07.30", "title": "Пиян младеж си направи селфи с катастрофа, прибраха го в ареста"}
{"url": "http://pik.bg/%D0%BD%D0%BE%D0%B2%D0%B8%D1%82%D0%B5-%D1%81%D0%B2%D0%B5%D1%82%D0%BE%D1%84%D0%B0%D1%80%D0%B8-%D0%BD%D0%B0-%D0%B2%D1%8A%D0%B7%D0%BB%D0%BE%D0%B2%D0%BE-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%B2-%D0%BF%D0%B5%D1%80%D0%BD%D0%B8%D0%BA-%D1%81%D0%B5-%D0%BF%D0%BE%D0%B2%D1%80%D0%B5%D0%B4%D0%B8%D1%85%D0%B0-news769451.html", "text": "Новият светофар на едно от най-възловите кръстовища в Перник се повреди. Светлините на едното съоръжение на „Иван Пашов“ изгасна месец и половина след като бе подменено, съобщиха шофьори, цитирани от Струма.бг. От пролетта на тази година започна подмяната на старите три и дву лампови секции с нови светодиодни на кръстовището на булевардите „Св. Св. Кирил и Методий“ и „Юрий Гагарин“. Светофарът в квартал „Иван Пашов“ бе сменен с нов на 7 и 8 юни. Новите осигуряват на шофьорите по-добра видимост при слънце. От силната светлина на старите не се виждаше какъв сигнал свети. В договора е предвидено да бъдат подменени старите лампови секции на още седем кръстовища. Това са всички светофарни секции по протежението на бул. “Юрий Гагарин”, кръстовище „Шахтьор“, при магазин Кауфланд – център и в село – Драгичево на Път I -1 при разклона за село Рударци. Сподели:", "date": "2018.07.30", "title": "Новите светофари на възлово кръстовище в Перник се повредиха"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BC%D1%8A%D0%B6-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D1%81%D0%BB%D0%B8%D0%B2%D0%BD%D0%B8%D1%86%D0%B0-news769547.html", "text": "МВР 43-годишен мъж е починал, след като е прострелян при скандал в град Сливница. Това съобщиха от . Вчера вечерта в полицията постъпил сигнал за скандал с последвала стрелба с огнестрелно оръжие в Сливница. На мястото веднага били изпратени полицейски екипи и Бърза помощ. Установен бил 43-годишен мъж в безпомощно състояние, който бил транспортиран в болнично заведение, където около 1.30 часа тази сутрин е починал. На местопроизшествието е извършен оглед от оперативна група при ОДМВР – София и в присъствието на прокурор. Намерен е пистолет, законно притежаван от починалия, както и други веществени доказателства. По случая е образувано досъдебно производство за престъпление по чл.115 от НК и е уведомена прокуратурата. В резултат на проведените незабавни оперативно-издирвателни действия са установени и задържани извършителите на деянието – на 17 и 28 години, и двамата от Сливница и с криминални регистрации в полицията. Тази сутрин са им повдигнати обвинения за престъпление по чл. 115, вр. чл. 20, ал. 2 от НК и с прокурорско постановление са задържани за 72 часа. Работата по случая продължава. Сподели:", "date": "2018.07.30", "title": "ЕКШЪН! Застреляха мъж по време на скандал в Сливница"}
{"url": "http://pik.bg/%D0%B6%D0%B5%D0%BD%D0%B0-%D1%81%D0%B5-%D1%81%D1%8A%D0%B1%D1%83%D0%B4%D0%B8-%D0%B4%D0%BE-%D0%BF%D0%B8%D1%82%D0%BE%D0%BD-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news769485.html", "text": "Кралското дружество за защита на животните получило обаждане с отчаян зов за помощ от жена, която се събудила с еднометров питон в леглото, съобщава в. \"Мирър\". Кралският питон се промъкнал в постелята на дамата в богаташкия квартал Кенсингтън в Западен Лондон. Влечугото явно било домашно животно, което се навило на спирала и полегнало до жената. Когато тя се събудила, изпищяла от ужас и се изстреляла от спалнята си. На място дошли специалисти, но питонът вече се бил измъкнал. Той бил намерен на другия ден вечерта в един от коридорите на дома. От дружеството за защита на животните предполагат, че влечугото е избягало от собственика си, обитаващ дом в съседство. Специалистите отбелязват, че през лятото получават повече сигнали за избягали змии, тъй като когато е топло, те са заредени с повече енергия. Освен това се оказали големи майстори при устройване на бягствата си. Сподели:", "date": "2018.07.30", "title": "Жена се събуди до питон в леглото"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D0%B7%D0%B0-28-%D0%BC%D0%BB%D1%80%D0%B4-%D0%B5%D0%B2%D1%80%D0%BE-%D0%B5%D0%BA-%D1%80%D0%B0%D0%B7%D1%80%D0%B5%D1%88%D0%B8-%D0%BD%D0%B0-%D0%BF%D0%B5%D1%82%D1%80-%D0%BA%D0%B5%D0%BB%D0%BD%D0%B5%D1%80-%D0%B4%D0%B0-%D0%BF%D1%80%D0%B8%D0%B4%D0%BE%D0%B1%D0%B8%D0%B5-%D1%82%D0%B5%D0%BB%D0%B5%D0%BD%D0%BE%D1%80-news769570.html", "text": "Европейската комисия одобри сделката за продажбата на \"Tеленор\" на чешкия бизнесмен Петр Келнер, предаде Нова телевизия. Разрешението за придобиването е дадено без условия. КЗК забрани на същия бизнесмен сделката за \"Нова Броудкастинг Груп\" Така инвестиционният фонд на Келнер купува бизнеса на \"Telenor\" в България, Унгария, Сърбия и Черна гора. Стойността на сделката е 2,8 млрд. евро. Сподели:", "date": "2018.07.30", "title": "СДЕЛКА ЗА 2,8 МЛРД. ЕВРО! ЕК разреши на Петр Келнер да придобие \"Теленор\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%B7%D0%B3%D0%BE%D1%80%D1%8F-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B1%D1%81%D0%BF-news769519.html", "text": "Пожар е унищожил почти напълно жилището на народния представител от \"БСП Лява България\" Иван Иванов, съобщи \"Монитор\", позовавайки се на съседи на политика от шуменската улица \"Бачо Киро\". Произшествието е станало на 25-ти срещу 26 юли, когато в имота в нова кооперация в непосредствена близост до областната дирекция на МВР не е имало никой от собствениците. По неофициална информация причина за възпламеняването е станало късо съединение в хладилник, който се е намирал в кухнята на апартамента. В сградата се разнесла миризма на изгоряла пластмаса, на място пристигнали и охранители от частна фирма, която се грижи за сигурността на имота. Пожарът се самозагасил без намесата на пожарникари поради липса на кислород в апартамента. От ОДМВР потвърдиха, че е имало инцидент на ул. \"Бачо Киро\" но се въздържаха от повече информация за случая. Самият депутат не отговори в понеделник на репортерско позвъняване на мобилния му телефон. Сподели:", "date": "2018.07.30", "title": "ИЗВЪНРЕДНО! Изгоря апартаментът на депутат от БСП"}
{"url": "http://pik.bg/%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D0%B6%D0%B5%D1%81%D1%82%D0%BE%D0%BA%D0%BE%D1%82%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D0%B2%D0%B7%D0%B5-14-%D0%B6%D0%B5%D1%80%D1%82%D0%B2%D0%B8-%D0%B2%D0%B8%D0%B4%D0%B5%D0%BE-news769397.html", "text": "Достъпът до вулкана на планината Ринджани е блокиран поради свличане на земни маси, дължащо се на земетресението. Спасителните служби евакуират туристи от популярната дестинация. Говорител на националната индонезийска агенция за борба с бедствията съобщи, че според данните от националния парк връх Ринджани по планината са се изкачвали 826 местни и чуждестранни туристи. 115 чужденци са били евакуирани. Индонезийският геофизичен институт е отбелязал 124 вторични труса. Земетресенията са били с умерена сила и не са създавали опасност от цунами. Епицентърът на земетресението е бил на 47 км североизточно от провинциалната столица Матарам, на дълбочина 24 км. То е било усетено и на намиращия се наблизо курортен остров Бали. Туристи са напуснали хотелските си стаи, насочвайки се към по-безопасни места. Най-малко 14 души загинаха и 162 бяха ранени при земетресението с магнитуд 6,4, разтърсило индонезийския остров Ломбок, предаде БТА, цитирайки местните власти. Сподели:", "date": "2018.07.30", "title": "АПОКАЛИПСИС! Жестокото земетресение в Индонезия взе 14 жертви (ВИДЕО)"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BF%D1%80%D0%B0%D0%B2%D0%B8-%D0%B3%D0%B0%D1%84-%D0%B2-%D0%BF%D0%B5%D0%BA%D0%B8%D0%BD-%D1%80%D0%B0%D0%B7%D1%81%D0%BC%D1%8F-%D0%B4%D0%BE%D0%BC%D0%B0%D0%BA%D0%B8%D0%BD%D0%B8%D1%82%D0%B5-news769399.html", "text": "Отношенията между Китай и Япония са доста сложни Новият британски външен министър Джереми Хънт днес направи гаф в Пекин и развесели домакините си в китайската столица , като представи съпругата си като японка, макар че тя всъщност е китайка, предаде Франс прес. \"Съпругата ми е японка\", каза министър Хънт пред журналисти на срещата си с китайския си колега Ван И. Той веднага се поправи и каза, че е направил \"ужасна грешка\", а домакините му реагираха със смях. , китайците често упрекват съседите си, че не са признали изцяло вината за престъпленията, извършени през Втората световна война от окупационната японска армия в Китай, съобщава БТА. \"Отношенията ми с Китай датират отдавна\", увери Хънт, имайки предвид първото си идване в Китай като 19-годишен. \" Жена ми е китайка, децата ми са наполовина китайц и. Така че имаме баби и дядовци, които живеят в Сиан, и много силни семейни връзки в Китай\", каза той. \" Голямата ми надежда е, че ще можем да задълбочим приятелството между Китай и Обединеното кралство , което, разбира се, означава да се заемем с въпросите, по които имаме различни гледни точки\", обяви британският първи дипломат. Сподели:", "date": "2018.07.30", "title": "Британският външен министър направи гаф в Пекин, разсмя домакините"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B2%D1%85%D0%BE%D0%B4%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%B1%D0%BC%D0%B2-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0-%D0%B2-%D0%BA%D0%BE%D0%BC%D0%B1%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%B6%D0%B5%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news769473.html", "text": "БМВ и бяло комби се размазаха при жестока катастрофа на изхода на АМ „Тракия“. Инцидентът стана преди минути – малко преди 14:00 ч. и задръсти входа на Бургас, съобщиха читатели на Флагман.бг. По информация на очевидци причина за сблъсъка е бясната скорост и неспазване на дистанция. БМВ-то се е ударило в бялата кола, която е изхвърчала в нивата. Комбито е смачкано до неузнаваемост, предницата на немското визоло също е потрошено. При удара е ранена жена, която е откарана в болница за изследвания, съобщава \"Флагман\". \"Гледката е потресаваща - навсякъде по платното има вещи от бялото комби, които изхвърчали при удара. Щетите и по двете коли са огромни, вече не стават за нищо освен за скрап. Заради катастрофата изходът на магистралата буквално е блокирана. Образувала се е километрична опашка и в двете ленти. Шофирайте внимателно! Сподели:", "date": "2018.07.30", "title": "ЖЕСТОКА КАТАСТРОФА НА ВХОДА НА БУРГАС! БМВ се размаза в комби, пострада жена (СНИМКИ)"}
{"url": "http://pik.bg/%D0%B5%D1%83%D1%84%D0%BE%D1%80%D0%B8%D1%8F%D1%82%D0%B0-%D0%BD%D1%8F%D0%BC%D0%B0-%D0%BA%D1%80%D0%B0%D0%B9-%D1%80%D0%BE%D0%BD%D0%B0%D0%BB%D0%B4%D0%BE-%D0%BF%D1%80%D0%BE%D0%B4%D0%B0%D0%B4%D0%B5-30-%D1%85%D0%B8%D0%BB-%D1%81%D0%B5%D0%B7%D0%BE%D0%BD%D0%BD%D0%B8-%D0%BA%D0%B0%D1%80%D1%82%D0%B8-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D1%8E%D0%B2%D0%B5-%D0%B2-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-%D1%81%D0%BA%D0%BE%D1%87%D0%B8-news769398.html", "text": "Еуфорията сред феновете на Ювентус след идването на Кристиано Роналдо доведе до продаването на 29 300 сезонни карти, въпреки че цената е скочила с 30%. Само за времето след обявяването на трансфера на Роналдо последователите на Юве в Инстаграм се увеличиха с 4.7 милиона. Бройката вече надхвърля 13.3 милиона. Самият футболист има 137 милиона последователи в социалната мрежа. Другите отбори в италианския шампионат също се гласят да спечелят пари от мачовете си срещу Кристиано Роналдо. За домакинския си двубой срещу Ювентус на 2 ноември новакът Парма продава билети по 187 евро. Това е само с три евро по-малко от цената на абонаментната карта за целия сезон, която струва 190 евро, пише \"Новспорт\". Сподели:", "date": "2018.07.30", "title": "ЕУФОРИЯТА НЯМА КРАЙ! Роналдо продаде 30 хил. сезонни карти! Феновете на Юве в Инстаграм скочиха с 5 милиона"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%BB%D0%B5%D0%B4-%D0%B7%D0%B0%D0%BF%D0%BE%D0%B2%D0%B5%D0%B4-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D1%83%D0%BB%D1%82%D1%83%D1%80%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%BA%D1%82%D0%B8%D0%B2%D0%B8%D0%B7%D0%B8%D1%80%D0%B0-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0%D1%82%D0%B0-%D0%B7%D0%B0-news769478.html", "text": "Ще активизираме максимално бързо процедурата по даване предварителен статут на културна ценност за „Царските конюшни“. Това каза министърът на културата Боил Банов по време на пресконференция по повод казуса с бившите Царски конюшни в столицата . „Направили сме анализи с нашите експерти в Министерството. Имахме и оперативна среща при министър-председателя Бойко Борисов\", обясни министърът и открои две важни задачи, които предстоят - едната е да се разследва дали става дума за инцидент, или нещо друго, а другата е дали сградата е собственост на МВР“. „Първо, на това оперативно заседание стана ясно, че \"Царските конюшни\" и към момента се пазят по начин, по който се пази цялото културно наследство, през устройствения план от 2015 година с изисквания: никакво надстрояване, никакво разрушаване, никаква промяна на автентичния вид“, каза още той. „Второ – с оглед на това, че по нашия закон дали някой ще запали къща умишлено, или не, ако тя е свързана с културното наследство се възстановява така, както е била. Ще активизираме максимално бързо процедурата по даване статут предварителен на културна ценност. Дали нещо е горяло напълно или частично, закона си е един и същ. Можем да му дадем статут и да го възстановим напълно – това и правим. Министърът на вътрешните работи пое ангажимент да възстанови сградата по начин, по който съществува от години“, заяви още министър Банов. Сподели:", "date": "2018.07.30", "title": "ОТ ПОСЛЕДНИТЕ МИНУТИ! След заповед на Борисов: Културният министър активизира процедурата за статута на \"Царските конюшни\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D1%8A%D0%BC-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D0%BC-%D0%BF%D0%BE-%D0%B3%D0%BE%D0%BB%D1%8F%D0%BC%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-news769471.html", "text": "Промените в законодателството, по които работим, ще гарантират по-голяма финансова подкрепа за хората с увреждания и по-добри услуги за тях. Това заяви министър-председателят Бойко Борисов по време на срещата си в приемната на Министерския съвет със семейството на Петър Мавродиев от Пловдив във връзка с проблемите на хората с увреждания. Премиерът покани Емил Мавродиев, бащата на 18-годишното момче, да участва в предстоящата среща по проблемите на хората с увреждания. На нея бащата ще може да даде своите конкретни предложения за по-ефективното разходване на средствата в тази сфера. Бащата благодари на премиера за срещата и отбеляза, че след разговора с него е с по-голям оптимизъм. По думите му проблемът на хората с увреждания е свързан не само с отпусканите средства, но и с рехабилитацията у нас. „Не съм с нагласата, че вие сте човекът който може да даде пари. Искаме тези рехабилитационни центрове да работят нормално“, допълни синът Петър, като се обърна към министър-председателя. Семейството поиска още да се работи бързо по промените в законодателството, които касаят хората с увреждания. „Зарадвах се, че премиерът реално се поинтересува за моите потребности и какво може да се промени, за да се чувствам добре не само аз, но и хората с увреждания. Проведохме нормален, човешки разговор“, отбеляза след срещата Петър Мавродиев. По думите му има напредък и се вижда, че министър- председателят Борисов не неглижира проблема, а се интересува какво може да се направи за хората, които имат проблем, така че да се чувстват максимално добре. Сподели:", "date": "2018.07.30", "title": "ИЗВЪНРЕДНО В ПИК! Борисов към хората с увреждания: Гарантирам по-голяма финансова подкрепа!"}
{"url": "http://pik.bg/29-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%B5-%D0%BF%D1%8A%D1%87%D0%B8-%D1%81-%E2%80%9E%D0%BF%D0%BE%D1%80%D1%88%D0%B5-%D0%BA%D0%B0%D0%B9%D0%B5%D0%BD%E2%80%9C-%D0%B2-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-%D0%B3%D1%8A%D1%80%D0%BC%D0%B8-%D1%81-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%BF%D1%80%D0%B5%D0%B4-%D0%BC%D0%BB%D0%B0%D0%B4%D0%B8-%D0%B3%D0%B0%D0%B4%D0%B6%D0%B5%D1%82%D0%B0-news769400.html", "text": "29-годишен мъж от Разлог се вживя в ролята на недосегаем в Приморско. Той пътувал в лек автомобил „Порше Кайен“ в компанията на две млади момичета – на 18 и на 19 години. На 29.07.т.г. около 00.15 ч. в Районно управление - Приморско е получено съобщение за инцидент в района перд хотел „Лагуна“, при който мъжът, управляващ колата с благоевградска регистрация, стрелял с пистолет във въздуха. Своевременно е задържан И.М., 29-годишен от Разлог, който превозвал в автомобила си двете момичета. В колата са намерени и иззети газов пистолет, пълнител с четири халосни патрони, както и кутия с десет халосни патрони в нея. Мъжът е задържан за срок от 24 часа. За хулиганските действия е образувано досъдебно производство. Сподели:", "date": "2018.07.30", "title": "29-годишен се пъчи с „Порше Кайен“ в Приморско, гърми с пистолет пред млади гаджета"}
{"url": "http://pik.bg/%D0%BC%D0%BE%D0%BD-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B3%D1%80%D0%B0%D1%84%D0%B8%D1%86%D0%B8%D1%82%D0%B5-%D0%BD%D0%B0-%D0%B8%D0%B7%D0%BF%D0%B8%D1%82%D0%B8%D1%82%D0%B5-%D0%B8-%D0%B2%D0%B0%D0%BA%D0%B0%D0%BD%D1%86%D0%B8%D0%B8%D1%82%D0%B5-%D0%B7%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-news769405.html", "text": "Министерство на образованието подготвя промени в графиците на изпитите след 7-ми и 12 -ти клас, които засягат учители, ученици и родители. Тече едномесечно обществено обсъждане. \"Нашето предложение е зимната ваканция да придобие един нормален европейски вид, за да могат децата да бъдат с техните родители и семейното възпитание да се случва по-добре\". Това заяви пред БНР Юлиян Петров от синдикат \"Образование\" към КТ \"Подкрепа\": \"Дните през зимната ваканция са посветени на семейството, а всъщност ние даваме на децата само три такива дни. Някои казват, че това са работни дни за държавата, но всяко едно семейство има начини да си освободи дни и даде своето внимание на учениците. Не по същия начин стои въпросът с междусрочната вканция. Нашият синдикат предлага това да са дни за някакъв вид дейности, които да бъдат насочени към ученика или дни за занимания по интереси. Това е нещо, което бихме могли да развием. Има го в немалко европейски страни. По този начин детето е в училището, но не се водят учебни занятия, а само занятия по интереси, в които е много добре да бъдат включени и родителите. Тези занимания са разтоварващи, но имат голямо значение за социализацията и възпитанието на ученика\". \"Начинът, по който се провеждат изпитите след седми клас, не стимулира ученето, а зубренето\", коментира пред \"Хоризонт\" Асен Александров, директор на 51 СУ: \"В пети клас всички амбициозни ученици живеят с една мечта – след седми клас да постъпят в елитно училище. За да постъпят в елитно училище, те трябва да изкарат на изпитите след седми клас по математика и български език добри оценки. По този начин те не се интересуват въобще от другите предмети. По-скоро има някакъв натиск към учителите, за да им пишат оценки. Моето предложение е в изпитите след седми клас да има целият цикъл от предмети, нещо от рода на изпитите PISA – да включва български език и литература, история, природни науки, така че те да не бъдат свързани с конкретния материал, а с начина, по който децата мислят\". Сподели:", "date": "2018.07.30", "title": "МОН подготвя промени в графиците на изпитите и ваканциите за учениците"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D0%B4%D1%80%D0%B0%D0%BC%D0%B0-%D0%BC%D0%BE%D0%BC%D0%B8%D1%87%D0%B5-%D0%BD%D0%B0%D1%80%D1%8A%D0%B3%D0%B0-%D0%B3%D0%B0%D0%B4%D0%B6%D0%B5%D1%82%D0%BE-%D1%81%D0%B8-%D1%81-%D0%BA%D1%83%D1%85%D0%BD%D0%B5%D0%BD%D1%81%D0%BA%D0%B8-%D0%BD%D0%BE%D0%B6-news769486.html", "text": "На 28 юли, около 21.13 часа, полицаи от старозагорското Първо РУ се отзовали на сигнал от 19-годишно момиче от Раднево - при възникнал скандал е пробола с кухненски нож 28-годишния си приятел в областта на гръдния кош, съобщиха от пресцентъра на МВР. Потърпевшият е транспортиран в болница, където е настанен на лечение, с опасност за живота. Момичето е задържано за срок до 24 часа. По случая е образувано досъдебно производство за престъпление по чл. 129 от НК. Сподели:", "date": "2018.07.30", "title": "КЪРВАВА ДРАМА! Момиче наръга гаджето си с кухненски нож"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D0%B0-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D1%89%D0%B0%D1%81%D1%82%D0%BB%D0%B8%D0%B2%D0%BE%D1%82%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-news769410.html", "text": "Забраната да се използват мобилни телефони по време на вечеря е сред тайните на щастливото семейство , пише в. \"Дейли стар\", позовавайки се на резултатите от проучване. Ключови фактори за хармоничен семеен живот са също ограничаването на гледането на телевизия, способността да се обсъждат всевъзможни теми, избягването на скандали пред децата. Съвместното готвене и гледане на филми също допринасят за щастието у дома. Допитването показва също, че е важно членовете на фамилията да си казват \"Обичам те\" поне веднъж на ден, да уважават личното пространството на останалите и да свикват семеен съвет в кризисна ситуация. Сподели:", "date": "2018.07.30", "title": "РАЗКРИТИЕ! Ето какви са тайните на щастливото семейство"}
{"url": "http://pik.bg/%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B8-%D1%8F%D0%B2%D0%BE%D1%80-%D0%BD%D0%BE%D1%82%D0%B5%D0%B2-%D1%89%D0%B5-%D0%BF%D0%BE%D1%81%D0%B5%D1%82%D1%8F%D1%82-%D0%BB%D0%B5%D0%BD%D0%B8%D0%BD%D0%B3%D1%80%D0%B0%D0%B4%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-news769501.html", "text": "Областният управител на Софийска област Илиан Тодоров от АТАКА и заместник-председателят на Народното събрание Явор Нотев заминават на посещение в Ленинградска област с цел сключване на споразумение  между Софийска област и Ленинградска област. Тодоров и Александър Дрозденко – губернатор на Ленинградска област ще обсъдят възможностите за засилване и насърчаване на контактите между двата региона. Основен акцент в споразумението е поставен върху създаването на международна младежка организация „Децата – приятелство без граници“. Чрез инициативата ученици отличници в областта на технологиите, физиката и математиката от Ленинградска област ще гостуват на отличниците от Софийска област, за да обменят знания и умения. Специално място в документа е отделено на насърчаването на религиозно-поклонническия туризъм, за да може руски туристи, почиващи у нас да посетят църквите и манастирите в Софийска област. На руските туристи също така ще бъде предложено съчетанието на СПА и зимен туризъм, както и възможностите на ловния и голф туризъм в областта. Споразумението за сътрудничество включва и насърчаване на културно-историческия обмен. Сподели:", "date": "2018.07.30", "title": "Илиан Тодоров и Явор Нотев ще посетят Ленинградска област"}
{"url": "http://pik.bg/%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%BF%D0%BE%D1%80%D0%B5%D0%B4%D0%BD%D0%B8%D1%82%D0%B5-211-%D0%BC%D0%B8%D0%B3%D1%80%D0%B0%D0%BD%D1%82%D0%B8-news769415.html", "text": "Испанската служба за спасителни операции по море спаси още 211 мигранти от 21 плавателни съда в Гибралтарския проток. Само за два дни над 1 200 мигранти бяха прибрани от бреговата охрана. Междувременно бяха разпространени кадри на мигранти, които бягат от полицията към испанския бряг пред смаяния поглед на туристите. Вижда се, че повечето от мигрантите са млади мъже, които се опитват да се скрият сред дюните и гористата местност. Сподели:", "date": "2018.07.30", "title": "Испанските власти спасиха поредните 211 мигранти"}
{"url": "http://pik.bg/%D0%B0%D1%80%D0%B5%D1%81%D1%82%D0%B0%D0%BD%D1%82-%D0%B4%D1%83%D1%85%D0%BD%D0%B0-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B3%D1%8A%D0%BB%D1%8A%D0%B1%D0%BE%D0%B2%D0%BE-%D0%BD%D0%BE-%D0%B3%D0%BE-%D1%81%D0%BF%D0%B8%D0%BF%D0%B0%D1%85%D0%B0-news769496.html", "text": "МВР Арестант е избягал от районното управление в Гълъбово, часове по-късно е открит и задържан, съобщиха от пресцентъра на . Тази сутрин, от сградата на районното управление в Гълъбово е избягал 38-годишен мъж, спрямо когото е била взета 24-часова мярка за задържане по чл. 325 за хулигански действия. Предприети са действия за издирването му и часове по-късно той е открит и задържан в село в Старозагорска област. Образувано е досъдебно производство, процесуално-следствените действия се провеждат под ръководството на прокуратурата. Сподели:", "date": "2018.07.30", "title": "Арестант духна от полицията в Гълъбово, но го спипаха"}
{"url": "http://pik.bg/%D0%BC%D0%B5%D1%81%D0%B5%D1%86-%D0%B1%D0%B5%D0%B7-%D1%81%D0%BB%D0%B5%D0%B4%D0%B0-%D0%BE%D1%82-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%8F-%D0%B0%D1%85%D0%BC%D0%B5%D0%B4-%D0%BA%D0%B8%D1%87%D1%83%D0%BA%D0%BE%D0%B2-%D1%82%D1%8A%D1%80%D1%81%D1%8F%D1%82-%D0%B3%D0%BE-%D1%81-%D0%B0%D1%84%D0%B8%D1%88%D0%B8-%D0%B2-%D0%B3%D1%8A%D1%80%D1%86%D0%B8%D1%8F-news769418.html", "text": "Вече месец няма и следа от изчезналия мъж от доспатското село Бръщен Ахмед Кичуков. 49-годишният жител на родопското село изчезна безследно на 30 юни и от тогава няма вест за него. Близки и роднини са направили афиши с негови снимки и са ги разлепили на селата в Гърция , които граничат с Бръщен, с надеждата някой да го е видял и да съобщи за него. Поредната акция е от миналата седмица, но все още няма подадени сигнали, че е забелязан на територията на южната ни съседка, потвърди и кметът на доспатското село Кемил Кочаков. Преди това са организирани множество акции по издирването му в местности и райони около родното село на изчезналия, но не е открито нищо. В тях се включиха десетки доброволци, полицаи, горски служители и пожарникари. Кичуков е обявен и за международно издирване, съобщава Дарик. Сигналът за изчезването на 49-годишният мъж бе подаден в полицията на 1 юли, след като близо денонощие неговите близки не успяха да го открият сами. Една от версиите бе, че е излязъл за гъби в гората. След това се предположи, че може да е в Гърция, тъй като той знаел езика и е работил преди години там. В селото разказват, че излизайки в ранните часове на 30 юни от дома си, той е бил с кучето си, което обаче се появили отново в селото след няколко дни, но от стопанина му няма и следа. Сподели:", "date": "2018.07.30", "title": "Месец без следа от изчезналия Ахмед Кичуков! Търсят го с афиши в Гърция "}
{"url": "http://pik.bg/%D0%BD%D0%B5%D0%BB%D0%B5%D0%BF-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%B7%D0%B0%D1%82%D0%B8%D1%81%D0%BD%D0%B0%D1%82-%D0%BE%D1%82-%D1%82%D1%80%D0%B0%D0%BA%D1%82%D0%BE%D1%80-news769421.html", "text": "Водач на трактор на 39-годишна възраст е загинал, след като е бил затиснат от машината, съобщи ОД на МВР - Хасково Сигнал за инцидента, който се е случил в село Вълче поле, община Любимец е бил подаден в 19 часа вчера. Жител на Свиленград е управлявал малогабаритната техника. Установено е било, че тракторът е бил с прикачено ремарке за лек автомобил, пълно с прясна оборска тор. При изкачване на стръмен участък от пътя, от товара на ремаркето тракторът се обръща. Вследствие на това шофьорът е останал затиснат под него и е починал на място. По случая е било образувано досъдебно производство. Сподели:", "date": "2018.07.30", "title": "НЕЛЕП ИНЦИДЕНТ! Мъж загина, затиснат от трактор"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BD%D0%B0-%D0%BA%D0%BE%D0%BB%D0%B5%D0%BB%D0%BE-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0%D0%B1%D1%8A%D1%80%D0%BA%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB---%D1%81%D0%BF%D0%BE%D1%80%D1%82%D0%B8%D1%81%D1%82%D0%B8-%D1%81%D0%BA%D0%BE%D1%87%D0%B8%D1%85%D0%B0-%D0%B7%D0%B0-%D0%BA%D0%BE%D0%BB%D0%BE%D0%B5%D0%B7%D0%B4%D0%B0%D1%87%D0%BD%D0%B0%D1%82%D0%B0-%D0%BD%D0%B0%D0%B4%D0%BF%D1%80%D0%B5-news769465.html", "text": "Пореден скандал гръмна около БСП. Този път поводът е организираното от тях състезания по колоездене, което се проведе ден преди официалния събор на Бузлуджа. Според габровските медии то е било в памет на починалия преди година известен деятел на колоезденето Васил Дянков, по чиято инициатива е било възобновено. Колоездачите се борили за купата и финансовите стимули ден преди на поляните около върха да се проведе традиционният събор на БСП. И лично Корнелия Нинова поведе състезанието. Именно ръководената от Корнелия Нинова опозиционна партия е организатор на мероприятието, свен всичко друго осигурява и наградния фонд за няколко хиляди лева. По-важното е защо събитие, финансирано от политическа партия е в календара на спортна федерация, в случая Българският колоездачен съюз, съобщава „Новспорт”. Проверка показала, че „Купа Васил Дянков – Бузлуджа 2018“ фигурира в сайта на съюза и е официално обявено състезание. То е част от календара за проявите на БКС за тази година. Председателят на съюза Евгени Димитров заяви, че Български колоездачен съюз не участва по никакъв начин в организацията на \"Купа Бузлуджа\". „Появи се подобна информация, но ние пуснахме опровержение до медиите, защото в календара на Български колоездачен съюз са посочени всички прояви, които са на територията на страната. За всяко посочено състезание си има упоменат организатор, който отговаря за провеждането му, за всичко... В дадения случай с \"Купа Бузлуджа\", ние по никакъв начин не присъстваме, нито като организатор, нито като съорганизатор. Това си е проява на БСП. Български колоездачен съюз участва в организацията единствено на държавни шампионати, които са в изпълнение на договорите с Министерство на младежта и спорта\", заяви той. Но не можа да обясни защо записването за участие в състезанието, става чрез...info@tourofbulgaria.com, мейл към домейна на официалната страница на Международната обиколка на България! Която се организира именно от БКС... Логично възниква въпросът, защо участниците не се записват чрез мейл на БСП, която според Евгени Димитров се занимава с организацията? \"Начинът по който се представят нещата е опит да бъдем въвлечени в политическа интрига. Съществува Устав, който е точен и ясен - ние имаме един единствен принципал - Министерство на младежта и спорта, с който реализираме цялата държавна програма и политика. Всичко останало е пълно инсинуация, с която не знам кой и какво е целял. Добре, че съумяхме да се усетим навреме, за да реагираме\", допълни Евгени Димитров. \"Ако някой иска да направи купа еди какво си, ние не можем да го спрем. Както беше с изкачването на Витоша. Там също не участвахме. Затова бяхме длъжни да реагираме, защото, ще повторя, че това е пълна инсинуация\", продължава шефът на колоезденето. Проверка около това колоездачно състезание показа, че за него няма заявка за финансиране в Министерството на младежта и спорта. Но далеч по-интересен е фактът, че БКС има сериозни задължения и дългове към своя принципал. Евгени Димитров не отрече този факт. \"Това е нормално. Имаме си задължения, които изплащаме. Имаме споразумения. Министерството като принципал ни прави проверки, казва ни къде какво да се направим, за да се оправят нещата, това е една нормална процедура. Може да не сме съгласни, но то е в контекста на работата“, каза шефът на БКС. Твърде възможно е, обаче проведеното в Габрово състезание да донесе сериозни главоболия на Евгени Димитров и партньорите му. Според информация на Novsport.com, се очаква Инспекторатът на ММС да започне проверка по случая. Защото наистина не е нормално спортно състезание да се ползва за PR на която и да е партия. Колкото и да твърди обратното Димитров. „Бил съм в политиката и никога не съм позволявал политиката да участва в работата на организации като Български колоездачен съюз. Политиката може да помага на спорта като законодателство, но за друго - съжалявам. Български колоездачен съюз е непричом в дадената ситуация\", завърши изявлението си за Novsport.com Димитров. Всъщност в това, че БСП използва колоездачен пробег за своите цели не е чак толкова изненадващо. Като се има предвид, че Евгени Димитров от край време принадлежи на лявото в политическото пространство. Той е бивш депутат в 38-то Народно събрание (1997-2001 г.), като избран от листата на Евролевицата. Сподели:", "date": "2018.07.30", "title": "ЕКШЪН НА КОЛЕЛО! Нинова забърка пореден скандал - спортисти скочиха за колоездачната надпревара на БСП"}
{"url": "http://pik.bg/%D0%BC%D0%B2%D1%80-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BD%D1%8F%D0%BC%D0%B0-%D0%BE%D0%BF%D0%B8%D1%82-%D0%B7%D0%B0-%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D0%BA%D0%BC%D0%B5%D1%82%D0%B0-%D0%BD%D0%B0-%D0%BD%D0%B5%D1%81%D0%B5%D0%B1%D1%8A%D1%80-news769503.html", "text": "Няма данни да е извършен неуспешен опит за терористичен акт срещу дома на несебърския кмет Николай Димитров, съобщиха от ОД на МВР Бургас, пише \"Флагман\". Преписката е приключена след оглед на мястото, където бе намерена разтопена пластмасова бутилка – върху капака на канализационна шахта, намираща се близо до къщата на сем.Димитрови в кв. ,,Аурелия\", където към момента има струпване на туристи в близките хотелчета и предвид близостта до морския бряг. Мястото е оживено. На 26 юли в 10.10 часа е получено съобщение за находката с изгорялата бутилка върху шахтата и тъй като канализационното съоръжение е в непосредствена близост до семейния имот на Димитров, от Криминалния сектор на РУ-Несебър веднага е направен оглед, както и са търсени следи от опит за извършване на престъпление в двора, но не са открити такива. Около шахтата са намерени фасове от цигари, както и празна бутилка от алкохол, угризки от храна и опаковки от солети, което дава основание  за разпивка на крак на някоя тинейджърска компания. \"Недоумявам защо се проявява толкова нездрав интерес към нещо, което е станало в разгара на летния сезон. Спокоен съм за управлението на Несебър, на оперативка съм с екипа си и желая на своите съграждани и на партньорите на общината един хубав сезон\", заяви Николай Димитров от кабинета си. Сподели:", "date": "2018.07.30", "title": "МВР с последна информация: Няма опит за покушение срещу кмета на Несебър"}
{"url": "http://pik.bg/%D0%BD%D0%B5-%D0%BF%D1%83%D1%81%D0%BA%D0%B0%D1%82-%D0%BA%D0%BE%D0%BA%D0%B0%D0%BB%D0%B0-%D0%B8%D0%BD%D0%B5%D1%80%D0%BA%D0%BE%D0%BC-%D0%B8-%D0%B3%D0%B8%D0%BD%D0%BA%D0%B0-%D0%BE%D0%B1%D0%B6%D0%B0%D0%BB%D0%B2%D0%B0%D1%82-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%B7%D0%BA-%D0%B7%D0%B0-%D0%BA%D1%83%D0%BF%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%87%D0%B5%D0%B7-news769481.html", "text": "Това се казва в съобщение изпратено до медиите от пресцентъра на Инерком България. „Запознахме се внимателно с документа и детайлно анализирахме мотивите за негативното решение на антимонополния орган. Очакваме бързо и справедливо решение от страна на ВАС“, каза Милена Стоева, председател на Съвета на директорите на Инерком България, пише още в съобщението. Днес, 30.07.2018 г., в законоустановения срок, Инерком България депозира жалба във Върховния Административен Съд срещу решението на Комисията за защита на конкуренцията от 19.07.2018 г, с което на компанията бе забранено да придобие българския бизнес на ЧЕЗ. Сподели:", "date": "2018.07.30", "title": "НЕ ПУСКАТ КОКАЛА! \"Инерком\" и Гинка обжалват решението на КЗК за купуването на ЧЕЗ"}
{"url": "http://pik.bg/%D0%B0%D1%81%D1%82%D1%80%D0%BE%D1%84%D0%B8%D0%B7%D0%B8%D0%BA-%D0%BF%D1%80%D0%B5%D0%B4%D0%B8-3-%D0%BC%D0%BB%D1%80%D0%B4-%D0%B3%D0%BE%D0%B4%D0%B8%D0%BD%D0%B8-%D0%BC%D0%B0%D1%80%D1%81-%D0%B5-%D0%B1%D0%B8%D0%BB-%D0%BA%D0%B0%D1%82%D0%BE-%D0%B7%D0%B5%D0%BC%D1%8F%D1%82%D0%B0---%D1%81-%D0%B0%D1%82%D0%BC%D0%BE%D1%81%D1%84%D0%B5%D1%80%D0%B0-%D0%B8-%D0%B2%D0%BE%D0%B4%D0%B0-news769426.html", "text": "\"Ако има езеро на Южния полюс, най-вероятно го има и на много други места на Марс. Следващата стъпка е в следващите години е да се анализират данни от други места\", коментира д-р Божилов. Той беше категоричен, че откритието е много важно, тъй като наистина създава огромна вероятност за наличие на живот на Марс. „Не можем да кажем има ли живот в тези солени води, докато не вземем проба и не намерим реални микроорганизми в лаборатория. Смело обаче можем да кажем, че с това вероятността нараства драстично”, отбеляза астрофизикът. „За да вземем проба 1,5 км под повърхността на Марс, трябва да изпратим нова мисия, която да е специално за полет до Червената планета и прокопаване на нейната повърхност. Мисията, която сега пътува към Марс, ще прокопае 5 м под повърхността му”, допълни той. Изследвайки Марс, може разберем повече за миналото на Земята – как Марс сега е една червена пустиня, а преди 3 млрд. години е бил като Земята – с атмосфера, подобна на нашата, с вода, която е текла на повърхността. Това каза астрофизикът пред Би Ти Ви д-р Владимир Божилов по повод откритото от учените подземно езеро на планетата. Сподели:", "date": "2018.07.30", "title": "Астрофизик: Преди 3 млрд. години Марс е бил като Земята - с атмосфера и вода"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BA%D1%80%D1%8A%D0%B3%D1%8A%D1%82-%D0%BA%D0%B0%D0%BF%D0%B8%D1%82%D0%B0%D0%BB-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%B8-%D1%81%D1%8A%D0%B4%D0%B8%D1%8F-%D1%81%D0%BE%D0%BD%D1%8F-%D1%8F%D0%BD%D0%BA%D1%83%D0%BB%D0%BE%D0%B2%D0%B0-%D1%81%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D0%BE%D0%BA%D0%BE%D0%BB%D0%BE-%D0%B4%D0%BD%D0%B5%D1%88%D0%BD%D0%BE%D1%82%D0%BE-%D1%80%D0%B5%D1%88%D0%B5%D0%BD%D0%B8%D0%B5-news769492.html", "text": "Веднага след публикуването на мотивите на решението на съда за втора кабинка на Банско, се появиха съмнения, че то е било предопределено. Причината е председателят на съдебния състав Соня Янкулова, пише \"Труд\". Изданието съобщава, че още през 2017 година, съдия Янкулова е със спорна репутация. Тя бе номинирана да оглави Висшия съдебен съвет през есента на миналата година, в последния момент. Янкулова стигна до надпреварата за поста благодарение на върхушката на Съюза на съдиите – организация, близка до така наречените протестъри, които в момента са основния гръбнак на коалицията „Демократична България“. В „дясното“ обединение са Да, България, ДСБ и ПП „Зелените“. Освен до \"Протестна мрежа\" е близка и до кръга \"Капитал\" на Иво Прокопиев. Дневник, Капитал и Медияпул от години бълват лъжи срещу Банско, не искат втора кабинка и срещу премиера Бойко Барисов. Всички тези партии и кръгове са едно и също с Коалицията „За да остане природа в България“, чийто активисти са вносители на жалбите срещу решението на кабинета от 28 декември. Самата съдия Янкулова има дълъг политически стаж. Тя е била част от изпълнителната власт в два управленски мандата – в правителствата на премиерите Симеон Сакскобургготски и Сергей Станишев. От август 2001 г. до май 2008 г., Соня Янкулова е заместник-министър на отбраната. Сподели:", "date": "2018.07.30", "title": "РАЗКРИТИЕ! Кръгът \"Капитал\", Зелените и съдия Соня Янкулова са свързани около днешното решение за Банско"}
{"url": "http://pik.bg/%D1%81%D0%B0%D1%88%D0%BA%D0%B0-%D0%B2%D0%B0%D1%81%D0%B5%D0%B2%D0%B0-%D0%BD%D0%B0%D0%B1%D0%B8%D1%80%D0%B0-%D0%B7%D0%B8%D0%B4%D0%B0%D1%80%D0%BE-%D0%BC%D0%B0%D0%B7%D0%B0%D1%87%D0%B8-news769389.html", "text": "Сашка Васева набира сезонни работници за Германия. Мадоната от Дупница пусна обява в социалните мрежи, че нейни приятели със сериозна фирма набират зидаро-мазачи за интериор и екстериор, като заплатата е 1700 евро плюс платените осигуровки и подсигурено спане. Постът предизвика мижав интерес - едва двайсетина лайка. Не е ясно дали Сашка се е заела с помощта про боно или заработва странично като рекламен агент, разчитайки на своята популярност. Васева е известна като бохем, който не пести финанси за ежедневните капани на живота като молове, дрешки и софри в елитни кръчми, пише седмичник. Сподели:", "date": "2018.07.30", "title": "Сашка Васева набира зидаро-мазачи"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D1%8A%D0%B6-%D0%B7%D0%B0-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%BA%D1%80%D0%B0%D0%B9-%D0%B0%D1%82%D0%B8%D0%BD%D0%B0-news769423.html", "text": "В Гърция бе задържан 65-годишен мъж, за когото се предполага, че е основният виновник за унищожителните пожари край Атина, при които загинаха 91 души. Разследващите са разпитали деветима души, които са потвърдили, че арестуваният е основният виновник за пожарите. Ако има достатъчно доказателства срещу него, ще бъде повдигнато обвинение, съобщиха властите в Атина, цитирани от БГНЕС. Местната телевизия \"Скай\" съобщи, че задържаният е запалил сухи тревни площи в района на Дао Пентели, но поради силните ветрове пожарът много бързо е обхванал огромни територии. Той се опитал да прикрие следите от престъплението си с вода. Според неговите съседи 65-годишният мъж често е палил сухи листа и клони в Дао Пентели. В предварителния доклад на следствието се говори за престъпна небрежност на жител в района, който запалил сухи листа и клони. По данни на брюкселския Център за изследване на причините за бедствията, това е най-смъртоносният пожар в Европа от 1900 г.Състоянието на част от пострадалите продължава да е критично. Миналият понеделник, 23 юли, в района на гръцката столица Атина едновременно възникнаха няколко мащабни пожара. Курортното градче Мати, разположено източно от гръцката столица, е почти изцяло изпепелено. В момента практически всички огнища на огнената стихия са ликвидирани. Властите изпитват големи затруднения с идентифицирането на загиналите, тъй като много от телата са обгорели до неузнаваемост. Гръцкият премиер Алексис Ципрас пое политическа отговорност за „най-тежките пожари в следвоенната история на Европа“. Ципрас направи това изявление на заседание на правителството, на което бяха разгледани въпросите, свързани с възстановяването на опустошените от огнената стихия райони. Сподели:", "date": "2018.07.30", "title": "ИЗВЪНРЕДНО! Арестуваха мъж за пожарите край Атина"}
{"url": "http://pik.bg/%D1%81%D0%BF%D0%B0%D1%81%D0%B8%D1%82%D0%B5%D0%BB-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%81-%D1%83%D0%B4%D0%B0%D1%80%D0%B5%D0%BD%D0%B8%D1%8F-%D0%BE%D1%82-%D0%BC%D1%8A%D0%BB%D0%BD%D0%B8%D1%8F-%D1%82%D1%83%D1%80%D0%B8%D1%81%D1%82-%D0%BD%D1%8F%D0%BC%D0%B0%D1%88%D0%B5-%D0%BA%D0%B0%D0%BA-%D0%B4%D0%B0-%D0%BC%D1%83-%D0%BF%D0%BE%D0%BC%D0%BE%D0%B3%D0%BD%D0%B5%D0%BC-news769369.html", "text": "На младия турист, който бе убит от мълния на пътека за връх Ореляк в Пирин, не можеше да се помогне. Ударен е смъртоносно. Това каза пред Би Ти Ви Наско Луков от Планинската спасителна служба в Банско. Три спасителни екипа се отзоваха на сигнала. Вчера по обяд група мотористи тръгва към върха. „Когато спират на отбивка, едно от момчетата е ударено смъртоносно от мълния. Малко след 15 часа получихме сигнала. Няколко екипа от службата тръгнаха веднага към района, но не успяват да му помогнат“, разказва Наско. „Рядко се случва някой да бъде ударен от мълния. Когато има прогноза за буря, е добре хората да не излизат в откритите части на планината“, каза пък Михаил Климов. „Има няколко инцидента през последните дни, няколко туристи са с навехнати глезени. Туристите трябва да са внимателни“, добавя Луков. Сподели:", "date": "2018.07.30", "title": "Спасител за трагедията с ударения от мълния турист: Нямаше как да му помогнем"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%B4%D0%B5%D0%BD%D1%8F%D1%82-%D0%B5-%D0%BF%D0%BE%D1%81%D0%B2%D0%B5%D1%82%D0%B5%D0%BD-%D0%BD%D0%B0-%D0%BC%D0%B0%D0%B9%D1%87%D0%B8%D0%BD%D1%81%D1%82%D0%B2%D0%BE%D1%82%D0%BE-%D0%B8%D0%B7%D0%B1%D1%8F%D0%B3%D0%B2%D0%B0%D0%B9%D1%82%D0%B5-%D0%B6%D1%8A%D0%BB%D1%82%D0%B8%D1%82%D0%B5-%D0%B4%D1%80%D0%B5%D1%85%D0%B8-news769364.html", "text": "12-ят слънчев ден е свързан с Луната. Посветен на женското начало, на майчинството. Това е време за астрално изчистване и пробуждане на живота. В този ден господстват скрити сили, пише астрологът Ивелина Пенчева в хороскопа си. “Препоръчва се в този ден да помолите за помощ вашия Ангел-Хранител. В този ден ни се дава толкова, колкото сме заслужили. Може да се отпуснете и да се предадете на потока на събитията. Благоприятно е за изглаждане на спорове, оправяне на конфликти, за примирение. Покажете искреност, доброта, миролюбивост, милосърдие! Освободете себе си от емоциите, Вслушайте се в интуицията и винаги обръщайте внимание на тъмната страна на проблемите!”, съветва астрологът. “Хубаво е да обръщате повече внимание на близките си и да им оказвате помощ. Добре е да отдавате на другите това, за което ви молят. Добре е също в този ден да се благослови водата и всички водоизточници. Изпратете Рейки! Хубаво е да се изкъпете, тъй като водата сега е благодатна и чрез нея идва Божествена сила. Към интимност трябва да се пристъпва само с цел зачатие. Денят е добър за медитация и молитва. Нахранете гладни животни и птици, дайте им и вода!”, добавя Ивелина Пенчева. “Не бива да се предавате на унинието, не бъдете твърде настойчиви! Не трябва да се напрягате. Не бъдете дълго време на улицата! Не се занимавайте активно с решението на социални въпроси! Не губете излишно време за приказки! Старайте се по-малко да говорите!”, съветва астрологът. “Препоръчва се течна храна, каши, кисел, компот. Да се избягва месната и пикантна храна. В никакъв случай да не се яде птица – фазан, пиле и др. Може да се пие вино, но бяло. Червеното да се избягва. Също така изключете орехи, мед и друга трудно смилаема храна! Да се веселите може само в тесен семеен кръг”, предупреждава Ивелина Пенчева. “Добре е да се носят тоалети в размити тонове. Използвайте синьо в комбинация със сребристо! Да се избягва жълто и оранжево! Носете лунен камък, селенит!”, съветва тя. “Добре е да видите в съня си животни и птици. Да плувате във вода – това е знак за освобождение от болести. Да се премените с нови дрехи – към богатство и укрепване на семейството. Ако летите насън – придобиване на нови сили и приятели”, добавя астрологът. Сподели:", "date": "2018.07.30", "title": "ЗВЕЗДИТЕ ВЕЩАЯТ! Денят е посветен на майчинството, избягвайте жълтите дрехи"}
{"url": "http://pik.bg/%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80%D0%B0-%D0%BA%D0%BE%D0%B9-%D0%B4%D1%80%D0%B0%D1%81%D0%BD%D0%B0-%D0%BA%D0%BB%D0%B5%D1%87%D0%BA%D0%B0%D1%82%D0%B0-%D0%BD%D0%B0-%D1%86%D0%B0%D1%80%D1%81%D0%BA%D0%B8%D1%82%D0%B5-%D0%BA%D0%BE%D0%BD%D1%8E%D1%88%D0%BD%D0%B8-news769358.html", "text": "Трябва да се разпореди проверка по отношение собствеността на сградата на Царските конюшни. А от своя страна от Пожарна и аварийна безопасност ще направят разследване дали е умишлен палежът. Това заяви пред Нова телевизия главният архитект на София Здравко Здравков. Вчера зам.-кметът на София Иван Чобанов заяви в емоционален пост във Фейсбук, че съзира умишлен палеж на старата сграда, а свидетелка на пожара заяви, че още следобед е видяла дим над Царските конюшни. Момичето се обадило на 112, а от там я посъветвали да следи дали ще се разгори димът. В 3 часа през нощта пожарът вече бил факт. Млад мъж, който първи сигнализирал за инцидента, заяви, че според него има вероятност за умишлен палеж. В сградата нощуват клошари, влизат ученици. Арх. Здравков отбеляза, че градоустройственият план от 2015 г.  е защитил терена. Сградата подлежи на ремонт и реставрация. \"Нашето желание е тази сграда да бъде възстановена в автентичния й вид. Тук е въпрос на финансово желание и ако наистина се намери реалния собственик, ние ще му вменим тези задължения\", допълни той. \"Имаме предпоставки, ако тези собственици не бъдат намерени, да се разходват публични средства\", заяви арх. Здравков и отбеляза, че в столицата има и други сгради с подобен статут - Захарна фабрика, къщата на Феингов. Главният архитект на столицата изтъкна, че е нужна промяна в Закона за културното наследство, който да стимулира и подпомага собствениците на такива сгради, за да бъдат вложени средства за възстановяването им. \"Конкретно тази сграда ще бъде възстановена в автентичния й вид. Такава е и волята на кмета\", заяви още Здравков. Той обеща, че още днес ще направи проверка относно конкретните собственици на имота, но не успя да каже дали сградата е била застрахована. \"Има доста сериозни проблеми и по покривната конструкция, и по гредореда между първия и втория етаж. За да бъде възстановена тази сграда и да отговаря на критериите за безопасност, трябва да се направят много сериозни намеси в нейната конструкция\", заяви още главният архитект.. \"Тези сгради имат ствоята стойност и са част от духа на София. И ние искаме да ги запазим, а не да превърнем града в арматура и бетон\", заяви Здравко Здравков. \"Тези сгради имат ствоята стойност и са част от духа на София. И ние искаме да ги запазим, а не да превърнем града в арматура и бетон\", заяви Здравко Здравков. Сподели:", "date": "2018.07.30", "title": "СЛЕД ПОЖАРА! Кой драсна клечката на Царските конюшни?!"}
{"url": "http://pik.bg/%D0%BA%D0%B7%D0%BA-%D0%BF%D1%80%D0%B5%D1%81%D0%B5%D1%87%D0%B5-%D0%BF%D0%BE%D1%80%D0%BE%D1%87%D0%BD%D0%B0-%D1%81%D1%85%D0%B5%D0%BC%D0%B0-%D0%BD%D0%B0-%D0%BD%D0%B5%D0%B7%D0%BD%D0%B0%D0%B9%D0%BD%D0%B0-%D1%84%D0%B8%D1%80%D0%BC%D0%B0-%D0%B7%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%8F-%D0%BF%D1%83%D0%BD%D0%BA%D1%82-%D1%80%D1%83%D0%B4%D0%BE%D0%B7%D0%B5%D0%BC---%D0%BA%D1%81%D0%B0%D0%BD%D1%82%D0%B8-news769432.html", "text": "Комисията за защита на конкуренцията (КЗК) отхвърли жалбата на фирма от Дупница срещу обществената поръчка за граничния пункт Рудозем - Ксанти. Прогнозната стойност на обекта заедно с 1 километър обходен път към бъдещия граничен контролно-пропускателен пункт е над 17 млн. лева. Обществената поръчка бе обявена от областния управител на Смолян Недялко Славов на 21-ви май, но близо месец по-късно тя бе спряна от фирма, регистрирана за продажба на коли, мотори и мотопеди. Собственик и управител на едноличното дружество със 100 лева капитал е 46-годишният Цанко Михайлов от Дупница. Фирмата е обжалвала пред Комисията за защита на конкуренцията обявената от възложителя методика за оценка на офертите. Антимонополната комисия обаче е отхвърлила твърденията за нередности в документацията и е постановила, че решението на Славов за откриване на процедурата е законосъобразно. Сподели:", "date": "2018.07.30", "title": "КЗК пресече порочна схема на незнайна фирма за граничния пункт Рудозем - Ксанти"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B0%D1%80%D1%85%D0%B5%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%B8%D1%8F%D1%82-%D0%BC%D1%83%D0%B7%D0%B5%D0%B9-%D0%B8-%D1%83%D0%BB%D0%B8%D1%86%D0%B0-%D0%B2-%D1%81%D0%BE%D0%B7%D0%BE%D0%BF%D0%BE%D0%BB-%D1%89%D0%B5-%D0%BD%D0%BE%D1%81%D1%8F%D1%82-%D0%B8%D0%BC%D0%B5%D1%82%D0%BE-%D0%BD%D0%B0-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-news769412.html", "text": "По време на редовното заседание на Общински съвет- Созопол, ще бъде представена за гласуване от общинските съветници докладна с предложения за именуване на Археологическия музей и улица в Созопол на името на проф. Божидар Димитров, съобщават от местната управа. Докладната за именуване на Археологическия музей е по предложение на директора на Общински Културен институт „Музеен център“- Созопол Димитър Недев. В мотивите си Димитър Недев посочва неоценимия принос на проф. Божидар Димитров- бележит учен, историк и политик, за опазване и популяризиране на културно- историческото наследство на гр. Созопол като част от националното и общоевропейско културно наследство. Освен Археологическия музей докладната от кмета Панайот Рейзи е допълнена с предложение името на проф. Божидар Димитров да носи улица в Стария град на Созопол. В нея се казва : Внасям настоящето предложение във връзка с именуване на обекти в гр.Созопол на името на наш съгражданин, световноизвестен историк и забележителен българин-проф.Божидар Димитров. Божидар Димитров посвети живота си на историята и археологията на България и на Созопол. Роден в Созопол, той бе неразривно свързан с града и неговото развитие. Благодарение на неговите усилия бяха привлечени държавни средства за възстановяване на храм „Св. св. Кирил и Метозий“, извършени бяха множество археологически разкопки и експонирани археологически обекти. Благодарение на него бяха открити мощите на св. Йоан Кръстител, а други ценни християнски реликви бяха предоставени на Созопол. Проф. Божидар Димитров е почетен гражданин на Созопол и през целия си живот е популяризирал града. Неговата дарителска дейност е пример за подражание. Написал е редица научни и популярни книги за историята, археологията и църквите на Созопол и населените места в община Созопол. Неговото дело, посветено на Созопол е част от историята на града, която ще остане за бъдещите поколения. Предложената улица се намира в Стария град, пресечка свързваща улиците „Аполония“ и „Кирил и Методий“ и на нея се намира музея „Старинен Созопол“, т.н. бивща данъчна служба. Всеки, който желае може да се включи в ритуала по разпръскване праха на проф. Божидар Димитров в Созополския залив в района на остро св. Иван. Сподели:", "date": "2018.07.30", "title": "ПРИЗНАНИЕ! Археологическият музей и улица в Созопол ще носят името на Божидар Димитров"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D0%BE%D0%B6%D0%B0%D1%80-%D0%B2-%D1%81%D0%BE%D1%84%D0%B8%D1%8F-%D0%B8%D0%B7%D0%B3%D0%BE%D1%80%D1%8F-%D0%BA%D1%83%D0%BB%D1%82%D0%BE%D0%B2%D0%BE-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-news769430.html", "text": "Пореден пожар в столицата в рамките на два дни! Огънят този път не пощади култовата пицария \"Вила Виктория\" в Ловен парк на бул. \"Симеоновско шосе\". От СДВР съобщиха за ПИК, че сигнал за инцидента е подаден малко преди 5 часа тази сутрин. На място веднага са пристигнали огнеборци, които са потушили пожара. Няма данни за жертви или пострадали хора. Щетите са само материални. Изгорял е целият втори етаж на известното заведение. Причините за пожара се изясняват. Припомняме, че само преди ден по неизвестни засега причини горяха Царските конюшни в идеалния център на столицата. Инцидентът за пореден път постави редица въпроси както пред местната власт, така и пред културното министерство. Зам.-кметът Чобанов заяви, че пожарът е умишлен. Съмнения за това изказаха и очевидци, подали първи сигнал за горящата 125-годишна сграда. Сподели:", "date": "2018.07.30", "title": "ИЗВЪНРЕДНО В ПИК! Пореден пожар в София! Изгоря култово заведение"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D0%BE%D1%82-%D0%B1%D1%81%D0%BF-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D0%B8%D0%B7%D0%BF%D0%B5%D0%BF%D0%B5%D0%BB%D0%B5%D0%BD%D0%B8%D1%82%D0%B5-%D1%86%D0%B0%D1%80%D1%81%D0%BA%D0%B8-news769433.html", "text": "Поредна сага се разиграва с \"Царските конюшни\". След като само преди няколко месеца държавата пресече порочна схема да продажба на сградите, преди нощ те бяха унищожени от огромен пожар. Пожарникарите се бориха със стихията часове наред, е днес ще се описват и щетите. По-рано днес културният министър Боил Банов заяви, че охрана е имало и независимо, че сградите не са имали статут на културно наследство, то те ще бъдат възстановени. За коментар по горещата тема, медията ни потърси членът на Комисията по култура в парламента Александър Симов, който застъпва твърдо версията, че огънят е предизвикан умишлено и разследването е длъжно да докаже това. - Не искам да се поставям в ролята на някакъв разследващ орган, обаче пожарът, осъществен по подобен начин в такава сграда, със сигурност предизвиква огромни подозрения. В крайна сметка всички знаем, че към тази сграда има огромни претенции - преди няколко години си спомням, че имаше пак някаква корупционна афера около нея, опит за прехвърляне и други неща. Апетитите са ясни и ме е страх, че накрая ще се окаже пак, че някой клошар, подобно на случая с Тютюневите складове в Пловдив, си е играл с кибрит и заради това покрива е отишъл! Т.е. подозренията са огромни и за съжаление, опасявам се, че ако има адекватно разследване, такива подозрения ще се окажат правилни. - Ето тук, по това вече ще разберем на мястото ли си е държавата или в този случай са замесени и държавни органи. В зависимост от разследването. И знаете ли, понеже българите много се нагледаха в последните години на подобни дивотии и простотии, няма да приемат версията за поредния клошар, тийнейджър или не знам си кой, който е подпалил пожара. Убеден съм, че повечето хора се съмняват, че палежът е умишлен, че е свързан с претенции за това място. То е на пъпа на София, изключително интересно и апетитно и заради това - от резултатите от разследването ще може да направим изводи има ли държава или няма. Към настоящия момент обаче по-скоро съм скептичен и мисля, че пак ще ни подхвърлят някаква такава версия за наивници. - Вижте, в окото на бурята, ще се наслушаме на много красиви приказки, убеден съм в това! Министър Банов вместо да уверява за това дали ще се промени или не статута на сградата, да отговори на другите важни въпроси, които вече виждам, че започват да му се поставят. Защо толкова време статутът на тази сграда остава неизяснен и стои в правния и юридически вакуум? Т.е. уверенията вече в така ситуация не ни вършат работа. Когато вече имаме сграда, която ще стои като един голям, счупен зъб в центъра на София, тези които е трябвало да отговарят за нея имат друг тип отговорности - да кажат защо се е стигнало до тук! Вече какво точно ще се случи, обществото ще прецени. Според мен в България се е натрупала критична маса от хора, които са се нагледали на всякакви опити за далавери пред очите им и те ще реагират. От властта очакваме не уверения, а отговори къде и как са се объркали нещата! Сподели:", "date": "2018.07.30", "title": "САМО В ПИК! Александър Симов от БСП с горещ коментар пред медията ни за изпепелените \"Царски конюшни\": Версията с клошаря няма да мине!"}
{"url": "http://pik.bg/%D0%B0%D0%B4%D1%81%D0%BA%D0%BE-%D0%BC%D0%B5%D0%BB%D0%B5-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news769377.html", "text": "45-годишен моторист е пострадал при катастрофа в Благоевград снощи. Той е транспортиран в \"Пирогов\" в тежко състояние. Пътният инцидент е станал в 22.30 часа на булевард \"Св. св. Кирил и Методий\" в Благоевград. 31-годишна жена, управляваща автомобил \"Ауди\", направила з абранена маневра, засекла мотора, който се блъснал в автомобила. Мотористът отхвърчал и се ударил в странична част на преминаващ градски автобус. Мъжът е откаран в благоевградската болница в много тежко състояние с черепно-мозъчна травма и фрактури на крайници и ребра. След това е транспортиран в столичната болница \"Пирогов”. Пробата за алкохол на водачката на \"Ауди\"-то е отрицателна, на моториста му е взета кръвна проба. Сподели:", "date": "2018.07.30", "title": "Адско меле! Моторист бере душа след тежка катастрофа в Благоевград"}
{"url": "http://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BF%D0%BE%D1%87%D0%B2%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F%D1%82-%D1%84%D0%BE%D0%BB%D0%BA%D0%BB%D0%BE%D1%80%D0%B5%D0%BD-%D1%84%D0%B5%D1%81%D1%82%D0%B8%D0%B2%D0%B0%D0%BB-news769372.html", "text": "В Пловдив за 24-та поредна година започва Международният фолклорен фестивал. Събитието е част от Календара на културните събития на града, съобщават от пресцентъра на общината. От днес до 3 август в Пловдив се срещат представителни фолклорни състави от десет държави - България, Грузия, Индонезия, Македония, Мексико, Словения, Украйна, Франция, Холандия, Чехия. От българска страна участва Академичният фолклорен ансамбъл при АМТИИ-Пловдив. Всеки ден, от 17.30 ч., от \"Дом Левски\" ще тръгват дефилетата на съставите, те ще преминават по главната улица и ще стигат до сцената на пл. \"Стефан Стамболов\", където ще изнасят кратки концерти. Програмата ще продължава с официалните вечерни представяния на сцената на Античния театър от 20.00 ч., като входът за събитията е безплатен. Освен в Пловдив, концерти ще има и в други райони на областта. На 31 юли в Пещера ще се представят колективите от Украйна, Франция и Македония. На 1 август, отново в Пещера, ще танцуват участниците от Грузия, Мексико и Индонезия. Ансамблите от Словения, Холандия и Чехия ще изнесат на 2 август концерт в Хисаря. Екипът на дирекция \"Култура и културно наследство\" на община Пловдив е организирал за участниците богата паралелна програма, която включва обиколка на забележителностите на Пловдив - Европейска столица на културата-2019, както и на важни обекти в региона. Официалното откриване на фестивала е от 20.00 ч. тази вечер в Античния театър. На същата сцена в последната вечер ще се състои галаконцертът и церемонията за закриване на събитието. Сподели:", "date": "2018.07.30", "title": "В Пловдив започва Международният фолклорен фестивал"}
{"url": "http://pik.bg/in-memoriam-%D0%BF%D0%BE%D1%87%D0%B8%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F%D1%82-%D0%B4%D0%B8%D1%80%D0%B8%D0%B3%D0%B5%D0%BD%D1%82-%D1%81%D1%82%D0%B5%D1%84%D0%B0%D0%BD-%D0%BB%D0%B8%D0%BD%D0%B5%D0%B2-news769381.html", "text": "На 27 юли след кратко боледуване  на 56-годишна възраст почина известният български диригент Стефан Линев. Той е роден в София. Завършва Средното музикално училище Любомир Пипков  със специалност цигулка, както и  Музикална академия ­- София, специалност „Оркестрово и хорово дирижиране“ при Влади Симеонов и Васил Арнаудов. Диригент на Симфоничен оркестър – Сливен. През 1988 г. започва работа като диригент във Варненската опера , след това е и главен диригент на Варненска филхармония,където реализира първият компактдиск на филхармонията. Фулбрайтов стипендиант на Йелския университет в Кънектикът, главен диригент на Русенската опера. След 1996 г. се установява трайно в САЩ. От 2004 г. работи като музикален директор на Young Soloists of New York Chamber Orchestra, а през 2006 прави своя дебют с оркестъра в \"Carnegie Hall“, Ню Йорк. През 2013 - 2014 г. е главен диригент на Държавна опера-Стара Загора. Там реализира за първи път в България операта „Крал за един ден“ от Дж.Верди. Диригент на много концерти и международни фестивали, в епертоара му са над 20 опери от Дж.Верди, Дж.Пучини, Г.Доницети и др.; всички симфонии на Л. Ван Бетовен и Й.Брамс; Поклонението пред тленните останки на Маестро Стефан Линев ще бъде на 31 юли, от 12 часа в църквата „Света София”. Поклон пред паметта му. Сподели:", "date": "2018.07.30", "title": "IN MEMORIAM! Почина известният диригент Стефан Линев"}
{"url": "http://pik.bg/%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B5%D0%BC%D0%B0%D0%B7%D0%B0%D0%BD-%D0%BE%D1%82-%D0%BA%D0%B0%D1%80%D1%83%D1%86%D0%B0-%D0%B2-%D0%BA%D0%B0%D1%80%D0%BD%D0%BE%D0%B1%D0%B0%D1%82-news769378.html", "text": "Сигналът е подаден на 29 юли, около 16,20 часа. На пътя село Зимен – село Глумче, общ. Карнобат, поради загуба на контрол се преобръща извън пътно платно нерегистрирана каруца, управлявана от 51-годишен мъж с инициали И.Д. от село Зимен, който е тестван за употреба на алкохол (дрегерът отчел 0.89 промила). От инцидента на място е загинал возещият се в каруцата 81-годишен мъж от село Зимен с инициали М.М, съобщават от ОДМВР-Бургас. По случая е образувано досъдебно производство. Мъж на 81 години е загинал при инцидент с каруца на пътя село Зимен – село Глумче, в област Бургас. Сподели:", "date": "2018.07.30", "title": "СМЪРТОНОСЕН ИНЦИДЕНТ! Възрастен мъж загина, премазан от каруца в Карнобат"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B2%D0%B8%D0%BB%D0%BD%D0%B5%D0%B5-%D0%BF%D0%BE-%D0%B1%D0%B0%D1%80%D0%BE%D0%B2%D0%B5%D1%82%D0%B5-news769230.html", "text": "Наследничката на Мая Манолова има скандално минало, за което вероятно даже майка ѝ не подозира. Преди да роди малкия Максим, Ралица била с абонамент за най-актуалните нощни заведения у нас и в Германия, където беше студентка. Макар днес щерката на омбудсмана да претендира, че е скромна майка и домакиня, някога вършеела по дискотеките като торнадо. Още се носели легенди за изцепките ѝ, а архивните кадри я показват в, меко казано, неприятна светлина. Според близки до семейство на Мая дъщеря ѝ наследила купонджийския дух не от майка си, която на младини била доста свита и висяла над учебниците, а не по дансингите на баровете, а от рода на баща си. Нейният чичо – брат на татко ѝ, бил известен музикант в Кюстендилско, който и до ден днешен си вадел хляба с пеене и свирене по кръчмите. Двамата с племенницата му си приличали поразително не само визуално, а и като характер, защото и Ралица била веселячка по рождение. Дори сега, когато била предимно ангажирана с грижите около почти 2-годишния си син Макси, пак намирала време да разпуска, но доста по-кротко отпреди. Припомняме, че през лятото на 2009 г. щерката на бившата соцдепутатка попадна в огромно меле, състояло се в кюстендилска чалга дискотека. Масовият бой тогава бил предизвикан от прочутата в района ромска фамилия Гольовци, а по време на размяната на крошета Ралица пострадала най-сериозно. Изведнъж тя усетила нетърпима болка и осъзнала, че едното ѝ ухо е разрязано на две, а кръвта от разпорения ѝ слухов орган обляла пода на нощното заведение. Веднага я откарали в болница, а от травмата щерката на Манолова се възстановявала няколко месеца. Извършителят обаче така и не бил хванат. След тази случка Ралица била доста по-внимателна и подбирала по-добре заведенията, които посещавала. По същия начин постъпвал и нейният съпруг Мартин, чиито алкохолни подвизи неотдавна лъснаха наяве. Зетят на Мая Манолова, който има сериозни политически амбиции и към момента е областен лидер на младежките структури на БСП в Кюстендил, доскоро също се скитал по чалготеките и показвал пластични умения в областта на ханша наравно с танцьорките върху масите. Сподели:", "date": "2018.07.30", "title": "САМО В ПИК И \"РЕТРО\"! Дъщерята на Мая Манолова вилнее по баровете"}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%BA%D0%BE%D0%BD%D0%BA%D1%83%D1%80%D1%81%D0%B0-2-%D0%BF%D0%B5%D1%81%D0%BD%D0%B8-%D1%81%D0%BF%D0%B5%D1%87%D0%B5%D0%BB%D0%B8%D1%85%D0%B0-%D0%B1%D1%83%D1%80%D0%B3%D0%B0%D1%81-%D0%B8-%D0%BC%D0%BE%D1%80%D0%B5%D1%82%D0%BE-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B3%D0%BB%D0%BE%D1%80%D0%B8%D1%8F-%D1%81-news769375.html", "text": "Симона Загорова спечели тазгодишното издание на песенния конкурс \"Бургас и морето\". Дъщерята на Глория и участничка в \"Гласът на България\" спечели журито с парчето \"Как искам времето да върна\", което е дело на Димитър Гетов и д-р Джина Дундова. Този уикенд обаче в Летния театър на Бургас се случи нещо, на което почитателите на конкурса станаха свидители за пръв път. Загорова си подели първото място с песента \"Неочаквано\" на Димитър Атанасов и Гергана Великова. Меломаните чуха 12-те музикални произведения, които бяха допуснати до финала. Публиката определи за свой фаворит \"Морскосиня любов\" в изпълнение на бургазлията Стефан Илчев. Сред зрителите на театара бе и внучката на големия композитор Тончо Русев - Елена. 36-то издание на конкурса ще се запомни и с рецитал, в памет на композитора. В него участваха любими на публиката звезди като Мими Иванова и Развигор Попов, Панайот Панайотов, Росица Борджиева и др. Сподели:", "date": "2018.07.30", "title": "ЗА ПЪРВИ ПЪТ В ИСТОРИЯТА НА КОНКУРСА! 2 песни спечелиха \"Бургас и морето\"! Щерката на Глория си тръгна с първа награда"}
{"url": "http://pik.bg/%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BA%D1%8E%D1%80%D0%B4%D0%B8-%D1%81%D0%B5-%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D1%8F%D0%BB%D0%B0-%D1%81-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2-%D0%B4%D0%B0%D0%BC%D0%B0%D1%81%D0%BA-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-news769336.html", "text": "Сирийските демократични сили, водещият елемент в които са сирийските кюрди, обявиха, че те и сирийското правителство са решили на съвместна среща да сформират комисии за разгръщане на преговори за прекратяване на насилието в Сирия, съобщава \"Ройтерс\". Комисиите ще \"очертаят пътна карта за демократична, децентрализирана Сирия\", изтъкнаха от СДС, които са подкрепяни от САЩ. Преговорите в Дамаск тази седмица насочиха вниманието към действията на Сирийските демократични сили в контролираната от тях четвъртина от Сирия източно от река Ефрат в опит за споразумение със сирийския президент Башар Асад за запазване на автономията си. Срещата е била по покана на сирийското правителство, допълниха от Сирийските демократични сили . Асад, който - подкрепян от Русия и Иран - наскоро отвоюва обратно по-голямата част от териториите, контролирани досега от бунтовниците, се закле да възвърне \"всеки сантиметър\" от територията на Сирия. Той също така определи кюрдската администрация в североизточните части на страната като \"временни структури\". Сподели:", "date": "2018.07.30", "title": "Организация на сирийските кюрди се е споразумяла с правителството в Дамаск за преговори за спиране на насилието"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D1%89%D0%B5-%D0%B4%D0%B5%D0%BF%D0%BE%D1%80%D1%82%D0%B8%D1%80%D0%B0-%D0%B4%D0%B2%D0%B0%D0%BC%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D0%B0%D1%80%D1%82%D0%B8%D1%81%D1%82%D0%B8-%D0%B7%D0%B0%D1%80%D0%B0%D0%B4%D0%B8-%D0%B3%D1%80%D0%B0%D1%84%D0%B8%D1%82%D0%B8-%D0%B2%D1%8A%D1%80%D1%85%D1%83-%D1%80%D0%B0%D0%B7%D0%B4%D0%B5%D0%BB%D0%B8%D1%82%D0%B5%D0%BB%D0%BD%D0%B0-%D1%81%D1%82%D0%B5%D0%BD%D0%B0-%D0%BD%D0%B0-%D0%B7%D0%B0-news769337.html", "text": "Израелски власти ще депортират двама италиански артисти, които са нарисували портрет на палестинско момиче върху разделителна стена близо до град Бетлехем на Западния бряг, съобщиха от пресслужбата на израелската полиция, предава Sputnik, цитира Фокус. Артистите са били арестувани от Израел в събота, „Като резултат от разследването, извършено от граничната полиция, случаят с италианците беше прехвърлен към миграционните власти, където е било решено по време на изслушвания да бъдат лишени от пълномощно да останат в Израел и са им били дадени 72 часа да напуснат страната“, заявиха от пресслужбата. Италианците са изрисували гигантски стенопис на палестинската тийнейджърка Ахед Тамими, която е прекарала осем месеца в ареста, след като е ударила израелски войник. Тя беше освободена в неделя. Сподели:", "date": "2018.07.30", "title": "Израел ще депортира двама италиански артисти заради графити върху разделителна стена на Западния бряг"}
{"url": "http://pik.bg/%D0%B4%D0%BD%D0%B5%D1%81-%D0%B5-%D0%B2%D0%B0%D0%B6%D0%B5%D0%BD-%D0%B4%D0%B5%D0%BD-%D0%B7%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2-%D1%82%D1%83%D1%80%D1%86%D0%B8%D1%8F-news769335.html", "text": "Днес предстоят и две важни събития за опозицията в Турция. Ръководството на Добрата партия ще проведе свое заседание, а в следобед изтича срокът, в който вътрешната опозиция в Народнорепубликанската партия може да събира подписи за провеждането на извънреден партиен конгрес, предава БНР. В 15 часа ще започне заседанието на ръководството на Добрата партия, което ще бъде председателствано от лидера ѝ Мерал Акшенер. В края на миналата седмица тя заяви, че свиква извънреден партиен конгрес, който ще се проведе на 12 август, на който тя няма да е кандидат. В резултат на решението ѝ нейни привърженици застанаха за постоянно пред дома ѝ в Истанбул, за да я убедят да продължи да ръководи формацията. В 17 часа пък изтича 15-дневният срок за събиране на подписи на делегати за провеждане на извънреден конгрес на Народнорепубликанската партия. Нужни са подписите на половината от 1230-те делегати, т.е. 635. За момента информациите от привържениците на бившия кандидат за президент Мухарем Индже и от партийния апарат за броя на събраните подписи се различават. В петък почти цялата парламентарна група заяви, че е необходимо партията да се съсредоточи върху предстоящите през март местни избори, а не да провежда извънреден конгрес. Същата позиция по-рано изразиха и влиятелни ръководители на партийни организации. Сподели:", "date": "2018.07.30", "title": "Днес е важен ден за опозицията в Турция"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BE%D1%82%D0%B8%D0%B4%D0%B5-%D1%81%D0%B8-%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%84%D1%83%D1%82%D0%B1%D0%BE%D0%BB-news769490.html", "text": "Етър (Велико Търново) загуби един от най-големите футболисти и треньори в историята си. На 82-годишна възраст днес почина Петър Хараламбиев, съобщават \"виолетовите\" на официалния си сайт. Той е роден на 10 януари 1936 г. в Плачковци. Започва да играе футбол първо в Динамо (Габрово), като става голмайстор на тима с 13 гола. Като войник играе във военния отбор на В. Търново и през 1957 г. заедно с още няколко човека, правят сборен отбор и през април възстановяват името Етър, с който участва и в паметния мач с елиминирането на ЦСКА. Той бележи уникални и решаващи голове за великотърновския тим. През лятото на 1960 г. отива в Левски, където играе заедно с легенди като Гунди и Патрата. Две години е в Септември (София), с който става голмайстор на Северната \"Б\" група. Връща се отново в любимия Етър, в който играе до 1969 г. Дълги години е бил треньор в Попово, Елена, Севлиево, Трявна, Дряново, но най-вече в Етър, в който дава път във футбола на редица футболисти. \"Изключително всеотдаен и скромен, Петър Хараламбиев се радваше на огромно уважение от ред състезатели, които благодарение на него направиха кариера във футбола. Преди две години за 80-ия си юбилей Петър Хараламбиев бе удостоен със Старопрестолна грамота, часовник и златна значка на Община Велико Търново\", пишат още от Етър на официалния си сайт. Погребението ще бъде в сряда, 1 август, от 12:00 ч. в Гробищния парк във Велико Търново. Екипът на Флагман.БГ изказва искрени съболезнования на близките и роднините на Петър Хараламбиев. Сподели:", "date": "2018.07.30", "title": "ТЪЖНА ВЕСТ! Отиде си легенда на българския футбол"}
{"url": "http://pik.bg/%D1%81%D0%BB%D0%B5%D0%B4-%D0%B4%D0%BE%D0%B3%D0%BE%D0%B2%D0%BE%D1%80-%D0%BC%D0%B5%D0%BD%D1%82%D0%B5-%D0%BC%D1%8A%D0%B6-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%81%D0%B5-%D0%BE%D0%BA%D0%B0%D0%B7%D0%B0-%D1%81-%D0%BA%D1%80%D0%B5%D0%B4%D0%B8%D1%82-news769406.html", "text": "Мъж от пловдивско село се оказа с кредит от 700 лева, без да знае, че е кандидатствал за него. Измамата е извършена с фалшив договор за револвиращ заем, сключен в Сопот между фирма за бързи кредити и 68-годишния нищо неподозиращ човек, съобщава \"Трафик Нюз\". На този етап не е ясно кой е злоупотребил с личните данни на мъжа и как е сключен договорът. Най-вероятно обаче в схемата е участвал служител на фирмата за бързи кредити. Пловдивчанинът разбрал за измамата едва когато започнал да получава известия за просрочени вноски. С постановление на Районна прокуратура – Карлово е започнало производство срещу неизвестен извършител по случая. Сподели:", "date": "2018.07.30", "title": "След договор-менте: Мъж от Пловдивско се оказа с кредит"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BC%D0%B5%D1%80%D0%B0%D1%86%D0%B8%D1%82%D0%B5-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B1%D1%81%D0%BF-%D0%B5-%D0%BD%D0%B0%D0%B3-news769370.html", "text": "„Никой инвеститор не инвестира в държава, в която управлението е разклатено и не се знае до кой момент каква икономическа програма ще се изпълнява. Ако това не е стабилизиращ фактор за управлението, не знам кое“. Атанасова посочи, че партиите от коалицията самостоятелно са се явявали на избори с различни управленски програми и е нормално да има различния. Въпреки това, тя смята, че вероятно на някой избирател не му е приятно да гледа скандали в Обединените патриоти или управляващата коалиция: „Надявам се, че това няма да бъде част от следващия политически сезон, защото пред България има важни за решаване въпроси. През изминалата пленарна сесия за първи път се случи така, че Народното събрание да има различен подход при вземането на решенията, обединени всички политически партии. Например решението за миграцията, обсъждането на разходите за отбранителна техника. Решенията, които касаят надпартийните въпроси и са важни за националната сигурност на държавата намират подкрепа“. Десислава Атанасова посочи, че в новата пленарна сесия ще започне под знака на темата за държавния бюджет. Темата здравеопазване също ще е на дневен ред, каза тя и изказа надежда и по тази тема партиите да постигнат съгласие. За традиционния събор на социалистите на Бузлуджа Атанасова коментира: \"Всеки може да прави предизборни или годишни срещи със своя електорат, но тонът трябва да бъде различен, било то към политическия опонент. Наглостта на БСП мисля, че не е в плюс за политическата система изобщо. За да има силна дясна партия, трябва да има и силна лява. Такава години наред ние не виждаме. Документът „Визия за България“ за пореден път доказа немощта на левицата дори да се заяви като някакъв вид алтернатива на управлението. Това всъщност е пагубното за политическата система“. Важно е това управление да е стабилно, защото политическата стабилност осигурява и икономическа такава и по-сериозен растеж. Това заяви пред БНР депутатът от ГЕРБ Десислава Атанасова. Сподели:", "date": "2018.07.30", "title": "ГОРЕЩИ СКАНДАЛИ! Десислава Атанасова с тежък коментар за мераците на социалистите: БСП е нагла, “Визия за България“ доказа немощта на левицата"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B4%D1%80%D0%B0%D0%B3%D0%BE%D0%BC%D0%B8%D1%80-%D1%81%D1%82%D0%BE%D0%B9%D0%BD%D0%B5%D0%B2-%D0%BE%D0%BF%D1%80%D0%B0%D0%B2%D0%B4%D0%B0%D0%B2%D0%B0-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0-%D0%BA%D1%8E%D1%87%D0%B5%D1%86%D0%B8%D1%82%D0%B5-%D1%82%D0%BE%D0%B2%D0%B0-%D0%B5-%D0%BD%D0%B5%D1%89%D0%BE-%D0%BD%D0%BE%D1%80%D0%BC%D0%B0%D0%BB%D0%BD%D0%BE-%D0%B2%D0%B8%D0%B4%D0%B5%D0%BE-news769357.html", "text": "По всичко личи, че в редиците на БСП са големи фенове на чалга ритмите. Именно затова си бяха поканили на събора на Бузлуджа и царят на балканската музика Горан Брегович. Видя се, че и лидерката на червените Корнелия Нинова е изключително добра в мятането на гюбеци. Това обаче явно се оказа неудобна тема за социалиста Драгомир Стойнев. Според него танците на Нинова били нещо абсолютно нормално. \"Хората видяха, че Корнелия Нинова е не само лидер на една партия, а като човек от народа. И вие да бяхте там и вие може би щяхте да потанцувате\", заяви Стойнев пред Би Ти Ви. По повод социологическите проучване, които отново отредиха второ място на БСП, ако днес има избори, Стойнев не бе така разпален, така както защитаваше кючеците на лидерката си и отново засвири на старата струна, че всеки можел да си прави проучвания. Сподели:", "date": "2018.07.30", "title": "ГОРЕЩО! Драгомир Стойнев оправдава Нинова за кючеците: Това е нещо нормално (ВИДЕО)"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D0%B1%D0%B2%D0%B8%D0%BD%D0%B8-%D0%BF%D1%80%D0%BE%D0%BA%D1%83%D1%80%D0%BE%D1%80%D0%B0-%D1%80%D0%BE%D0%B1%D1%8A%D1%80%D1%82-%D0%BC%D1%8A%D0%BB%D1%8A%D1%80-%D0%B2-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%BD%D0%B0-%D0%B8%D0%BD%D1%82%D0%B5%D1%80%D0%B5%D1%81%D0%B8-news769341.html", "text": "Американският президент Доналд Тръмп обвини вчера специалния прокурор Робърт Мълър в \"конфликт на интереси\", заради който той не бива да води разследването на подозренията за руска намеса в президентските избори през 2016 г., предаде Франс прес. В серия от туитове Тръмп каза, че през годините е имал \"много лоши и конфликтни работни отношения\" с Мълър. \"Дали някога Робърт Мълър ще разкрие конфликтите си на интереси с президента Тръмп, в това число факта, че имахме много лоши и конфликтни работни отношения. Отказах му началническия пост във ФБР (ден преди назначаването му за специален прокурор) и Коми му е близък приятел\", написа Тръмп. Сподели:", "date": "2018.07.30", "title": "Тръмп обвини прокурора Робърт Мълър в конфликт на интереси"}
{"url": "http://pik.bg/%D0%B8%D0%BC%D0%B0-%D0%BB%D0%B8-%D0%B7%D0%BD%D0%B0%D1%87%D0%B5%D0%BD%D0%B8%D0%B5-%D0%BA%D0%BE%D0%BB%D0%BA%D0%BE-%D0%BC%D1%83-%D0%B5-%D0%B3%D0%BE%D0%BB%D1%8F%D0%BC-news769300.html", "text": "За момчетата големината на мъжкото им достойнство е от голямо значение. Те се вълнуват дали са достатъчно надарени и дали ще успеят да задоволят приятелката си. Но дали наистина размерът на пениса е толкова важен и за жените? Момичета, какви мисли ви минават, преди да правите секс за пръв път с гаджето си? Най-вероятно повечето от вас се вълнуват, освен от това дали изглеждат достатъчно добре, и как изглежда най-интимното му място. Статистиката показва, че най-надарените мъже са от негроидната раса, следвани от латиноамериканската, европеидната и азиатската.В повечето статии се казва, че размерът на мъжкия полов орган не е от значение. Важното било как се използва. Така ли е наистина? Истината е някъде по средата. Големината на пениса има значение за жените. Когато едно момиче се възбуди, влагалището ѝ се овлажнява, разширява и удължава, като по този начин става готово да поеме члена. По време на секс, колкото по-бурен е той, толкова повече се отпуска влагалището. Когато членът е малък, жената не усеща достатъчно добре допира на пениса и поради тази причина не получава достатъчно удоволствие от секса. Колкото по-голям е пенисът, толкова по-голямо удоволствие получава тя. Причината е, че получава стимулация в областта на G-точката, която по последни проучвания се намира в началото на влагалището. Тоест колкото по-голям е пенисът, толкова по-силно жената усеща удоволствие в най-дълбоката част на влагалището си, а колкото по-дебел е, толкова повече се стимулира G-точката. Както при красотата, така и при големината на пениса нещата са субективни. За едни жени е голямо едно, а за други – друго. Това зависи от техния опит, от съпоставките, които могат да направят, както и от това колко стегнат или отпуснат е мускулът им. Средно големият еректирал пенис е 15-18 сантиметра. Всичко под 15 сантиметра се води малко, а над 18 – голямо. Това обаче не пречи среден пенис да бъде възприет от някои жени като малък, а от други като голям. Въпрос на гледна точка. Също така колкото по-възбуден е един мъж, толкова по-голям му става, особено ако не е правил секс скоро. Хубаво е момчетата и момичетата да разберат, че големият размер не е гаранция за невероятно секс изживяване. Мъжете, които имат по-малки пениси могат да компенсират това, стига да се раздават на макс в леглото и да се стараят да задоволяват напълно нуждите на половинката си. Надарените господа пък не бива да разчитат само на това, че имат големи пениси, те трябва също да полагат старания по време на секс. Сподели:", "date": "2018.07.30", "title": "Има ли значение колко му е голям?"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B0-%D1%81%D1%83%D1%85%D0%BE-%D1%85%D0%B8%D0%BB%D1%8F%D0%B4%D0%B8-%D1%85%D0%BE%D1%80%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%E2%80%9E%D0%BF%D0%BB%D0%B0%D0%BD%D0%BE%D0%B2%D0%B8%E2%80%9C-%D0%B4%D0%B5%D0%B9%D0%BD%D0%BE%D1%81%D1%82%D0%B8-news769345.html", "text": "Пловдив си легна и събуди на сухо! От снощи хиляди домакинства в Пловдив нямат капка вода, а водоподаването и до момента не е подновено. Вода има единствено по-ниските етажи на града, съобщава \"Трафик Нюз\". Справка в сайта на ВиК се показва, че с дата 29 юли има записано „планов ремонт на магистрален водопровод“ на Първи етап на Помпена станция Изток- 1, като засегнатото водоподаване е в целия град. Срокът за пускането на водата е „до отстраняване на аварията“. Сподели:", "date": "2018.07.30", "title": "ПЛОВДИВ НА СУХО! Хиляди хора без вода заради „планови“ дейности"}
{"url": "http://pik.bg/%D0%B2%D0%B5%D1%82%D1%80%D0%BE%D0%B2%D0%B5%D1%82%D0%B5-%D0%B8-%D1%81%D1%83%D1%88%D0%B0%D1%82%D0%B0-%D0%B7%D0%B0%D1%81%D0%B8%D0%BB%D0%B2%D0%B0%D1%82-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-news769342.html", "text": "Около 12 000 пожарникари се бориха вчера с пожарите в Калифорния, отнели живота на поне шест души. Ветровете и сухото време обаче спомогнаха за разрастването на огнищата, които на моменти са неконтролируеми, предаде Франс прес. \"Условията в района на пожара \"Кар\" край Рединг, Калифорния, ще продължат да са благоприятни за бързо разпространение на\" стихията, посочи вчера Националната метеорологична служба. Службата за пожарна безопасност в окръг Шаста, където вилнее пожарът от 23 юли, обясни в \"Туитър\", че \"непостоянните ветрове и атмосферните условия, в частност горещината и сушата, доведоха до разрастване на пожара миналата нощ\". Стихията отне живота на двама пожарникари в четвъртък, а вчера беше съобщено, че негова жертва са станали 70-годишна жена и двете й правнучета. Огънят е изпепелил 36 хиляди хектара, унищожила е 517 сгради, повредил е още 135 и е овладян само на пет процента. В окръг Шаста са евакуирани 38 000 души. Президентът Доналд Тръмп подписа в събота указ, с който нарежда на Агенцията за управление на извънредни ситуации да съдейства на властите в общината. Друг пожар, в калифорнийския окръг Мендосино, опустоши над 9800 хектара от петък. Площта му се разрасна бързо и вчера сутринта бе овладян само на 10 процента. Огнеборците съобщиха добри новини за пожара \"Фъргюсън\" край националния парк \"Йосемити\". Той е увеличил с площта си в нощта срещу неделя само с 800 хектара и е овладян на 30 процента. От 13 юли той изпепели 21 700 хектара. Един пожарникар загина и седем пострадаха в потушаването му. Според службата за извънредни ситуации към губернатора на Калифорния, в щата бушуват 17 големи пожара и с тях се борят 12 000 пожарникари. Сподели:", "date": "2018.07.30", "title": "Ветровете и сушата засилват пожарите в Калифорния"}
{"url": "http://pik.bg/%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%BD%D0%B0-%D1%87%D0%B5%D1%81%D1%8A%D0%BD%D0%B0-news769306.html", "text": "Традиционният фестивал на чесъна започна в окръг Бистрица-Нъсъуд в северозападната част на Румъния, предаде ТАСС, позовавайки се на агенция Аджерпрес. \"Чесновият фест\" се организира за шести път в близост до прохода Тихуца, където според ирландския писател Брам Стокър е живял прочутият вампир Дракула, предава Дарик. Идеята за фестивала се заражда, след като в окръга пристига група туристи от Германия с автомобил с багажник, натъпкан с чесън за защита от нечисти сили, обясняват организаторите. Сподели:", "date": "2018.07.30", "title": "В Румъния започна фестивал на чесъна"}
{"url": "http://pik.bg/%D1%81%D0%B5%D0%BA%D1%81-%D0%BF%D0%BE%D0%B4-%D0%B4%D1%83%D1%88%D0%B0-%D0%BA%D0%BE%D0%B9%D1%82%D0%BE-%D0%BD%D0%B5-%D0%B7%D0%B0%D0%B2%D1%8A%D1%80%D1%88%D0%B2%D0%B0-%D0%B2-%D1%81%D0%BF%D0%B5%D1%88%D0%BD%D0%BE%D1%82%D0%BE-news769298.html", "text": "Първо, тясното пространство и хлъзгавите повърхности са причина за някои доста неловки маневри. „Има ги и физическите опасности, като подхлъзване и падане“, предупреждава секс инструкторът Алисия Синклер. А едва ли искаш гипсирано рамо вместо оргазъм! Дори при това положение ние от Cosmo не се плашим от чувствени предизвикателства, затова измислихме съвети за безопасност по време на влажна и дива сесия. Хвани се здраво Хващането за завесата, когато партньорът е зад теб, може да я събори, а поставянето на крак върху хлъзгавия ръб на ваната за по-добър ъгъл, докато сте очи в очи, също вещае проблем. Ето защо дръжките за закрепване към стената и облегалките за крака на бранда за възрастни Sportsheets, направени именно за мокри подвизи! – са задължителни, казва Емили Морс, водещ на подкаста „Секс с Емили“. Вземи приятел Една непретенциозна вибрираща гъба помага за повече пяна и мръсни изпълнения едновременно. Между пластовете мрежа се крие водонепропускаем вибратор във формата на куршум. Накарай партньора си да я прокара по цялото ти тяло, като за повече тръпки се спира на горещи точки като зърната и клитора. Включи светлините Често осветлението в банята е силно и неподходящо – точно обратното на това, което предразполага. Ако имаш вана или душ кабина, обмисли да намалиш излишната светлина и покрий плота с ароматни свещи за чувствен и секси блясък, предлага Синклер. Почувствай още повече влага Нахлуването на вода в интимните части може всъщност да ги изсуши, правейки секса некомфортен. Използвай силиконов лубрикант, направен за игри под душа, който поддържа действието гладко и влажно (но преди това сложи върху пода постелка против хлъзгане). Поотъркайте се Масажирайте един друг главите си с шампоан, като се редувате. Продължете с галене на цялото тяло със сапун с органична формула без аромати, която няма да наруши pH нивото на вагината ти. Смекчи удара Хавлията е не само идеален аксесоар, с който да се търкате отдолу, но и чудесна възглавница за коленете ти. Разстели няколко на пода (или използвай халат), когато доставяш удоволствие на колене или използвате кучешката. Измито дупе Стъпи здраво във ваната и се увери, че ходилата ти са стабилни. Тогава се наведи напред и разтвори крака, за да може твоят човек да проникне отзад. За него е звездната гледка, а за теб – богати усещания за G-точката. Върхът на удоволствието Орален секс под душа = страхотно приключение. Редувайте се с присядане на ръба на ваната, където да си доставяте удоволствие с уста. Когато сменяте реда си, промени и темпото на движение на езика, като сменяш от дълги и бавни близвания до скоростни кръгове. Мокър отбор Застани с лице към партньора, облегни се върху стената и обвий торса му с един крак. Тогава нека той влезе в теб. Ако душът ти е във формата на слушалка, насочи струята на водата към клитора си, докато въртиш бедрата си напред-назад, пише Космополитън. Сподели:", "date": "2018.07.30", "title": "Секс под душа, който не завършва в спешното "}
{"url": "http://pik.bg/%D0%BA%D0%B0%D1%82%D0%BE-%D0%B4%D0%B2%D0%B5-%D0%BA%D0%B0%D0%BF%D0%BA%D0%B8-%D0%B2%D0%BE%D0%B4%D0%B0-%D0%B0%D0%BD%D0%B8-%D1%81%D0%B0%D0%BB%D0%B8%D1%87-%D1%81%D1%82%D0%B0%D0%BD%D0%B0-%D0%B4%D0%B2%D0%BE%D0%B9%D0%BD%D0%B8%D1%87%D0%BA%D0%B0-%D0%BD%D0%B0-%D0%BC%D0%B0%D1%80%D1%82%D0%B0-%D0%B2%D0%B0%D1%87%D0%BA%D0%BE%D0%B2%D0%B0-news769319.html", "text": "Марта Вачкова, която след броени дни, на 29 юли, ще навърши 58 години, е започнала да заприличва на Ани Салич. Поразителните съвпадения в чертите на лицата им, а и цялостното им излъчване, станаха очевидни, откакто актрисата свали 17 килограма със специален хранителен режим. Освен това Марта, която играе сестра Жекова в сериала „Откраднат живот”, вече проявява дисциплина и последователност в подлагането на естетични процедури. Разбира се, актрисата винаги е била умерена и залага предимно на терапиите с колаген. Затова не е никак чудно, че напоследък толкова се е доближила до визията на Ани Салич, която е по-млада от нея с 9 години. Двете действително вече изглеждат като сестри, още повече, че имат и сходни прически, пише седмичник. Сподели:", "date": "2018.07.30", "title": "КАТО ДВЕ КАПКИ ВОДА: Ани Салич стана двойничка на Марта Вачкова "}
{"url": "http://pik.bg/%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B2-%D0%BA%D0%B0%D0%BC%D0%B1%D0%BE%D0%B4%D0%B6%D0%B0-%D0%BE%D0%B1%D1%8F%D0%B2%D0%B8-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-news769307.html", "text": "Управляващата Камбоджанска народна партия (КНП) заяви днес, че е спечелила общите избори, които според правозащитни организации не са били нито свободни, нито честни, предаде Ройтерс, цитира Дарик. \"КНП спечели 80 процента от всички гласове и по наша оценка ще спечелим не по-малко от 100 места\", каза той. Официалните резултати се очакват не по-рано от средата на август. Сподели:", "date": "2018.07.30", "title": "Управляващата партия в Камбоджа обяви победа на изборите"}
{"url": "http://pik.bg/%D0%BD%D0%B5%D0%B2%D0%B5%D0%BD%D0%B0-%D0%BF%D0%B5%D0%B9%D0%BA%D0%BE%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81%D0%B8-%D1%81%D1%8A%D1%81-%D1%81%D0%B0%D0%BD%D1%8F-%D0%B0%D1%80%D0%BC%D1%83%D1%82%D0%BB%D0%B8%D0%B5%D0%B2%D0%B0-news769309.html", "text": "Певицата Невена Пейкова, която стана известна покрай участието си в „Х Фактор“, за първи път коментира раздялата си с „Вирджиния Рекърдс“ – лейбълът на Саня Армутлиева. „Преценихме, че така е най-добре за двете страни. По взаимно съгласие прекратихме договора си и всеки продължи по пътя си. Аз си тръгнах с топли чувства към Саня и прекрасния екип на компанията. Винаги има момент, в който договорът изтича и всеки се разделя в даден момент“, казва Невена в интервю за Secret.bg и предаването „Famous VOX“. „На артистите в България им е много сладко да се продуцират сами, въпреки че е много по-трудно. Когато си в лейбъл, имаш човек за всичко, организират ти абсолютно всичко, а сега всяко нещо минава през теб. Поемаш голяма отговорност!“ Неотдавна тя представи и първото си парче, което е качено в личния и канал в YouTube. „Много съм щастлива, че това парче видя бял свят. То е направено супер екстремно. Събрахме се с екипа, в 4 часа се роди парчето, в 6 часа вече снимахме клип. Заглавието „Побърквам“ се роди от само себе си“, разказва Пейкова. И допълва, че в момента е в етап, в който много й се работи, има много готови парчета, снимала е клип в Гърция и иска да зарадвам максимално хората. Сподели:", "date": "2018.07.30", "title": "Невена Пейкова проговори за раздялата си със Саня Армутлиева "}
{"url": "http://pik.bg/%D0%BE%D0%BF%D0%B8%D1%81%D0%B2%D0%B0%D1%82-%D1%89%D0%B5%D1%82%D0%B8%D1%82%D0%B5-%D0%B2-%D0%B8%D0%B7%D0%B3%D0%BE%D1%80%D0%B5%D0%BB%D0%B8%D1%82%D0%B5-%D1%86%D0%B0%D1%80%D1%81%D0%BA%D0%B8-%D0%BA%D0%BE%D0%BD%D1%8E%D1%88%D0%BD%D0%B8-news769340.html", "text": "Специално сформирана комисия в Столичната община започва опис на щетите в изгорелите \"Царски конюшни\". По случая тече разследване. Умишлен ли е палежът тепърва ще се установява. Припомняме, че пожарът пламна в неделя сутринта. В продължение на няколко часа 8 пожарни автомобила и 30 пожарникари се бореха с огъня, предава Нова. Няма пострадали хора, нито сериозно засегнати съседни сгради. Сподели:", "date": "2018.07.30", "title": "Описват щетите в изгорелите \"Царски конюшни\""}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B7%D0%B8%D0%BC%D0%B1%D0%B0%D0%B1%D0%B2%D0%B5-%D1%81%D0%B5-%D0%BE%D1%82%D1%80%D0%B5%D1%87%D0%B5-%D0%BE%D1%82-%D0%BF%D0%B0%D1%80%D1%82%D0%B8%D1%8F%D1%82%D0%B0-%D1%81%D0%B8-news769339.html", "text": "Бившият президент на Зимбабве Робърт Мугабе в неделя нападна политическата партия, която той създаде, заявявайки че не може да гласува за управляващата „Африкански национален съюз на Зимбабве – Патриотичен фронт“ (ЗАНУ-ПФ) по време на изборите в понеделник, предава Voice of America, цитира Фокус. Това са първите избори от 38 години насам, без Мугабе начело на „ЗАНУ-ПФ“. 94-годишният бивш президент се отказа през ноември след натиск от армията на страната. Неговият дългогодишен заместник, 75-годишният Емерсон Мнангагва, пое властта и сега е кандидат за президент. „Не мога да гласувам за тези, които ме измъчваха“, заяви Мугабе, който покани журналисти в своето имение в богат квартал на столицата Хараре. Той говори повече от два часа. Запитан директно кой би избрал по време на изборите в понеделник, той се поколеба. Въпреки, че 23 кандидати бяха регистрирани в надпреварата за президент, изборите реално се сведоха до съревнование между двама. Мнангагва е изправен пред сериозно съперничество от новия лидер на най-голямата опозиционна партия, 40-годишният Нелсън Чамиса. „Не мога да гласувам за ЗАНУ-ПФ“, заяви Мугабе. „Не мога да гласувам за тези, които ме докараха до сегашното ми състояние. Бившият президент се отрече пряко и косвено от партията си и новия ѝ лидер, заявявайки, че „това беше същински преврат“, който го е свалил от власт. Той се оплака от отношението към него през последните седем месеца, заявявайки че членове на семейството му са били тормозени и заплашвани, същевременно оплаквайки се че правителствената му пенсия е била на стойност 460 000 долара и две къщи. Мугабе изрази надежда, че изборите ще донесат нов ден за Зимбабве. „През цялото това време се надявах на завръщане, нашето завръщане към конституционализма, нашето завръщане към законността, нашето завръщане към свободата на нашия народ, среда в която нашите хора ще бъдат свободни“, обяви бившият президент. Сподели:", "date": "2018.07.30", "title": "Бившият президент на Зимбабве  се отрече от партията си  "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%B0%D0%BD%D0%BE%D0%B2-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B7%D0%B0%D0%BF%D0%B0%D0%BB%D0%B5%D0%BD%D0%B8%D1%82%D0%B5-%D1%86%D0%B0%D1%80%D1%81%D0%BA%D0%B8-%D0%BA%D0%BE%D0%BD%D1%8E%D1%88%D0%BD%D0%B8-%D0%B8-%D1%89%D0%B5-%D1%81%D0%B8-%D0%BF%D0%BE%D0%B4%D0%B0%D0%B4%D0%B5-%D0%BB%D0%B8--news769371.html", "text": "\"Собствениците на такива сгради е безсмислено да ги палят, защото законът после няма как да им позволи да строят нещо друго. Тази сграда се охранява по реда на закона, тя реално е със статут на паметник на културата. Никакво надстрояване, никакви допълнителни постройки\". Това заяви разпалено пред Би Ти Ви министърът на културата Боил Банов \"Проблем там се явява неуточнената собственост. Аз съм бесен на случилото се, защото за всеки от нас е болно да вижда как такива сгради изчезват. Тази сграда е обществена, което е нелепото в случая. Само земята е на тези собственици, за които се говори\", коментира министърът. \"Не мога да си подавам оставката, защото някой пали някъде, където аз съм осигурил необходимата законова охрана. Ще направя това, което трябва. Но няма да издавам безсмислени актове, които ще паднат в съда\", обобщи министър Банов. Културният министър заяви, че седмица преди пожара е говорил по темата с премиера Бойко Борисов. В разговора министър-председателят е заявил, че културното наследство трябва да се пази. \"На този етап не виждам основание да ми се иска оставката, но ако премиера я поиска ще си я дам\", заяви още министърът. Сподели:", "date": "2018.07.30", "title": "ИЗВЪНРЕДНО! Министър Банов с тежък коментар за запалените \"Царски конюшни\" и ще си подаде ли оставката: Бесен съм!"}
{"url": "http://pik.bg/%D0%BA%D0%B0%D1%82%D0%B5%D1%82%D0%BE-%D0%B5%D0%B2%D1%80%D0%BE-%D1%85%D0%BE%D0%B4%D0%B8-%D0%B1%D0%B5%D0%B7-%D1%81%D1%83%D1%82%D0%B8%D0%B5%D0%BD-%D0%BD%D0%B0-61-news769312.html", "text": "Катето Евро успя набързо да събере погледите на преминаващите крй нея курортисти в Царева. 61-годишната майка на Сашо Кадиев беше облечена с лятна рокля с тънки презрамки, която не успяваше да прикрие гърдите й. Екранната Рени от „Оркестър без име“ беше забравила да си сложи сутиен, което правеше гледката към бюста й умопомрачителна. Тя и куп актьори се изсипаха накуп в морския град, предава седмичник. Те пристигнаха с микробус в морското градче, а поводът аз гостуването им беше третото издание на фестивала на изкуствата „АРТ поток“. Сподели:", "date": "2018.07.30", "title": "Катето Евро ходи без сутиен на 61 "}
{"url": "http://pik.bg/%D0%BB%D0%BE%D1%80%D0%B5%D0%BD%D0%B0-%D0%B8%D0%B7%D0%BE%D0%B1%D0%BB%D0%B8%D1%87%D0%B8-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%B8%D0%B7%D0%BC%D0%B0%D0%BC%D0%B0-%D0%BD%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%BD%D0%B5%D0%BD%D0%B0%D0%B4%D0%BC%D0%B8%D0%BD%D0%B0%D1%82%D0%B0-%D0%B2%D1%8A%D0%B2-%D1%84%D0%BE%D1%82%D0%BE%D1%88%D0%BE%D0%BF%D0%B0-%D1%81%D0%BD%D0%B8%D0%BC%D0%BA%D0%B0-news769310.html", "text": "Фолк изпълнителката Лорена изобличи плеймейтката Николета Лозанова в измама. Това се случва в Инстаграм, където двете по различно време са се отдали на релакс в Индонезия. Именно в джунглата на Бали певицата и моделката са се качили на прословутата люлка. На кадъра на Лорена се вижда всичко така, както е в действителност, включително и мътната вода в малкото езерце долу, пише Secret.bg. На снимката, качена от Николета, цветът на водата странно става светло син. Ни Ло обаче си е оставила ръцете на снимката, защото по-навътре под клоните се вижда, че всъщност цветът на водата си е такъв, какъвто е и на снимката на Лорена. Сподели:", "date": "2018.07.30", "title": "Лорена изобличи поредната измама на Николета, плеймейтката ненадмината във фотошопа (СНИМКА)"}
{"url": "http://pik.bg/%D1%82%D0%BE%D1%82%D0%B0%D0%BB-%D1%89%D0%B5%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D1%80%D0%BE%D0%BD%D0%B0%D0%BB%D0%B4%D0%BE-%D1%80%D0%B5%D0%BA%D0%BB%D0%B0%D0%BC%D0%B8%D1%80%D0%B0-%D0%BC%D0%B0%D0%BD%D0%B8%D0%BA%D1%8E%D1%80%D0%B8-news769313.html", "text": "Месеци след финала на „ВИП Брадър“ голяма част от съквартирантите са позабравени. Това води до липса на ангажименти и свежи доходи за семейната хазна. Именно затова някои са готови на всичко, за да си докарат някой и друг лев. Даниел Златков, познат като българското копие на Роналдо, се оказа, че е готов да рекламира абсолютно всичко, за да може да си докара малко приходи. В профила си в Инстаграм той афишира маникюри, което е доста странно за мъж, още повече мъжкар, за какъв той иска да бъде приеман, пише Secret.bg. Да се надяваме, че скоро Дани няма да започне да рекламира и анални клизми. Сподели:", "date": "2018.07.30", "title": "ТОТАЛ ЩЕТА! Българският Роналдо рекламира маникюри"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D1%80%D1%83%D1%81%D0%BD%D0%B0%D1%86%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%BE%D1%82%D0%BD%D0%BE%D0%B2%D0%BE-%D0%B2-%D0%BC%D0%BE%D1%81%D0%BA%D0%B2%D0%B0-%D1%81%D1%80%D0%B5%D1%89%D1%83-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B0%D1%82%D0%B0-%D0%B2%D1%8A%D0%B7%D1%80%D0%B0%D1%81%D1%82-news769315.html", "text": "Хиляди руснаци взеха участие в протест в центъра на Москва срещу повишаването на пенсионната възраст, планирано от правителството. Според агенция Ройтерс участници в демонстрацията, свикана от опозиционната Либертарианска партия, са скандирали срещу президента Владимир Путин с възгласи \"Долу царят!\" и \"Путин е крадец!\". Сред участниците в протеста беше и опозиционният лидер Алексей Навални, който сподели: \"Дойдох, за да кажа, че не искам от мен лично да крадат пари, защото не искам да бъде ограбено моето семейство, жената и децата ми. Те ще бъдат ограбени не хипотетично или метафорично, а в истинския смисъл на думата, затова съм сред онези десетки милиони, които са против реформата и много се надявам следващия път масово да протестират на улиците\". Властите предвиждат от догодина да започне плавно нарастване на възрастта за пенсиониране на мъжете от 60 на 65 години, а на жените - от 55 на 63. Планът бе оповестен в средата на миналия месец. Оттогава бяха събрани над 3 милиона подписа в протестна петиция в интернет, предава БНР. Според полицията, в днешната демонстрация са се включили две хиляди и петстотин, а по неофициални данни - 6 хиляди души. Сподели:", "date": "2018.07.30", "title": "Хиляди руснаци протестираха отново в Москва срещу повишаването на пенсионната възраст"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BF%D1%80%D0%B8%D1%82%D0%B8%D1%81%D0%BA%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82%D0%B0-%D0%B7%D0%B0-%D0%BE%D1%85%D1%80%D0%B0%D0%BD%D0%B0-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-news769302.html", "text": "Американският президент Доналд Тръмп каза, че ще остави федералното правителство да спре работа, ако демократите не подкрепят законопроект за охрана на границата, включващ строителството на стена по границата с Мексико, съобщи Ройтерс. \"Ще бъда готов да спра работата на правителството, ако демократите не ни дадат гласовете за граничната сигурност, която включва стената! Трябва да се отървем от лотарията, хващането и пускането и т.н. и най-накрая да пристъпим към система за имиграция, основана на заслуга! Имаме нужда велики хора да идват в нашата страна!\", заяви Тръмп в „Туитър”, предава бТВ. Американският президент иска конгресът да приеме законодателство, което се занимава с имиграционните въпроси. Макар че републиканците имат мнозинство разногласията между умерените и консерваторите в партията възпрепятстват бързо приемане на законодателство. Откакто встъпи в длъжност през януари 2017 г., Тръмп се стреми да изпълни обещанието си за по-твърда имиграционна политика и засилване на граничния контрол. Още в първите дни на своето управление той подписа указ за построяване на стена по границата на САЩ с Мексико, но досега конгресът не е отделил необходимите пари. Сподели:", "date": "2018.07.30", "title": "Тръмп притиска Конгреса да приеме законопроекта за охрана на границата"}
{"url": "http://pik.bg/38-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%BB%D1%8E%D1%88%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news769332.html", "text": "Земетресение с магнитуд 3.8 по скалата на Рихтер е регистрирано на територията на Сицилия, Италия, показва справка на интернет страницата на Европейския средиземноморски сеизмологичен център (EMSC). Земетресението е регистрирано в 01:15 часа (02:15 часа българско време) на дълбочина от 89 км. Епицентърът е на 31 км от италианския град Вибо Валентия. Няма данни за жертви и материални щети. Сподели:", "date": "2018.07.30", "title": "3.8 по  Рихтер люшна Италия"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D1%80%D0%B8-%D1%81%D0%B5%D1%81%D1%82%D1%80%D0%B8-%D0%B7%D0%B0%D0%BA%D0%BB%D0%B0%D1%85%D0%B0-%D0%B1%D0%B0%D1%89%D0%B0-%D1%81%D0%B8-%D0%BC%D0%BE%D1%80%D0%B8%D0%BB-%D0%B3%D0%B8-%D0%BE%D1%82-%D0%B3%D0%BB%D0%B0%D0%B4-%D1%81%D1%82%D1%80%D0%B5%D0%BB%D1%8F%D0%BB-%D0%BF%D0%BE-%D1%82%D1%8F%D1%85-%D0%B8-%D0%B3%D0%B8-%D0%B8%D0%B7%D0%BD%D0%B0%D1%81%D0%B8%D0%BB%D0%B2-news769282.html", "text": "Три сестри - на 17, 18 и 19 години са задържани в Москва заради убийството на собствения им баща. Това съобщава тв каналът \"360\", позовавайки се на източник от правоохранителните органи в руската столица. Според канала, мъжът системно употребявал наркотици и постоянно тормозел дъщерите си. Самото убийство станало в апартамента, където живеело семейството. Както се отбелязва, чашата преляла, след като дрогираният родител нахлул с нож в стаята на момичетата и се нахвърлил срещу тях. Той успял да рани най-голямата от дъщерите си, но в този момент върху него се нахвърлила по-малката. Момичето изтръгнало ножа от баща си и го наръгало няколко пъти в шията. След това трите момичета извлекли тялото на баща си на стълбищната площадка във входа. Извикали Бърза помощ, която откарала в болница ранената 19-годишна сестра. Според друга версия, както отбелязва източникът на тв канала, мъжът се гаврел с дъщерите си и системно ги насилвал сексуално. Пред съседите и познатите си обаче демонстрирал поведение на вярващ човек. Същият източник допълва, че дъщерите отдавна искали да \"очистят\" родителя си и имали заговор как да ликвидират бащата-тиранин. Те го нападнали, докато той седял във фотьойла в хола. Най-малката го наръгала с нож в сърцето, средната използвала чук, най-голямата го напръскала в лицето с лютив спрей. Довършили го на площадката пред апартамента им с един последен удар с нож в сърцето. Според РЕН.тв убитият 57-годишен Михаил Х. не бил наркоман, но очевидно бил психически неуравновесен. Според близка на момичетата, бащата редовно ги тероризирал, морил ги от глад, изкарвал ги посред нощ в гората, където ги заплашвал с убийство. В апартамента им имало следи от куршуми. В състояние на афект родителят вадел оръжие и гърмял напосоки, а дъщерите му по чудо останали живи. Съседка пък разказва, че мъжът не работел никъде, но бил добре осигурен. Всеки месец получавал \"незнайно откъде\" по 200 хиляди рубли. Приказливата комшийка допълва, че парите били отплата за това, че той \"спасил навремето някого\". Съседката потвърждава и факта, че убитият изнасилвал дъщерите си. Майката на момичетата била принудена да напусне семейното жилище. Мъжът й заплашил, че ако не си тръгне, ще убие дъщерите им. В момента майката е редом с децата си. Странното е, че всички - и близки, и съседи, са знаели за безчинствата на изверга, но се разприказват едва сега, когато отчаяните момичета са решили сами да сложат край на тиранията на родния си баща. Сподели:", "date": "2018.07.30", "title": "БРУТАЛНА ТРАГЕДИЯ! Три сестри заклаха баща си! Морил ги от глад, стрелял по тях и ги изнасилвал "}
{"url": "http://pik.bg/%D0%B2%D1%83%D1%87%D0%B8%D1%87-%D0%BE%D1%87%D0%B0%D0%BA%D0%B2%D0%B0-%D0%BF%D1%83%D1%82%D0%B8%D0%BD-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D1%81%D1%8A%D1%80%D0%B1%D0%B8%D1%8F-%D0%BF%D1%80%D0%B5%D0%B7-%D0%BD%D0%BE%D0%B5%D0%BC%D0%B2%D1%80%D0%B8-news769268.html", "text": "Президентът на Сърбия Александър Вучич заяви в неделя, че очаква руския му колега Владимир Путин да посети Белград през ноември тази година, предава ТАСС. „Еманюел Макрон ще бъде в Сърбия през декември, а Путин ще дойде през ноември“, заяви Вучич. По-рано сръбският държавен глава определи като голяма чест за страната му очакваната визита на руския лидер. Преди това за такова посещение говори и външния министър на Сърбия Ивица Дачич, но Кремъл засега не е потвърдил информацията. Сподели:", "date": "2018.07.30", "title": "Вучич очаква Путин да посети Сърбия през ноември"}
{"url": "http://pik.bg/%D0%BF%D0%BE%D0%B4%D0%BB%D0%BE%D0%B6%D0%B8%D1%85%D0%B0-%D0%BD%D0%B0-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D0%B7%D0%B4%D1%80%D0%B0%D0%B2%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%B2-%D0%B9%D0%B5%D0%BC%D0%B5%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5-%D1%85%D0%BE%D0%B4%D0%B5%D0%B9%D0%B4%D0%B0-news769317.html", "text": "Здравен център в йеменското пристанище Ходейда и водна станция в близкото градче Забид са били подложени на въздушни удари през последните три дни, съобщи координаторът на хуманитарните дейности на ООН в Йемен. Той предупреди, че мирното население в района е подложено на \"изключителен риск\" заради бомбардировките, а ако болниците и водопроводите бъдат разрушени, хуманитарните работници ще бъдат безсилни срещу епидемиите, които ще последват. През Ходейда преминават около две трети от вносните храни за Йемен. Пристанището е под контрола на бунтовници, които воюват от години с йеменското правителство и съюзниците му от съседните арабски държави. Бомбардировките в района бяха преустановени по-рано този месец по настояване на ООН. Подновяването им съвпада с атаката, извършена от бунтовниците срещу саудитски танкери в протока Баб ел Мандеб, предава БНР. Сподели:", "date": "2018.07.30", "title": "Подложиха на въздушни удари здравен център в йеменското пристанище Ходейда "}
{"url": "http://pik.bg/%D1%83%D1%81%D0%BF%D0%BE%D0%BA%D0%BE%D0%B5%D0%BD%D0%B8%D0%B5-%D0%B7%D0%B0%D1%81%D0%B5%D0%B3%D0%B0-%D0%BD%D1%8F%D0%BC%D0%B0-%D1%81%D1%8A%D0%BC%D0%BD%D0%B5%D0%BD%D0%B8%D0%B5-%D0%B7%D0%B0-%D1%87%D1%83%D0%BC%D0%B0-%D0%BF%D0%BE-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%BE-news769269.html", "text": "Засега няма съмнения за чума по дребните преживни животни в Благоевградска област. Това обяви д-р Михаил Бащавелов от областната дирекция по безопасност на храните, цитиран от БТА. В стада в областта вчера са намерени мъртви животни и на тези стопани е издадено предписание да не извеждат животните на паша, събощи бТВ. \"Не сме казвали, че има съмнения за чума по дребните преживни животни в Благоевградска област. В момента изпълняваме държавната профилактична програма, вземат се проби от всички животни, ако се появи такова заболяване, тогава ще го обявим”, уточни днес д-р Бащавелов. След подадени сигнали за умрели дребни преживни животни специалисти от Агенцията по безопасност на храните са посетили ферми в селата Мусомища и Филипово. Направени са аутопсии, които не показват ясно причината за смъртта. По тази причина са взети проби. Резултатът от лабораторното изследване се очаква следващата седмица, уточниха ветеринарите. \"Изследваме всички животни, не само дребни, но и едри преживни, и свине, защото има опасност от навлизане в страната на африканска чума по свинете и други заболявания – син  език, нодуларен дерматит. Изследванията са постоянни, за да наблюдаваме какъв е здравният статус на животните в областта\", обясни д-р Бащавелов. Сподели:", "date": "2018.07.30", "title": "УСПОКОЕНИЕ! Засега няма съмнение за чума по животните в Благоевградско"}
{"url": "http://pik.bg/%D1%80%D1%83%D1%81%D0%B8%D1%8F-%D0%B8%D1%80%D0%B0%D0%BD-%D0%B8-%D1%82%D1%83%D1%80%D1%86%D0%B8%D1%8F-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%B2-%D1%81%D0%BE%D1%87%D0%B8-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-%D0%BD%D0%B0-%D1%81%D0%B8%D1%80%D0%B8%D1%8F-%D0%B7%D0%BE%D0%BD%D0%B8%D1%82%D0%B5-%D0%B7%D0%B0-%D0%B4%D0%B5%D0%B5%D1%81%D0%BA%D0%B0%D0%BB%D0%B0%D1%86%D0%B8%D1%8F-%D0%B8-%D0%B1%D0%B5%D0%B6%D0%B0%D0%BD%D1%86%D0%B8-news769321.html", "text": "Представители на страните-гаранти на примирието в Сирия (Русия, Иран и Турция) се събират в понеделник в Сочи, за да разгледат въпроса за формиране на сирийски конституционен комитет, обстановката в зоните за деескалация, както и хуманитарната ситуация, включваща засилването на изграждащите доверие мерки и връщане на бежанците, предава ТАСС, цитира Фокус. В първия ден ще се проведат експертни консултации, а на 31 юли е запланирано пленарно заседание. „Участниците ще обменят своите мнения в хода на установяване на междусирийски преговори на основа на резолюция 2254 на Съвета за сигурност на ООН и вземайки предвид решенията на Конгреса на сирийския национален диалог в Сочи, ще продължат обсъждането на следващите стъпки в интерес на скорошно започване на работа на конституционния комитет като важна част от насърчаването на политическо решение на сирийската криза“, се съобщава от руското външно министерство. Сподели:", "date": "2018.07.30", "title": "Русия, Иран и Турция обсъждат в Сочи конституцията на Сирия, зоните за деескалация и бежанците"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%BA%D0%B5%D0%BB%D0%B5%D1%82-%D0%B2-%D1%85%D0%BE%D1%82%D0%B5%D0%BB%D0%B0-%D1%81%D1%82%D0%B5%D1%81%D0%BD%D1%8F%D0%B2%D0%B0-%D0%BB%D0%B8-%D1%81%D0%B5-%D0%BA%D1%80%D1%8A%D0%B3%D1%8A%D1%82-%D0%BE%D0%BA%D0%BE%D0%BB%D0%BE-%D1%83%D0%B1%D0%B8%D0%B5%D1%86%D0%B0-%D0%BD%D0%B0--news769257.html", "text": "С още два месеца бе удължен срокът на разследването по зловещия случай „Скелет на жена открит в хотел”, който разтърси Смолян. В момента предстоят разпити на лица, свързани по някакъв начин с убитата Росица Лазарова Димова, съобщиха за „Родопи voice” от Окръжната прокуратура. Припомняме, че разследването на случая трябваше да приключи през юли, след като самоличността на жената бе установена. Предвид на сложността на делото и давността на случая, срокът бе удължен. „В момента нямаме обвиняем. Предстоят множество разпити”, посочиха от държавното обвинение в Смолян. Припомняме, че ДНК експертизите са доказали, че човешките останки са на жена, изчезнала преди 26 години. Името на жертвата е Росица Лазарова Димова, родом от село Борово, община Лъки. Тройните съдебномедицински експертизи са категорични, че става въпрос за убийство. „Работи се по няколко версии за установяване на извършителя. Разпитани са много свидетели до този момент, предстоят още разпити”, посочиха още от прокуратурата. Майката на Росица – Шинка Димова, чака вече близо три десетилетия родната ѝ дъщеря да се завърне в къщи. Росица, която се премества да живее и учи в Смолян, изчезва безследно през 1991 г., когато е на 31 години. Чакали я да се прибере в родното си село на 7 ноември, но така и не дошла. Младата родопчанка не е била омъжена, но е живеела на семейни начала с мъж. Скелетът на убитата бе открит на 30 август м.г. в шахта на аспирацията при ремонт на известен хотел в Смолян. Сподели:", "date": "2018.07.30", "title": "ЗЛОВЕЩО! Продължава разследването на \"Скелет в хотела\"! Стеснява ли се кръгът около убиеца на Росица?!"}
{"url": "http://pik.bg/%D0%BD%D0%B5%D1%81%D0%B5%D0%B1%D1%8A%D1%80-%D1%81%D0%B5-%D1%82%D1%80%D0%B5%D1%81%D0%B5-%D0%BA%D0%BE%D0%BA%D1%82%D0%B5%D0%B9%D0%BB-%D0%BC%D0%BE%D0%BB%D0%BE%D1%82%D0%BE%D0%B2-%D0%BB%D0%B8-%D0%B5-%D1%85%D0%B2%D1%8A%D1%80%D0%BB%D0%B5%D0%BD-%D0%BF%D0%BE-%D0%B4%D0%BE%D0%BC%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-%D0%BD%D0%B8%D0%BA%D0%BE%D0%BB%D0%B0%D0%B9-%D0%B4%D0%B8%D0%BC%D0%B8%D1%82%D1%80%D0%BE%D0%B2-news769291.html", "text": "Коктейл \"Молотов\" ли е хвърлен по оградата на дома на кмета на Несебър Николай Димитров? Този въпрос тресе жителите на богатата морска община, като новината плъзна между тях светкавично. Местни хора казаха пред БургасИНФО, че атаката е станала преди дни. \"Цял Несебър знае, че е хвърлена бутилка със запалителна течност, никой обаче не потвърждава това официално\", казаха жители на Несебър. По неофициална информация на БургасИНФО от запознати източници, в действителност върху оградата на дома на Николай Димитров е открита запалителна течност. Все още обаче не се знае дали е хвърлена целенасочено, тъй като пораженията не са големи. Към този момент официални данни по този случай няма. Домът на кмета Димитров се намира в просторните жилищни райони между Несебър и Равда. Сподели:", "date": "2018.07.30", "title": "Несебър се тресе: Коктейл \"Молотов\" ли е хвърлен по дома на кмета Николай Димитров?"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%B4%D0%B0%D0%B2%D0%B0-%D0%B1%D0%BB%D0%B8%D0%B7%D0%BE-70-%D0%BC%D0%BB%D0%BD-%D0%BB%D0%B2-%D0%B3%D0%BE%D0%B4%D0%B8%D1%88%D0%BD%D0%BE-%D0%B7%D0%B0-%D0%B1%D0%BE%D0%BB%D0%BD%D0%B8%D1%87%D0%BD%D0%B8-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8%D1%82%D0%B5-news769288.html", "text": "Все повече българи излизат в болничен заради стрес на работното място. Близо 70 милиона лева - или половината от парите, заделени от бизнеса за болнични отиват при работници, страдащи от прекомерен стрес. А на хазната този т. нар. \"бърнаут синдром\" струва близо половин милиард лева. Според анализ на Евростат, почти всеки втори българин твърди, че е подложен на силно напрежение на работното си място. Статистиката е сходна за цяла Европа, съобщава Нова Тв. Изтощен до краен предел работохолик. Така Ралица описва стария си живот като одитор в голяма международна компания. Стресът и отговорностите прерастват в паник атаки, а лекарите й поставят диагноза \"професионално прегаряне\". „Протича постепенно и много често симптомите са незабелязани - често безсъние, главоболие, преумора. Повечето хора просто не обръщаме внимание”, обяснява Ралица Генчева. Сподели:", "date": "2018.07.30", "title": "Бизнесът дава близо 70 млн. лв. годишно за болнични на работниците"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D1%81%D0%BB%D0%B5%D0%B4%D0%B8-%D0%BE%D1%82-%D0%B4%D1%80%D0%B5%D0%B2%D0%BD%D0%B0-%D1%86%D0%B8%D0%B2%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%B2-%D0%B0%D0%BC%D0%B0%D0%B7%D0%BE%D0%BD%D0%B8%D1%8F-news769301.html", "text": "Специалисти от Археологическия и етноложки музей към университета в Сао Пауло, Бразилия, са установили, че ловци и събирачи на плодове в югозападната част на Амазония са станали фермери преди повече от 6000 години. Това е значително по-рано, отколкото се смяташе досега, съобщи Лента, цитирана от БТА. Археолози са изследвали артефакти, намерени близо до водопада Теотонио в река Мадейра - един от притоците на Амазонка. Изяснено е, че инструментите били използвани за приготвяне на храна. Освен това са открити признаци за отглеждане на селскостопански култури, включително маниока, тиква, фасул, както и гуава и представител на семейство кариокарови. Николай Овчаров показа открит бронзов кръст с разпънатия Христос (ВИДЕО+СНИМКИ) Находките датират отпреди 7000 - 12 000 години. През февруари американски археолози откриха в Гватемала следи от над 60 000 неизвестни дотогава на учените съоръжения на цивилизацията на маите. По мнението на специалистите, наличието на много напоителни канали, пътища, крепости и пирамиди навежда на мисълта, че в древността в изследваните сега територии е имало десетки големи градове, предава Нова. Сподели:", "date": "2018.07.30", "title": "Откриха следи от древна цивилизация в Амазония"}
{"url": "http://pik.bg/%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B4%D0%B0-%D0%B2%D0%B7%D0%B5%D0%BC%D0%B0%D1%82-%D0%B6%D0%B5%D1%80%D1%82%D0%B2%D0%B8-news769325.html", "text": "Пожарите в Калифорния продължават да вземат жертви. Властите потвърдиха за 6-ти загинал, а над 500 сгради са напълно разрушени. Десетки хиляди са принудени да напуснат домовете си. 12 000 пожарникари работят на 24-часови смени, за да се борят със смъртоносните горски пожари в Калифорния. Властите отчитат най-дългия огнен сезон и според данните, които се изнасят непрестанно, стихията е все по-трудна за овладяване. Пожарите стават все повече, горят твърде дълго и посоката на огъня е непредвидима, предава БНР. Елитен екип от висококвалифицирани пожарникари, специализирани в овладяването на стихията в диви местности са мобилизирани да се борят с бедствието. След като напуснат Калифорния, те ще помагат в гасенето на пожари в Орегон, където се появяват нови и нови огнища. Най-смъртоносни се оказаха пожарите в Северна Калифорния, които причиниха 6 жертви, принудиха десетки хиляди да напуснат домовете си и оставиха след себе си лунен пейзаж от почернели дървета и тлеещи развалини. Пожарникарите все още изразяват опасения, че силните ветрове могат да разпалят пламъците. Властите издадоха нови заповеди за евакуация в окръг Напа, известен с производството на вино по целия свят. Огънят обаче обхвана много масиви и застрашава сериозно бъдещата реколта. Големи пожари продължават да бушуват около Национален парк Йосемити и Планината Сан Якинто близо до Палм Спрингс. Огънят опустоши стотици квадратни километри и в момента има поне 17 огнища, с които пожарникарите се борят. Екипите постигнаха напредък този уикенд близо до Рединг на около 400 км северно от Сан Франциско. Но огнената стихия все още заплашва хиляди домове и се очаква да бъде овладяна напълно най-рано в средата на август. Сподели:", "date": "2018.07.30", "title": "Пожарите в Калифорния продължават да вземат жертви"}
{"url": "http://pik.bg/%D0%BF%D0%B0%D0%B4%D0%BD%D0%B0-%D0%B3%D0%BE%D0%BB%D1%8F%D0%BC%D0%BE-%D0%BF%D0%B0%D1%80%D1%87%D0%B5-%D0%BE%D1%82-%D0%B8%D0%B7%D0%BE%D0%BB%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B1%D0%BB%D0%BE%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news769303.html", "text": "Стотици квадратни метра изолация от 16-етажен блок в Пловдив паднаха в двора на новострояща се кооперация. Инцидентът е отпреди два дни, но клипът в социалните мрежи продължава да се споделя от десетки потребители, предава бТВ. Блокът е на улица „Менделеев” в Пловдив. Парчетата изолация – стиропор и мазилка, са паднали във вътрешен двор, но има и такива, които са се разпилели по улицата. За късмет по това време не е имало преминаващи пешеходци и автомобили. Сподели:", "date": "2018.07.30", "title": "Падна голямо парче от изолацията на блок в Пловдив"}
{"url": "http://pik.bg/%D1%80%D1%83%D1%81%D0%B8%D1%8F-%D1%87%D0%B0%D0%BA%D0%B0-%D1%8E%D0%B6%D0%BD%D0%B0-%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B2%D1%8A%D0%B2-%D0%B2%D0%BB%D0%B0%D0%B4%D0%B8%D0%B2%D0%BE%D1%81%D1%82%D0%BE%D0%BA-news769326.html", "text": "Дипломатически източник е разкрил пред руския вестник „Коммерсантъ“, че визитата на президента на Южна Корея Мун Дже-ин във Владивосток на Източния икономически форум (ИИФ, 11-13 септември) ще зависи в голяма степен от това дали севернокорейския лидер Ким Чен-ун ще се съгласи, предава Фокус. Лидерите на Япония и Китай, Шиндзо Абе и Си Дзинпин, вече приеха поканите си. Ако лидерите на двете части на Корейския полуостров също решат да участват в ИИФ, Москва ще успее за първи път в историята да събере лидерите на всички основни страни в Североизточна Азия на една и съща маса. „Коммерсантъ“ е научил как ще бъде изменен дневният ред на срещата заради това. Както потвърди дипломатическият източник в Москва, президентът на Южна Корея Мун Дже-ин е заинтересован от участие в ИИФ. Въпреки това, крайното решение все още не е взето и ще зависи в голямата си част от отговора на севернокорейския лидер Ким Чен-ун. Ако двамата лидери се съгласят да посетят едновременно Русия, за първи път в историята, на едно мероприятие ще се срещнат главите на Русия и всички четири големи страни в Североизточна Азия: Япония, Китай, Южна и Северна Корея. Пръв за участие в мероприятието се съгласи министър-председателят на Япония Шиндзо Абе. Японският посланик в Москва Тойохиса Кодзуки обяви това през октомври 2017 година, месец след приключването на ИИФ-2017. На 19 юли тази година посланикът на Русия в Китай Андрей Денисов потвърди, че президентът Си Дзинпин е приел руската покана и „ще се превърне в основния гост на ИИФ-2018“. Поканата на Ким Чен-ун на ИИФ в Владивосток беше ясна още в края на май. Покана за посещение на Русия и среща с руския президент Владимир Путин беше предадена на севернокорейския лидер от руския външен министър Сергей Лавров, който посети Пхенян на 31 май. На 5 юли, президентският съветник на Путин по външна политика, Юрий Ушаков, заяви че Ким все още не е откликнал на поканата, но сътрудниците на „Коммерсантъ“ в Москва са изразили висока степен на увереност, че визитата ще се проведе. Към момента, лидерът на Северна Корея Ким Чен-ун вече се е срещнал с всички лидери на държави, традиционно въвлечени в проблемите на Корейския полуостров (Китай, САЩ, Южна Корея), с изключение на лидерите на Русия и Япония. Това е празнина, според него, която Ким желае да запълни. Присъствието на лидерите от четирите източноазиатски страни във Владивосток ще повиши рязко престижа на ИИФ, твърди Иван Зуенко, научен сътрудник към Центъра за азиатско-тихоокеански изследвания. „Разбира се, на първа подобна среща е малко вероятно да се постигнат каквито и да е реални двустранни споразумения. Но сама по себе си подобна среща може да помогне за постигането на конкретни резултати на по-късен етап, които да са на двустранна основа“, заяви той пред „Коммерсантъ“. За тенденцията, че сигурността в Азия ще бъде ключова за Русия в предстоящата година, говори и фактът, че в Кремъл през тази година за пръв път се заговори сериозно за въпроса за посещението на Владимир Путин на Източноазиатската среща на върха през ноември в Сингапур. Това събитие, което се провежда от 2005 година, е посветено на обсъждането на проблемите на сигурността в Азиатския регион и по принцип привлича лидерите на САЩ, Китай и Югоизточните азиатски държави. Руският президент никога не е участвал в тази среща на върха. Въпреки факта, че финалното решение за пътуването до Сингапур не е прието, според източници на „Коммерсантъ“ в Москва, шансовете за визита на руския президент този път са много високи. Сподели:", "date": "2018.07.30", "title": "Русия чака Южна и Северна Корея във Владивосток"}
{"url": "http://pik.bg/%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BE%D1%87%D0%B0%D0%BA%D0%B2%D0%B0%D1%82-%D1%81-%D0%BD%D0%B5%D1%82%D1%8A%D1%80%D0%BF%D0%B5%D0%BD%D0%B8%D0%B5-%D0%B2%D0%B8%D0%B7%D0%B8%D1%82%D0%B0-%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-news769305.html", "text": "Визита на президента на Русия Владимир Путин в Хърватия може да бъде от полза на целия регион на Югоизточна Европа, а в Загреб очакват с нетърпение руския лидер, заяви президентът на страната Колинда Грабар-Китарович в интервю за руския вестник „Коммерсанть“, публикувано в неделя вечер, предава ТАСС, цитира Фокус. „Много се надявам на това! Поканих го, когато бях в Сочи през миналата година и повторих поканата си в Москва. Това би било първата държавната визита на руски президент в Загреб и мисля, че сега е времето за това“, заяви тя. „Очакваме с нетърпение Владимир Путин и отношението на хърватите в Русия можеше да бъде видяно по време на Световното първенство. Мисля, че нашите разговори може да бъдат от полза не само за Русия и Хърватия, но и за целия регион на Югоизточна Европа“, поясни Грабар-Китарович. На въпрос за дата на възможната визита, тя отбеляза, че това зависи от графика на двамата лидери. „Но както казах на президента Путин, когато бъде удобно за него“, добави хърватският президент. Сподели:", "date": "2018.07.30", "title": "В Хърватия очакват с нетърпение визита на Владимир Путин"}
{"url": "http://pik.bg/%D1%83%D0%B1%D0%B8%D1%82%D0%B8-%D0%B8-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D0%BA-%D0%BC%D0%B5%D0%B6%D0%B4%D1%83-%D0%B0%D0%B2%D1%82%D0%BE%D0%B1%D1%83%D1%81-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%89-%D1%84%D0%B0%D0%B1%D1%80%D0%B8%D0%BA%D0%B8-%D0%B8-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B2-%D0%B5%D0%B3%D0%B8%D0%BF%D0%B5%D1%82-news769329.html", "text": "Осем души са били убити, а 22 са били ранени при катастрофа между автомобил и автобус, превозващ работници в близост до Египетският пристанищен град Порт Саид, съобщиха местни медии. Според информацията след инцидента министърът на транспорта Хишам Арафат е издал указ за освобождаване на ръководителя на Националната железопътна компания. Не се дават подробности причините за уволнението, предава БНР. Пътнотранспортните произшествия в Египет са често срещани заради безрасъдното шофиране, лошите пътища и не достатъчно доброто техническо състояние на част от автомобилите. Сподели:", "date": "2018.07.30", "title": "Убити и ранени при сблъсък между автобус, превозващ фабрики и работници в Египет"}
{"url": "http://pik.bg/%D1%81%D1%8A%D0%B4-%D1%80%D0%B0%D0%B7%D1%80%D0%B5%D1%88%D0%B8-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D0%BF%D0%B8%D1%81%D1%82%D0%BE%D0%BB%D0%B5%D1%82%D0%B8-%D1%81-3d-%D0%BF%D1%80%D0%B8%D0%BD%D1%82%D0%B5%D1%80-news769320.html", "text": "Американски сенатори демократи изразиха безпокойство от съдебно решение, разрешаващо безплатното разпространение в САЩ на програма за производство с 3D принтер на пластмасови пистолети, които лесно могат да бъдат укривани и е почти невъзможно да бъдат контролирани, предаде АФП. След години съдебни битки, американското правителство сключи приятелско споразумение с тексаския поддръжник на притежанието на оръжие Коуди Уилсън, който настояваше по силата на Втората поправка в американската конституция за правото да се носи оръжие, да бъде разрешено срещу скромна сума домашното производство на оръжия, и то без контрол от властите, тъй като те нямат серийни номера. Споразумението е сключено на 29 юни между Държавния департамент, който контролира американския износ на оръжие, и групата Дифенс дистрибютед - Ди Ди на Коуди Уилсън, но съществуването му останало в тайна, докато миналата седмица организации за втвърдяване на регламента за носене на оръжие в САЩ не настояха то да бъде публикувано. Приятелското споразумение дава право \"на всеки жител на Съединените щати да има достъп, да обсъжда, да използва и възпроизвежда или да получава техническа информация\", предоставена на разположение на обществото в сайта на Дифенс дистрибютед. То предвижда Коуди Уилсън да получи близо 40 000 долара обезщетение, предава Дарик. Сайтът отправя покана към всеки заинтересован да изтегли програмата от 1 август. При условие да притежава 3D принтер, чиято цена е близо 2000 долара, всеки би могъл от идната седмица да си произведе пластмасово оръжие за неколкостотин долара. Сподели:", "date": "2018.07.30", "title": "Съд разреши производство на пистолети с 3D принтер"}
{"url": "http://pik.bg/%D0%B4%D1%80%D0%B5%D1%85%D0%B8%D1%82%D0%B5-%D1%81-%D0%BA%D0%BE%D0%B8%D1%82%D0%BE-%D1%81%D0%B5-%D1%81%D0%B2%D0%B0%D0%BB%D1%8F%D1%82-%D0%BC%D1%8A%D0%B6%D0%B5-news769299.html", "text": "След ново изследване стана ясно, че що се отнася до външния вид на една жена едно от нещата, на които мъжете обръщат най-силно внимание, са дрехите. Стилът и облеклото, на които е заложила една мацка, могат да я превърнат в секси парче, което не е за изпускане. И ако си мислите, че ще ви говорим за минижуп и къси панталонки, грешите! 50% от анкетираните господа заявили, че страшно си падат по жена, облечена в малка черна рокля. Ех, тази Коко Шанел, гениална е! Това е перфектната дреха за първа среща, момичета. Особено ако е съчетана с обувки на висок ток. За сметка на това обувките с платформи не са от най-любимите на мъжете. 25% от тях заявили, че не ги намират за особено впечатляващи. Ако искате да грабнете вниманието на някой господин, знайте, че по-спортното облекло също е страхотен вариант. Мъжете страшно харесват мацки в секси тесни дънки и блуза, подчертаваща извивките им. 47% от анкетираните представители на силния пол споделили, че много падат по тази визия, пише beu.bg. Е, момичета, вече знаете по какви дрехи се заглеждат мъжете. Остава просто да ги облечете! Сподели:", "date": "2018.07.30", "title": "Дрехите, с които се свалят мъже"}
{"url": "http://pik.bg/%D0%BF%D0%B5%D0%B2%D0%B5%D1%86%D1%8A%D1%82-danny-levan-%D0%BE%D0%BF%D0%BB%D1%8E-%D0%BF%D1%80%D0%B5%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B5%D0%B3%D0%B7-%D1%82%D1%80%D1%83%D0%BF%D0%B0%D0%BB%D0%B8-%D1%80%D0%B5%D0%B9%D1%82%D0%B8%D0%BD%D0%B3-%D0%BD%D0%B0-%D0%B3%D1%8A%D1%80%D0%B1%D0%B0-%D0%BD%D0%B0-%D0%B4%D0%B5%D1%82%D1%81%D0%BA%D0%B8%D1%82%D0%B5-%D1%81%D1%8A%D0%BB%D0%B7%D0%B8-news769314.html", "text": "Поп певецът Danny Levan срази уеб предаването на дизайнерката Мегз \"Инста Куин\". В социалните мрежи той скочи срещу него, обвинявайки екипа, че е виновен за сълзите на участничките. \"Разбрах, че Мегз е направила някакво риалити в интернет и мнозина били възхитени от него. Пуснах си го да видя за какво става въпрос. Останах шокиран. Някакво малко момиче реве, но огромен плач и то познайте за какво... не й се получи селфито. И то цяло жури оценява селфитата колко са професионални, дали ще могат да продадат нож или вилица. Няма такава простотия, не мога да повярвам с какви неща тревожат децата в лятната им ваканция\", казва изпълнителят. И допълва: \"Моля, ако може някой да ми обясни що е то “професионално селфи”... Аз мислех, че за да си професионален модел се очаква екип от професионалисти,,, осветители, фотографи, асистенти, beauty -department ... Пародия на риалити шоуто на Тайра Банкс от едно време ... Там поне получаваха реален договор с яко кеш. Че и Ангелите на Мегз... Някой май е фен на Виктория Сикрет\". Сподели:", "date": "2018.07.30", "title": "Певецът Danny Levan оплю предаването на Мегз, трупали рейтинг на гърба на детските сълзи"}
{"url": "http://pik.bg/%D0%BF%D1%80%D0%B8%D0%B5%D1%85%D0%B0-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%BE%D1%81%D1%8A%D0%B4%D0%B5%D0%BD-%D0%BD%D0%B0-%D0%B7%D0%B0%D1%82%D0%B2%D0%BE%D1%80-%D0%B1%D0%B8%D0%B2%D1%88-%D0%BF%D0%B0%D0%BA%D0%B8%D1%81%D1%82%D0%B0%D0%BD%D1%81%D0%BA%D0%B8-%D0%BF%D1%80%D0%B5%D0%BC%D0%B8%D0%B5%D1%80-news769322.html", "text": "Намиращият се в затвора бивш пакистански премиер Наваз Шариф беше приет в болница заради болест, предаде Франс прес, цитирайки правителствен източник. Шариф и дъщеря му бяха арестувани на 13 юли, след като бяха осъдени съответно на 10 и на 7 години затвор от антикорупционен съд заради притежавани чрез офшорни холдинги недвижими имоти във Великобритания. Бившият премиер твърди, че е станал мишена на влиятелните служби за сигурност на страната и се бори за политическото си оцеляване. Шаукат Джавед, временно изпълняващ длъжността вътрешен министър на провинция Пенджаб, заяви, че лекарите са препоръчали преместването на Шариф в болница, след като електрокардиограмата му е показала отклонения. Сподели:", "date": "2018.07.30", "title": "Приеха по спешност осъден на затвор бивш пакистански премиер"}
{"url": "http://pik.bg/%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8-%D0%B0%D0%BD%D0%BE%D0%BC%D0%B0%D0%BB%D0%B8%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D1%82-%D0%B7%D0%B0-%D1%80%D1%8A%D1%81%D1%82-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%BD%D0%B8%D1%82%D0%B5-%D0%B1%D0%B5%D0%B4%D1%81%D1%82%D0%B2%D0%B8%D1%8F-news769287.html", "text": "Климатичните промени, на които сме свидетели през тази година, значително ще увеличат природните катаклизми. Според експертите, глобалното затопляне е допринесло за екстремно високите температури, които обхванаха Великобритания и Северна Европа в продължение на седмици. Горещата вълна е причинена от необичайната липса на вятър. Той обикновено носи студен атлантически въздух над континента. Спирането на ветровете в северното полукълбо и честите аномалии от жега до студ - все по-тясно са свързани със затоплянето на планетата. „Средно за целия ХХ век имаме градус повишение на глобалната температура, е представете си една система, когато й повишаваме енергията вътре, как ще реагира? Ще реагира бурно! Това и виждаме”, обясни Антоанета Йотова, експерт в „Коалиция за климата” пред Нова ТВ. „Аномалии на валежи, аномалии на температури, виждаме нетипични неща от столетия, като пожари много на север, наводнения по цялата планета”, обясни Георги Стефанов, експерт „Климатични промени и Зелена икономика” в WWF. Колосални финансови щети и трагедиите тепърва ще се увеличават. „Много сме близо до момент, когато нещата наистина ще излязат извън контрол”, обясни Антоанета Йотова, експерт в „Коалиция за климата”. „Не, не е нормално! Ние виждаме едно типично британско лято в България - дъждове, ниски температури, а в същото време на северните ширини - точно обратното. Пожари там, където никога не е имало. Излиза извън нормите”, обясни Георги Стефанов, експерт „Климатични промени и Зелена икономика” в WWF. \"Пръстовите отпечатъци\" на изменението на климата са видими от Северния до Южния полюс. Трябват спешни мерки, но не само локално, а в глобален мащаб. В най-северните райони на Финландия бяха измерени рекордно високи температури - над 32 градуса. За сравнение, по това време на годината температурите там се движат между 5 и 10 градуса. В Антарктида пък учени регистрираха световен рекорд от минус 98,6 градуса по Целзий. „Но тази температура е по сателитни данни. Рекордът, за мен и като учен, е температурата измерена на полюса на студа, това е руската станция \"Восток\" - 89,3, защото това е температурата на въздуха”, коментира проф. Христо Пимпирев, ръководител на Българския антарктически институт. Сподели:", "date": "2018.07.30", "title": "КЛИМАТИЧНИ АНОМАЛИИ! Предупреждават за ръст на природните бедствия"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%BA%D0%B8%D1%82%D0%B0%D0%B9-news769331.html", "text": "Британският министър на външните работи Джереми Хънт ще се срещне с китайския си колега в Пекин в понеделник, за да обсъди сътрудничеството между двете страни по време на първата си голяма отвъдморска визита, откакто замени бившия външен министър Борис Джонсън по-рано през този месец, предава Reuters, цитира Фокус. Хънт и Ван И, китайският външен министър, се очаква да обсъдят въпросите за свободната търговия, налагането на санкции върху Северна Корея и как Великобритания и Китай могат да работят заедно върху глобалните предизвикателства като климатичните промени, заявиха от британския „Форин офис“. Говорейки преди визитата, Хънт заяви че докато Великобритания излиза от Европейския съюз, тя е ангажирана към задълбочаване на партньорството си с Китай. „Британско-китайският стратегически диалог е важна възможност за засилване на нашето сътрудничество върху споделените предизвикателства в международните дела, вариращи от глобалната свободна търговия до неразпространението на ядрени оръжия и промените в околната среда, при Глобалното партньорство между Великобритания и Китай и „златната епоха“ за британско-китайските отношения“, заяви Хънт. Сподели:", "date": "2018.07.30", "title": "Новият външен министър на Великобритания пристигна в Китай  "}
{"url": "http://pik.bg/%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B8-%D0%B5%D0%BA%D0%B8%D0%BF%D0%B8-%D1%81%D0%B5-%D0%BE%D0%BF%D0%B8%D1%82%D0%B2%D0%B0%D1%82-%D0%B4%D0%B0-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%82-%D0%B4%D0%BE-%E2%80%9E%D1%81%D1%82%D0%BE%D1%82%D0%B8%D1%86%D0%B8%E2%80%9C-%D0%B4%D1%83%D1%88%D0%B8-%D0%B7%D0%B0%D1%81%D0%B5%D0%B4%D0%BD%D0%B0%D0%BB%D0%B8-%D0%BD%D0%B0-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D0%B9%D1%81%D0%BA%D0%B8%D1%8F-%D0%BE%D1%81%D1%82%D1%80-news769338.html", "text": "Към понеделник се правят усилени опити да се спасят стотици катерачи в планината Ринджани на индонезийския остров Ломбок, ден след като силно земетресение с магнитуд 6.4 по скалата на Рихтер разтресе популярната туристическа дестинация, предава Reuters, като се позовава на информацията на представител на бедствена агенция, цитира Фокус. „Последната информация от екипите на място е, че днес всички семейства заседнали в планината Ринджани, ще бъдат евакуирани през пътя Сембалун“, заяви Асдиянто, представител на Агенция за подпомагане при бедствия „Северен Ломбок“. „Ситуацията е поета от мениджърския екип от националния парк на планина Ринджани“, допълни представителят. Сподели:", "date": "2018.07.30", "title": "Спасителни екипи се опитват да достигнат до „стотици“ души, заседнали на индонезийския остров Ломбок"}
{"url": "http://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D1%81%D0%BF%D0%B0%D1%81%D0%B8-211-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-news769333.html", "text": "Испанската служба за спасителни операции по море са спасили вчера 211 мигранти от 21 плавателни съда в Гибралтарския проток, предаде Франс прес, цитира БНР. Те ще бъдат откарани до пристанище Алхесирас в южната област Андалусия, съобщи говорител на службата. Над 1200 мигранти, опитващи да прекосят Средиземно море, вече бяха спасени през уикенда. Министърът на отбраната на Испания Фернандо Гранде-Марласка ще се срещне днес с мавританския си колега в столицата Нуакшот. Неговото ведомство съобщи, че министърът ще опита да намери \"европейско решение на проблема с имиграцията\". Испания стана тази година европейската страна, в която са влезли най-много нелегални мигранти, като изпревари Италия. Над 20 хиляди мигранти достигнаха бреговете на Испания от началото на годината, а повече от 300 загинаха по данни на Международната организация по миграция. Сподели:", "date": "2018.07.30", "title": "Испания спаси 211 нелегални мигранти в Средиземно море"}
{"url": "http://pik.bg/%D0%BB%D1%8F%D1%82%D0%BE-%D0%BB%D0%B8-%D0%B4%D1%8A%D0%B6%D0%B4-%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B8-%D0%BD%D0%B8-%D1%83%D0%B4%D1%80%D1%8F%D1%82-%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-%D0%BA%D0%B0%D1%80%D1%82%D0%B8-news769275.html", "text": "През следващото денонощие облачността над страната ще е разкъсана, през деня над Източна България по-често намаляваща до слънчево. През нощта и преди обяд в отделни райони, а в следобедните часове на много места отново ще има краткотрайни валежи придружени с гръмотевици. На отделни места, главно в северозападната половина на страната и Родопите валежите ще са временно интензивни. Остават условията за локални градушки. Ще духа слаб до умерен вятър от север-североизток. Температурите ще останат без съществена промяна и максималните ще са между 28° и 33°. Това съобщават от НИМХ при БАН. Над Черноморието ще бъде предимно слънчево, с временни увеличения на облачността. На места, главно в следобедните часове, ще има краткотрайни валежи придружени с гръмотевици. Ще духа слаб до умерен вятър от север-североизток. Максималните температури ще са 27°-29°. Температурата на морската вода е 25°-27°. Вълнението на морето ще бъде 1-2 бала. Над планините ще се развива купесто-дъждовна облачност и ще има краткотрайни, временно интензивни валежи, придружени с гръмотевици и временно усилване на вятъра. Максималната температура на височина 1200 метра ще е около 21°, на 2000 метра – около 16°. Атмосферното налягане е по-ниско от средното за юли и ще остане без съществена промяна. В 7 области е обявен жълт код за дъжд и гръмотевици на 30 юли, сочи справка на сайта на НИМХ. Областите, за които важи предупреждението са: Видин, Монтана, Враца, Плевен, Ловеч, Велико Търново и Габрово. От НИМХ предупреждават, че ще има валежи от дъжд, в следобедните часове, придружени с гръмотевици. Остават условията за локални градушки. Сумарните количества за денонощието се очаква да достигнат до 20-35 л/кв. м. Сподели:", "date": "2018.07.30", "title": "ЛЯТО ЛИ?! Дъжд и градушки ни удрят в понеделник! Вижте къде (КАРТИ) "}
{"url": "http://pik.bg/%D0%B4%D0%B6%D0%BE%D0%BD-%D0%BC%D0%B0%D0%BA%D0%BA%D0%B5%D0%B9%D0%BD-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BD%D0%B0%D1%87%D0%B8%D0%BD-%D0%B7%D0%B0-%E2%80%9E%D0%B7%D0%B0%D1%89%D0%B8%D1%82%D0%B0%E2%80%9C-%D0%BD%D0%B0-%D0%BD%D0%B0%D1%82%D0%BE-%D0%BE%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news769334.html", "text": "Американският сенатор Джон Маккейн реши да попречи законодателно на президента на САЩ Доналд Тръмп да изтегли страната от НАТО, предава РИА Новости, цитира Фокус. Отбелязва се, че Маккейн, заедно с няколко други депутати, са представили за разглеждане законопроект, който би направил невъзможно излизането на САЩ от НАТО без одобрение на Сената. Според него, Тръмп не се е отнесъл добре със съюзниците на САЩ в НАТО, заради което в американското правителство „възникна съмнение за привързаността на САЩ към Северноатлантическия алианс. Маккейн смята, че съюзниците в НАТО в продължение на 70 години са направили жертви в името на „демократичния мир, основан на безопасност, права на човека и върховенство на закона.“ Той дори добави, че именно НАТО е направило САЩ толкова успешна и безопасна страна. Сподели:", "date": "2018.07.30", "title": "Джон Маккейн предложи начин за „защита“ на НАТО от Доналд Тръмп"}
{"url": "http://pik.bg/%D0%B4%D0%B0%D0%BD%D1%87%D0%BE-%D0%B9%D0%BE%D0%B2%D1%87%D0%B5%D0%B2-%D0%B8-%D0%BA%D0%B8%D1%80%D0%BE-%D1%81%D0%BA%D0%B0%D0%BB%D0%B0%D1%82%D0%B0-%D0%B2-%D1%81%D0%B8%D0%BB%D0%BE%D0%B2%D0%B0-%D0%BD%D0%B0%D0%B4%D0%BF%D1%80%D0%B5%D0%B2%D0%B0%D1%80%D0%B0-news769379.html", "text": "Олимпийският първенец Йордан Йовчев ще се включи в шоуто \"Крале на силата\", продуцирано от Кирил Вълчев-Киро Скалата. Именитият ни спортист ще се появи на 4 август в 16 ч в \"Аква Парк Санкт Петербург\" в Пловдив заедно с шампиони по стрийн фитнес, които ще впечатлят гостите на шоуто с демонстрации. Новото предизвикателство за малки и големи, момичета и момчета в пътуващото шоу \"Крале на Силата\" е съзтезание за максимален брой кофички и набирания. Силовото шоу е първото по рода си представление в България с 20 годишна история. През годините много от последователите и феновете днес са шампиони по силови спотове, модели, артисти и треньори. Тази идея обединява почитателите на силовите и бойните спортове, тя разкрива на подрастващите чрез участие на популярни шампиони, удоволствието и ефекта от упражненията с тежести. Под формата на състезание с награди за всеки може да се качи на сцената и да изпробва силите си. Сподели:", "date": "2018.07.30", "title": "Данчо Йовчев и Киро Скалата в силова надпревара"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D0%BF%D1%8A%D0%BB%D0%B5%D0%BD-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B2%D0%B8-%D0%BE%D1%87%D0%B0%D0%BA%D0%B2%D0%B0-%D0%B4%D0%BD%D0%B5%D1%81-news769347.html", "text": "Радват ви предимно материални успехи. Не пропилявайте възможността да получите нова работа заради прекалено дълъг размисъл. Приемете деловите предложения, ако сте недоволни от заплащането. На работното си място, не спорете с колегите си. Спокойният тон е вашата сила. Днес сте изцяло  във властта на емоцията, която ви пречи да сте достатъчно прозорливи и да осъзнавате бързо, че ви мамят. Не допускайте чувствата да попречат на разума ви да намери вярното решение на проблемите. Пред вас се отварят нови врати, към нови възможности за професионални успехи. Възползвайте се от тях. Още със ставането се заредете с добро настроение и погледнете на света с усмивка. Не се разсейвайте с незначителни занимания. Възможен е неочакван обрат в личния ви живот, който може да повлияе и професионалния. Денят е благоприятен за разкриване на възможности за работа. Прегледайте информацията в интернет и обявите в пресата. Денят е добър за начинания. Неочаквано новина за поредната интрига ще ви принуди да промените начинът си на работа. Малко по-бавно, след няколко разговора, ще се справите с неприятелите си. Пред вас ще се разкрият нови възможности за професионална изява, които е добре да прецените правилно и без прибързаност. Бъдете справедливи в отношенията с близките си  и търпеливо приемете критиката по ваш адрес. Деловите разговори няма да бъдат успешни, заради неподходящи запознанства с бъдещи делови партньори. Не преценявате правилно как да използвате непрекъснатите промени. Въпреки това работата ви спори. Отново ще се заредите със сили и въпреки неприятностите ще сте на висота в отношенията си. Сутринта на работното си място се предпазвайте от разногласия с началниците и колегите си. Стабилизирайте постигнатото до момента. Бъдете по-уверени в собствените си възможности. Бъдете внимателни при разговорите на работното си място и не бъдете прекалено откровени. Не споделяйте плановете си, за да не се окажете измамени от неприятели. Агресията и емоцията, желанието ви да блеснете в очите на околните, са причината да дадете заем, водещ към бъдещи финансови загуби. Съдбата ви е взела под крилото си и звездите ви обещават прятни мигове. Отношенията с близките ви хора са хармонични и основани на доверие. С лекота се ще справите със служебните си задачи. Ще искате да сте свободни от професионални и лични задачи, но ще ви задължат да отидете на работното си място. Възползвайте се от възможността да подобрите финансовото си състояние. Деловите предложения и разговори ще са успешни, ако не се инатите и не пропилеете времето си. Преценете добре възможностите си и не се опитвайте да надскачате себе си. Не се натоварвайте със задължения, които не са ви по силите. Анализирайте постигнатото и задължително бъдете самокритични, за да осъзнаете собствените си пропуски. Обмислете задачите си за следващата седмица, като разпределите така работата си, че да имате време и за себе си. Професионалният успех няма да ви изостави. Разсеяността ви е изчезнала. Заемете се с рутинната си работа, без да се отвличате в странични занимания. Не допускайте да ви пречат, за да приключите бързо със задачите си. Не съветвам бизнесмените да провеждат разговори, свързани с инвестиции, които трябва да реализират през следващия месец. От сутринта се чувствате бодри и изпълнени с желание за живот и за активна работа. Засилва се увереността ви във вашите възможности и знания. Отношенията с близките ви са хармонични и ви създават радост. Обмислете началото на нова работа, защото имате възможност да се справите бързо и да покажете на всички на какво сте способни. Сподели:", "date": "2018.07.30", "title": "САМО В ПИК! Алена с пълен дневен хороскоп, ето какво ви очаква днес"}
{"url": "http://pik.bg/%D0%B8%D1%81%D1%82%D0%B5%D1%80%D0%B8%D1%8F-%D0%B2-%D1%82%D0%BE%D1%80%D0%B8%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%BA%D0%B0%D1%86%D0%BD%D0%B0-%D1%81-%D1%87%D0%B0%D1%81%D1%82%D0%BD%D0%B8%D1%8F-%D1%81%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%B7%D0%B0-32-%D0%BC%D0%BB%D0%BD-%D0%B5%D0%B2%D1%80%D0%BE-5-%D0%B4%D0%B6%D0%B8%D0%BF%D0%B0-%D0%B3%D0%BE-%D0%B2%D0%B0%D1%80%D0%B4%D1%8F%D1%82-news769391.html", "text": "Истерията сред феновете на \"бианконерите\" е огромна и се очаква сериозен наплив. Дори вестниците сравниха тръпката от идването на португалеца с очакването на марсианец. Хиляди посрещнаха Роналдо на летището в Торино вчера. Петкратният носител на \"Златната топка\" пристигна с личния си самолет \"Gulfstream G650\" (струващ 31.7 милиона евро). 33-годишният футболист беше придружен от приятелката си Джорджина Родригес и един от синовете му. Те бяха пазени от шест джипа. От днес Кристиано Роналдо започва тренировки в клубната база \"Континаса\". Той ще провежда занимания заедно с Паоло Дибала, Гонсало Игуаин, Хуан Куадрадо, Родриго Бентанкур и Дъглас Коста. Тренировките ще бъдат водени от кондиционния спец Долчети, пише \"Новспорт\". Мерките за сигурност около базата са на изключително високо ниво и ще наподобяват на посещение на американския президент. В последните два дни всички пътища до там са затворени. Дори градският транспорт е с променен маршрут. Забранен е престоят на кемпери, микробуси, камиони и даже линейки от други населени места. Първият на Кристиано Роналдо с екипа на \"Старата госпожа\" ще бъде на 12 август. Тогава Ювентус ще се изправи срещу младежки си отбор. Всичките 4000 билети за мача в селцето Вилар Пероса са разпродадени. Първият официален на португалеца за \"биаконерите\" пък ще бъде на 18 или 19 август срещу Киево в първия кръг на сезона в Серия \"А\". Припомняме, че Роналдо премина в Ювентус от Реал (Мадрид) срещу 112 милиона евро. Големият ден за тифозите на Ювентус настъпи. Днес Кристиано Роналдо ще направи първата си тренировка с отбора, а клубната база ще бъде пазена като за посещение на американския президент. Сподели:", "date": "2018.07.30", "title": "ИСТЕРИЯ В ТОРИНО! Роналдо кацна с частния си самолет за 32 млн. евро! 5 джипа го вардят"}
{"url": "http://pik.bg/%D0%B3%D0%BE%D0%BB%D1%84-%D0%B8%D0%B3%D1%80%D0%B8%D1%89%D0%B5-%D0%BD%D0%B0-%D1%82%D1%80%D1%8A%D0%BC%D0%BF-%D1%83%D0%BD%D0%B8%D1%89%D0%BE%D0%B6%D0%B8%D0%BB%D0%BE-%D0%B7%D0%B0%D1%89%D0%B8%D1%82%D0%B5%D0%BD%D0%B8-%D0%B4%D1%8E%D0%BD%D0%B8-%D0%B2-%D1%88%D0%BE%D1%82%D0%BB%D0%B0%D0%BD%D0%B4%D0%B8%D1%8F-news769351.html", "text": "Организацията \"Шотландско природно наследство\", която отговаря за управлението и наблюдението на обекти от особен научен интерес, е установила, че изграждането на игрището за голф е \"довело до пряка загуба\" на 68 хектара подвижни пясъчни дюни, защитени съгласно шотландското законодателство. Вредите са били нанесени, въпреки че Тръмп лично е поел ангажимент да намали до минимум щетите, когато шотландските власти са дали разрешение за проекта. Документите са били получени съгласно подадено въз основа на свободата на информацията искане от Боб Уорд, директор по политиката в Грантъмския изследователски институт за климатичните промени и околната среда в Лондонското училище по икономика. Документи показват, че семейният бизнес на американския президент Доналд Тръмп е \"унищожил голямата част\" от деликатен от екологична гледна точка район с пясъчни дюни близо до негово игрище за голф северно от Абърдийн в Шотландия, предаде Асошиейтед прес. Сподели:", "date": "2018.07.30", "title": "Голф игрище на Тръмп унищожило защитени дюни в Шотландия"}
{"url": "http://pik.bg/%D1%81%D0%BB%D0%B0%D0%B2%D0%B8%D1%88%D0%B0-%D0%B1%D0%B5%D1%81%D0%B5%D0%BD-%D0%B7%D0%B0-%D1%88%D0%BE%D0%BA%D0%B8%D1%80%D0%B0%D1%89%D0%B0%D1%82%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D0%BD%D0%B0%D1%88%D0%B8%D0%BC%D0%B5%D0%BD%D1%82%D0%BE-news769401.html", "text": "Португалски халф на Левски Филипе Нашименто не е изиграл нито една минута от началото на кампанията. Причината - контузия от миналия сезон. Към днешна дата обаче португалецът е в родината си, където се възстановява от травмата. На \"Герена\" обмислят да прекратят шокиращата ваканция на Нашименто, за да продължат лечението му в България. Оказа се, че халфът е пуснат в 40-дневна почивка, одобрена от бившия старши-треньор на тима Делио Роси. Новият наставник на сините Славиша Стоянович е останал доста изненадан от това решение и е много вероятно Нашименто да се завърне бързо на \"Герена\", пише \"Меридиан Мач\". Сподели:", "date": "2018.07.30", "title": "Славиша бесен за шокиращата ваканцията на Нашименто"}
{"url": "http://pik.bg/%D1%88%D0%B0%D1%88-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%BF%D0%BE%D0%BF-%D1%81%D0%B5-%D0%B7%D0%B0%D0%B1%D0%B8-%D0%B2-%D1%82%D0%B8%D1%80-%D0%BD%D0%B0-%D0%B6%D0%B5%D0%BB%D0%B5%D0%B7%D0%BD%D0%B8%D1%8F-%D0%BC%D0%BE%D1%81%D1%82-%D1%81%D0%BD%D0%B8%D0%BC%D0%BA%D0%B8-news769353.html", "text": "„Фиат“ с бургаска регистрация се удари в български ТИР на международния път Е-79 между Враца и Монтана. Инцидентът стана вчера точно на мястото, където разделителната мантинела свърша в посока Дунав мост 2, известно като Железния мост, съобщава \"БулНюз\". Камион със софийска регистрация стигнал до мястото, където няма еластична преграда и решил да обърне в посока Враца. В този момент зад него се движел италианският автомобил, шофиран от поп, който не успял да спре и се ударил в левия резервоар на ТИР-а. От сблъсъка леката кола се е завъртяла и спряла в банкета край насрещната лента за движение. Бургаският автомобил е със сериозни материални щети и няма да може да продължи по маршрута си. За щастие жертви при инцидента няма. Линейка е закарала в болницата поп, който е пътувал на предната дясна седалка, но той е в добро общо състояние. Проверката с дрегер обаче е установила, че шофьорът на ТИР-а е седнал зад волана с 0.75 промила алкохол в издишания въздух. Сподели:", "date": "2018.07.30", "title": "ШАШ! Бургаски поп се заби в ТИР на Железния мост (СНИМКИ) "}
{"url": "http://pik.bg/%D0%B4%D1%8A%D0%B6%D0%B4-%D0%BF%D0%BE%D0%BC%D0%BE%D0%B3%D0%BD%D0%B0-%D0%BD%D0%B0-%D1%88%D0%B2%D0%B5%D1%86%D0%B8%D1%8F-%D0%B2-%D0%BF%D0%BE%D1%82%D1%83%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D0%BE%D1%80%D1%81%D0%BA%D0%B8%D1%82%D0%B5-%D0%BF%D0%BE%D0%B6%D0%B0%D1%80%D0%B8-news769350.html", "text": "Дъждът и по-хладното време вчера помогнаха да се постигне напредък в борбата с няколко от основните горски пожари в Швеция, но са необходими значително повече валежи за потушаването им, съобщиха службите за извънредни ситуации, цитирани от ДПА. Пожарът, обхванал полигон в централната провинция Даларна, вече няма опасност да разшири обхвата си, каза източник от службите. Невзривените боеприпаси на полигона затрудниха усилията на огнеборците, които трябваше да стоят на безопасно разстояние и да работят на труден терен. Съобщава се и за напредък в борбата с пожарите, които избухнаха по-рано този месец в провинциите Йевлебор и Йемтланд, на няколкостотин километра северно от столицата. Курсовете на четири нощни влака бяха отменени в Северна Швеция поради опасения, че искри от спирачките на машините може да запалят пожари край влаковите релси. Сподели:", "date": "2018.07.30", "title": "Дъжд помогна на Швеция в потушаването на горските пожари"}
{"url": "http://pik.bg/%D1%80%D0%B0%D0%B7%D0%B2%D1%80%D1%8A%D0%B7%D0%BA%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%B8%D1%81%D0%B5%D1%80-%D0%BF%D0%B5%D1%82%D0%BA%D0%BE%D0%B2-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BC%D0%B5-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D1%85%D0%BE%D1%80%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B2%D1%8A%D0%BF%D1%80%D0%BE%D1%81%D1%8A%D1%82-%D0%BD%D0%B5-news769367.html", "text": "Правителството има позиция и е направило предложения за закон за хората с увреждания. Очаквам днес да се съберем и да обсъдим нашите предложения, които според мен отговарят на очакванията на всички хора с увреждания. Това заяви пред Нова телевизия социалният министър Бисер Петков. Той отбеляза, че закони със социална насоченост се приемат трудно и в повечето случаи с недоверие. \"Ние предлагаме увеличаване на финансовата подкрепа за всички. Увеличена месечна подкрепа, която ще замени интеграционните добавки. Предложението е най-значителното увеличение е за хората, получаващи социална инвалидна пенсия, които не могат да работят поради състоянието си\", отбеляза Петков. Социалният министър обеща тройно увеличение на интеграционната добавка за хората с 3-та група инвалидност: \"В 3-та група влизат увреждания под 75%. Сега тяхната добавка е 11 лева и 25 стотинки. Занапред тя ще се изчислява на друга база – като 10% от линията на бедността. Това означава 34 лева вместо сегашните 11\". Значително увеличение се предвиждат и за хората в най-тежко положение. Според Петков увеличението ще е по линия на предвидената месечна финансова подкрепа, която ще замени интеграционните добавки, които сега се получават от хората с увреждания: \"Тази подкрепа ще бъде в по-значителен размер. Предложението е най-значителното увеличение да бъде за тези хора с увреждания, които получават социална инвалидна пенсия с добавка за асистентска услуга, т.е. те не са работили и не могат да работят заради състоянието си\". \"Този проблем, който съществува в момента - резкият спад на подкрепата, след като децата навършат пълнолетие, ще бъде коригиран. Ние предлагаме значителна подкрепа за тези хора, които ще навършат пълнолетие... По новия закон пълнолетните лица ще имат право на лична помощ, която ще се изчислява в часове. Очаквам майките да изразят своето становище днес на работната група. Ние им предоставихме своето предложение в четвъртък, надявам се те да са го разгледали.\", заяви Петков. Той заяви, че премиерът Борисов е поканил представители на хората с увреждания, за да дискутират проблемите им, най-вече финансовата страна. \"Държавата не може да си позволи веднага ресурс, който да задоволи потребностите им. 2 милиарда в момента се плащат на хората с увреждания. Допълнителната финансова подкрепа, за която стана дума, ще струва над 100 милиона на бюджета за следващата година. По отношение на личната помощ изчисленията все още се правят\", коментира Бисер Петков. Според него на днешната среща ще има представители на всички представители в работната група. \"Ако стане дума за оставки, моята оставка я има от 15 юни. Но тези седмици след това работим, за да се преустановят протестите. Нека спрем с протестите и преминем към интензивна подготовка на закон, който наесен за бъде предоставен на вниманието на народните представители и да се превърне в реален закон\", отбеляза социалният министър. Сподели:", "date": "2018.07.30", "title": "РАЗВРЪЗКА! Министър Бисер Петков: Увеличаваме парите за всички хора с увреждания! Въпросът не е в оставките. Но ако поискате моята, имате я "}
{"url": "http://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D1%87%D0%B5%D0%BD%D0%B3%D0%B5%D1%82%D0%B0-%D0%BD%D0%B0%D1%85%D0%BB%D1%83%D1%85%D0%B0-%D0%B2-%D1%80%D0%BE%D0%BC%D1%81%D0%BA%D0%B8-%D0%BC%D0%B0%D1%85%D0%B0%D0%BB%D0%B8-%D0%B2-%D1%81%D1%82%D0%B0%D1%80%D0%BE%D0%B7%D0%B0%D0%B3%D0%BE%D1%80%D1%81%D0%BA%D0%BE-news769409.html", "text": "Извършва се претърсване на десетки адреси. Жандармеристи са разположени на всички входове и изходи на двете общини. Кучета и много жива сила е включена в операцията. Мащабна полицейска операция се извършва на територията на двете ромски махали на градовете Гурково и Николаево, област Стара Загора. Акцията е свързана с незаконен добив на дървесина. Сподели:", "date": "2018.07.30", "title": "СПЕЦАКЦИЯ! Ченгета нахлуха в ромски махали в Старозагорско!"}
{"url": "http://pik.bg/%E2%80%9E%D0%B7%D0%B5%D0%BB%D0%B5%D0%BD%D0%B8%D1%82%D0%B5%E2%80%9C-%D0%B4%D1%81%D0%B1-%D0%B8-%E2%80%9E%D0%B4%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%9C-%D1%8F%D1%85%D0%B0%D1%82-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D0%B8%D1%82%D0%B5-news769403.html", "text": "Жалък и отвратителен план, за да попаднат в полезрението на избирателите, реализират от няколко дни маргиналните партийки от „дясната“ коалиция „Демократична България“ - ПП „Зелените“, ДСБ и „Да, България“. Активисти на трите формацийки опитват да налазят абсолютно справедливото недоволство на майките на деца с увреждания, чиято кулминация е днес на шествие в центъра на София, съобщава \"Труд\". Заради липсата на популярност „Демократична България“ ще стане за смях на каквито и да е избори. Но така наречените „десни“ са с огромни претенции още от създаването си тази пролет – те се самонарехоха „алтернатива на статуквото“, учредиха си кабинет в сянка и имат „експертно“ мнение във всяка сфера. И след като не могат да организират протест, какво им остава – да налазят някоя справедлива кауза. Какво по-добро от това да понатрупат проценти на гърба на майките на деца с увреждания, чийто проблеми държавата замита в ъгъла от години. Изглежда грозно, ужасно, низко и гнусно. Поне в очите на нормалните хора. За тези в „Демократична България“ това е шанс да яхнат протеста, за да натрупат дивиденти. И го правят. Само не е ясно как хора като Христо Иванов, водач на „Да, България“, Атанас Атанасов, лидер на ДСБ и добре познатите псевдозелени ще убедят обществото в своите „чисти“ намерения. Може би Иванов ще обясни колко успешен правосъден министър е бил в кабинета „Борисов 2“? За негово съжаление няма как да го направи – той, заедно с ортаците му от Реформаторския блок, бе част от властта от края на 2014 до началото на 2017 година. Тогава тази коалиция имаше всички лостове да направи нещо за майките на деца с увреждания. Някой спомня ли си тази тема да е повдигана тогава? Може би като депутат от Реформаторския блок сегашният лидер на ДСБ Атанас Атанасов е направил нещо по въпроса? Ами, не е. Колкото до „зелените“, те профанизират всичко, към което станат съпричастни. Истината е, че „Демократична България“ е задруга от три незначителни в политиката формацийки, които са сключили брак по сметка в името на една цел – да се докопат до властта. За да постигнат това те са готови на всичко, дори да яхнат и опорочат огромна по важност социална кауза, като протеста на майките на деца с увреждания. На предсрочните избори за Народно събрание през 2017 година „Да, България“ се яви в коалиция с ПП „Зелените“ и ДЕОС. Въпреки цялата реклама в присъдружните им медии от кръга Капитал, резултатът беше плачевен – под 3%. Властта и влиянието явно са голяма амбиция на Иванов и компания, тъй като през пролетта на 2018-а той се взе пак със „зелените“, като този път ДСБ зае мястото на разпусналата се ДЕОС. В „Да, България“ основния кадрови актив е съставен от разпадналата се „Протестна мрежа“, чийто членове са експерти по усвояването на грантове от чуждестранни спонсори, като „Отворено общество“ и „Америка за България“. Самият Христо Иванов беше шеф на Българския институт за правни инициативи, прибрал финансиране за хиляди щатски долари. ПП „Зелените“ на практика са едно с коалицията „За да остане природа в България“ - от години те усвояват милиони евро от Европейския съюз за проекти, от които няма никаква полза. Маскирани зад екологична кауза, „природозащитниците“ обслужват личния си финансов интерес. Известни са с извиването на ръце на всички правителства от 2000 година насам. Със съдебни жалби спират проекти, които гарантират развитието на отделни региони и на цялата българска икономика. Примери много – автомагистрала „Струма“, заводът за преработка на битови отпадъци в София, вторият кабинков лифт в ски зона „Банско“ и много други. За да привлекат внимание, тази година „зелените“ заложиха на старата си политическа дъвка – уж спасяването на Пирин. Изляха куп лъжи и в началото успяха да манипулират обществото. Но си вкараха сериозен автогол – протестът им се саморазобличи като политически, защото редом с обикновените хора застанаха Радан Кънев Христо Иванов, Атанас Атанасов. И те да „спасяват“ Пирин. Именно в разгара на тази манипулация бе създадена „Демократична България“, което доуби шествията и преди да приключат безславно на тях се събираха по десетина души. Просто истинските граждани разбраха, че са били употребени. Сега има нова възможност за протести – майките се надигат и „десните“ искат да се възползват. Но ако опорочат тази кауза, на следващите избори няма да съберат и 0.1%. Подгряване Ден преди протеста в неделя, Христо Иванов даде интервю за БНР, което бе цитирано на дълго и широко от присъдружните медии на „Демократична България“. Темата не бе протеста на майките, а друга кампания на „десните“ - Истанбулската конвенция. Миналата седмица тя бе отхвърлена от Конституционния съд, а Иванов обясни колко лошо е това. Той използва медийната си изява за да оплюе правителството, което е абсолютно подгряване за днешния протест. „Демократична България“ видя огромния интерес, който предизвиква сред водещи фигури в трите партийки протестът на майките. „Десните“ заявяват присъствие на площада, което неминуемо ще опорочи протеста, като го направи политически. Самите жени са против някой да се възползва от тяхното недоволство. Заявката им е, че очакват подкрепа от граждани. Но именно това е основната маскировка на политическите трупове от „Демократична България“ - те се представят за водачи на гражданското общество и изразители на мнението на целия български народ. Иронията е, че тези „граждани“ събират около 2 процента подкрепа в регулярните проучвания на социологическите агенции. Тоест избирателите изобщо не припознават като свои самообявилите се за техни говорители и пазители от „дясното“. Сподели:", "date": "2018.07.30", "title": "„Зелените“, ДСБ и „Да, България“ яхат протеста на майките"}
{"url": "http://pik.bg/%D0%B1%D1%81%D0%BF-%D0%BE%D1%82%D0%B2%D1%8A%D1%80%D0%BD%D0%B0-%D0%BD%D0%B0-%D1%83%D0%B4%D0%B0%D1%80%D0%B0-%D0%BF%D0%BE%D1%87%D0%B8%D1%81%D1%82%D0%B8%D1%85%D0%BC%D0%B5-%D1%81%D0%BB%D0%B5%D0%B4-%D1%81%D1%8A%D0%B1%D0%BE%D1%80%D0%B0-%D0%BD%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-news769354.html", "text": "Снимки от тонове боклуци на връх Бузлуджа след събора на БСП взривиха социалните мрежи. Десетки хора бяха възмутени, че социалистите не са си прибрали отпадъците след сбирката. Не закъсня и отговора на левите по повод нападките. Във връзка с медийните публикации, че поляната под връх Бузлуджа не е почистена след традиционния събор на левицата, заявяваме, че БСП има сключен договор с общинската фирма в Казанлък за почистване. Днес сутринта почистването започна от прилежащите райони в посока към самата поляна. Сподели:", "date": "2018.07.30", "title": "БСП отвърна на удара: Почистихме след събора на Бузлуджа"}
{"url": "http://pik.bg/%D0%B0%D0%BB%D0%B8%D1%81%D0%B8%D1%8F-%D1%81%D0%BD%D0%B8%D0%BC%D0%B0-%D0%BA%D0%BB%D0%B8%D0%BF-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0%D1%82%D0%B0-%D1%81%D0%B8-%D0%B2-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-news769416.html", "text": "Фолк дивата Алисия представи своя най-нов музикален проект. Парчето „Запали“ е поредното доказателство, че звезда от нейния ранг може да прави хитове и по време на почивка. Продукцията е снимана в луксозния португалски курорт Фару. Пътуването на изпълнителката било свързано със сина ѝ Валери, когото тя трябвало да заведе на футболен лагер в местния гранд Спортинг (Лисабон). По време на престоя си тя решила да си направи кратка почивка, но паралелно с това да заснеме и новия си клип. „При пътуването си в Португалия нямах планове да заснемам клип. Бях записала Валери на камп в Спортинг за 2 седмици и трябваше да го заведа там. Бяхме взели къща за няколко дни във Фару и мястото много ми хареса. Набързо организирахме снимките, понеже имах и готова песен, която така или иначе бях решила да клипирам“, споделя звездата. Новият проект на звездата на Ара Мюзик беше представен преди броени дни и вече се радва на одобрението на меломаните. Във видеото всичко лъха на лято, ваканция и много сексапил. В лентата Алисия сменя няколко горещи визии, с които разкрива перфектно оформеното си тяло и буди страстта в своите фенове. „Видеото се получи много небрежно, типично лятно. Може би е една идея женско. Това е моят летен подарък към феновете“ – споделя Алисия. Музиката на песента е различна от предишните парчета на изпълнителката – този път тя залага на по-модерно звучене. Текстът е посветен на любовните отношения, раздялата и женската сила. Сподели:", "date": "2018.07.30", "title": "Алисия снима клип по време на почивката си в Португалия "}
{"url": "http://pik.bg/%D1%80%D0%B5%D0%BC%D0%BE%D0%BD%D1%82%D0%B8-%D0%BE%D1%81%D1%82%D0%B0%D0%B2%D1%8F%D1%82-%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%B1%D0%B5%D0%B7-%D0%B2%D0%BE%D0%B4%D0%B0-news769360.html", "text": "Части от столицата временно ще са без вода днес заради ремонти, съобщават от \"Софийска вода\". При продължителност на строително-ремонтните дейности над 12 часа компанията ще осигури алтернативно водоснабдяване с водоноски, се посочва в съобщението. Във връзка с подмяна на сградно водопроводно отклонение на ул. \"Черковна\", кв. \"Горни Богров\", се налага спиране на водоподаването от 10.00 до 18.00 ч. в района на ул. \"Трети март\", ул. \"Александър Стамболийски\", ул. \"Здравец\", ул. \"Морава\". Монтаж на спирателни кранове на ул. \"Елин Пелин\" и ул. \"Лагадина\", кв. \"Драгалевци\", е причината без вода от 9.30 до 21.30 ч. да са живеещите на ул. \"Лагадина\", ул. \"Елин Пелин\", ул. \"Панайот Пипков\", ул. \"Горска поляна\", ул. \"Момино венче\", ул. \"Вълшебно биле\", ул. \"Горски дух\", ул. \"Крайречна\", ул. \"Папрат\", както и на ул. \"Глухарче\" от номер 2 до номер 6. Заради подмяна на сградно водопроводно отклонение на ул. \"Космонавт\", гр. Банкя, кв. \"Изгрев\", се налага спиране на водата от 10.00 до 16.00 ч. в района на ул. \"Космонавт\", по ул. \"София\" - от ул. \"Космонавт\" до ул. \"София\" номер 88, по ул. \"Иларион Макариополски\" - от ул. \"София\" до ул. \"Иларион Макариополски\" номер 60. От 10.00 до 18.00 ч. без вода ще са живеещи в района на ул. \"Витиня\", ул. \"Балкан\" и ул. \"Мусала\" в кв. \"Ботунец\" заради подмяна на сградно водопроводно отклонение на ул. \"Витиня\". Сподели:", "date": "2018.07.30", "title": "Ремонти оставят софиянци без вода"}
{"url": "http://pik.bg/%D1%88%D0%BE%D0%BA-%D0%B7%D0%B0-%D1%86%D1%81%D0%BA%D0%B0-%D1%83%D0%B5%D1%84%D0%B0-%D0%BE%D1%82%D1%80%D1%8F%D0%B7%D0%B0-%D0%B3%D0%BB%D0%B0%D0%B2%D0%B8%D1%82%D0%B5-%D0%BD%D0%B0-%D0%B4%D0%B2%D0%B0%D0%BC%D0%B0-%D1%87%D0%B5%D1%80%D0%B2%D0%B5%D0%BD%D0%B8-%D1%82%D0%B8%D1%82%D1%83%D0%BB%D1%8F%D1%80%D0%B8-news769346.html", "text": "Получилите червени картони след края на реванша срещу ФК Рига Николай Бодуров и Кристиян Малинов няма да играят в първия двубой на ЦСКА София срещу Копенхаген. Това стана ясно, след като двамата бяха санкционирани от УЕФА за по три двубоя. Те вече изтърпяха единия мач от наказанието, който бе първата среща срещу Адмира Вакер, но ще трябва да пропуснат както реванша в Австрия, така и първия сблъсък от третия предварителен кръг на Лига Европа срещу датския Копенхаген. Както е известно още на 24 юли, че Малинов и Бодуров ще получат наказания от по 3 мача, макар че ЦСКА до последно се надяваше те да са по-леки, особено това за защитника. Сподели:", "date": "2018.07.30", "title": "ШОК ЗА ЦСКА! УЕФА \"отряза главите\" на двама червени титуляри"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%B0%D0%BB%D0%B0%D0%B1%D0%B0%D0%BD%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%B8%D1%82%D0%B5-%D1%83%D0%B1%D0%B8%D0%B9%D1%81%D1%82%D0%B2%D0%B0-%D1%83-%D0%BD%D0%B0%D1%81-%D0%B8-%D0%B8%D0%B7%D0%B3%D0%BE%D1%80%D0%B5%D0%BB%D0%B8%D1%82%D0%B5-%D1%86%D0%B0%D1%80%D1%81-news769368.html", "text": "Всички сгради, които са собственост на МВР се охраняват добре, стана ясно от думите му. „Имаме стотици сгради. Не могат да влязат клошари, при охрана. Пожарът може да се предизвика умишлено, може и от късо съединение. Текат проверки по случая. Не са спрели да работят колегите“, уточни той. Зам.-министърът на вътрешните работи коментира случая с бруталното убийство в Благоевград, което разтърси страната. „МВР работи с факти, данни и доказателства. Жалбата на дъщерята се е разследвала от МВР. Срокът за това е един месец. МВР не може да проникне в главите на престъпниците и да знае какво планират. Осигурили сме безопасността на дъщерята. Работим в обстановка на вербална омраза. МВР не е Господ и не е слънце да огрее навсякъде. Работим по превенцията“, каза Балабанов. По отношение на случая с момичето, държано в плен в Добрич, Балабанов заяви, че похитителят е бил обявен за издирване. \"Няма как да проверим хиляди къщи в Добрич. Кой може да докаже, че 20 дни това момиче е било в жилището на похитителя. Проверили сме адреса и тя не е била там. И ние сме хора и допускаме греши. Но имаме едно задължение и го спазваме“, увери Балабанов. „Имаме нужда от съдействие от обществото“, добави той. Ситуацията с чумата по животните е овладяна, категорични са от МВР. Бившите царски конюшни са комплекс от 20 сгради, може би МВР има някаква собственост там, но не мога да конкретизирам. Най-важното е, че колегите спасиха имота до голяма степен и не позволиха да се разрастне пожара. Това каза зам.-министърът на вътрешните работи Стефан Балабанов пред Би Ти Ви. Сподели:", "date": "2018.07.30", "title": "ЕКСКЛУЗИВНО! Зам.-министър Балабанов проговори за жестоките убийства у нас и изгорелите \"Царски конюшни\""}
{"url": "http://pik.bg/%D0%BF%D1%80%D0%B5%D1%81%D0%BC%D1%8F%D1%82%D0%B0%D1%82-%D1%89%D0%B5%D1%82%D0%B8%D1%82%D0%B5-%D0%BE%D1%82-%D0%B8%D0%B7%D0%B3%D0%BE%D1%80%D0%B5%D0%BB%D0%B8%D1%82%D0%B5-%D1%86%D0%B0%D1%80%D1%81%D0%BA%D0%B8-%D0%BA%D0%BE%D0%BD%D1%8E%D1%88%D0%BD%D0%B8-news769349.html", "text": "Специално сформирана комисия в Столичната община започва опис на щетите в изгорелите \"Царски конюшни\". По случая тече разследване. Умишлен ли е палежът тепърва ще се установява. Припомняме, че пожарът пламна в неделя сутринта. В продължение на няколко часа 8 пожарни автомобила и 30 пожарникари се бореха с огъня. Няма пострадали хора, нито сериозно засегнати съседни сгради. Сподели:", "date": "2018.07.30", "title": "Пресмятат щетите от изгорелите \"Царски конюшни\""}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B8-%D0%B2%D1%8A%D0%B2-%D1%84%D1%80%D0%B5%D0%BD%D1%81%D0%BA%D0%B8%D1%82%D0%B5-%D0%B0%D0%BB%D0%BF%D0%B8-news769362.html", "text": "Четирима души са загинали вчера при инциденти във Френските Алпи, съобщи радио \"Франс енфо\", цитирано от ДПА. 40-годишен италианец, който е изкачвал масива Пелву в департамента Отз Алп, е паднал и е загинал. Французин е загинал при падане край Монблан. По-късно през деня две французойки, на 48 и 54 години, са загинали при инцидент във високопланински проход. Сподели:", "date": "2018.07.30", "title": "Четирима души са загинали при инциденти във Френските Алпи"}
{"url": "http://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D0%B8%D1%82%D0%B5-%D0%B2-%D1%81%D1%8A%D1%80%D0%B1%D0%B8%D1%8F-%D1%81%D0%BF%D0%B8%D1%80%D0%B0%D1%82-%D1%80%D0%B0%D0%B1%D0%BE%D1%82%D0%B0-%D0%B2-%D0%B7%D0%BD%D0%B0%D0%BA-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B2%D0%BE%D0%B9-%D0%BA%D0%BE%D0%BB%D0%B5%D0%B3%D0%B0-news769363.html", "text": "Адвокатите в Сърбия спират работа за седмица в знак на протест срещу убийството на своя колега Драгослав Огнянович, съобщава БНР. 56-годишният Огнянович бе един от най-известните сръбски адвокати. Сред клиентите му бяха бившият президент на Югославия Слободан Милошевич и подземният бос Лука Бойович. Огнянович бе застрелян пред дома си в Белград от неизвестен извършител. При атентата бе ранен 26-годишният му син. Асоциацията на адвокатите в Сърбия поиска от властите да вземат спешни и ефективни мерки, за да защити колегите си. Местни медии обясняват убийството на Огнянович с война между два престъпни клана, занимавали се с търговия с кокаин. Същата версия изказа и президентът на Сърбия Александър Вучич. Той изрази загриженост от атентата, но подчерта, че обществената сигурност в Сърбия днес е много по-добра, отколкото преди години. Сподели:", "date": "2018.07.30", "title": "Адвокатите в Сърбия спират работа в знак на протест срещу убийството на свой колега"}
{"url": "http://pik.bg/%D0%BF%D0%B5%D1%87%D0%B0%D0%BB%D0%B1%D0%B0-%D0%BF%D1%80%D0%B8%D0%B1%D0%B8%D1%80%D0%B0%D0%BC%D0%B5-%D0%B1%D0%BB%D0%B8%D0%B7%D0%BE-%D0%BC%D0%B8%D0%BB%D0%B8%D0%B0%D1%80%D0%B4-%D0%BE%D1%82-%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D1%81%D0%B0%D0%BC%D0%BE-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-news769343.html", "text": "Над 800 млн. лева приходи годишно се очаква да генерира новата тол система. Това става ясно от писмен отговор на регионалния министър Николай Нанков на депутатско питане на Георги Гьоков от БСП. Нанков припомня, че се планира системата да заработи поетапно, като с един месец предсрочно – от 1 януари 2019 година ще бъде въведена т.нар. електронна винетка за колите. Тол таксуването за ТИР-те над 3,5 тона пък ще заработи от август догодина. Световната банка, която е консултант по изграждането на системата, е разработила 18 различни сценария за възможните приходи и разходи от нея, в зависимост от таксите за електронните винетки и електронното таксуване за камионите. Така годишните приходи биха варирали между 661 млн лева до 1,49 млр. лева от 2019 година. В отговора си обаче Нанков обяснява, че очакванията са чрез двете системи да се генерира приход над 800 млн. лева, което пък щяло да позволи повече средства за ремонт на пътища. За експлоатиране на тол системата разходите са между 148 млн. и 253 млн. лева. Социалистът пита министъра и колко километра пътища биха се ремонтирали с парите от тол-а. В тази връзка Нанков отговаря, че се предвижда  50% от парите да бъдат насочвани за строежа на основни пътни артерии, които са разположени предимно в Северна България и дава за пример магистрала „Хемус“, скоростния път от Видин до Благоевград, магистралата Русе – Велико Търново. Другите 50 на сто от приходите ще се използват за рехабилитация на старите пътища. Нанков припомня, че към момента 8000 км от републиканските пътища са в лошо състояние. Планираме след 6-7 години пътната мрежа да бъде ремонтирана изцяло, казва още Нанков. Накрая Нанков припомня, че при сегашния модел на таксуване 2/3 от приходите от винетки идват от леките коли, а едва 1/3 от тежкотоварните превозни средства. Така например през 2017 година от винетни такси сме получили 351 млн. лева, като от тях едва 103 млн. лева са от ТИР-те. За първите пет месеца на 2018 -та пък приходите от винетки са 259 млн. лева, като само 60 млн. леа за от камионите, а останалите от леките автомобили. Сподели:", "date": "2018.07.30", "title": "ПЕЧАЛБА! Прибираме близо милиард от ТОЛ системата само за година"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F%D1%82-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%B8%D0%B2%D0%B5%D0%BD-%D1%81%D1%8A%D0%B4-%D0%B1%D1%83%D1%82%D0%BD%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-%D0%B7%D0%B0-%D0%BF%D0%B0-news769442.html", "text": "А. Карагьозов и Тома Белев сумата от 810 лева за разноски по делото. \" № 821/29.12.2017 г. на Министерски съвет. Все пак решението подлежи на обжалване пред петчленен състав на Върховния административен съд в 14-дневен срок от съобщаването му на страните. ОЧАКВАЙТЕ ПОДРОБНОСТИ В ПИК! По изложените съображения, настоящият тричленен състав намира, че предвиденото с обжалвания административен акт изграждане на водохващания, изграждане и разширение на ски писти и съпътстваща техническа инфраструктура противоречи на забраната за строителство в националния парк по чл. 21, т. 1 ЗЗТ\" пише в мотивите на съдиите от ВАС, с които се отменя решение Сподели:", "date": "2018.07.30", "title": "ИЗВЪНРЕДНО В ПИК! Върховният административен съд бутна решението на Министерски съвет за парковете"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D0%BB%D0%B8%D1%87%D0%BD%D0%BE-%D1%81-%D0%BC%D0%BB%D0%B0%D0%B4%D0%B5%D0%B6-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B4%D0%B2%D0%B0%D0%BC%D0%B0%D1%82%D0%B0-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D1%82-%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-news769445.html", "text": "Родители на младеж с увреждания дойдоха в приемната на Министерски съвет. В знак на протест те оставиха сина си на грижите на премиера Бойко Борисов през целия ден, за да му покажат трудностите, пред които са изправени ежедневно, предаде БГНЕС. Облечени в черните тениски „Системата ни УБИВА”, Емил Мавродиев, баща на 18-годишния Петър успя да качи инвалидната количка на сина си по стълбите до приемната на Министерски съвет. На помощ дойдоха и други представители на протестиращите родители на деца с увреждания. Петър бе оставен в приемната на Борисов с един сак багаж, както и шината, която трябва да използва. До премиера има и писмо с инструкции, в което е описано от какви специфични грижи Петър се нуждае, както и обратни координати на родителите му. Премиерът Бойко Борисов е отишъл при пловдивчанина Петьо, веднага щом научил за случая. В момента двамата разговарят, съобщава \"Трафик Нюз\". Петър от малък страда от детска церебрална парализа. Завършил е Националната търговска гимназия в Пловдив и дори вече е приет да учи Специална педагогика в Пловдивския университет „Паисий Хилендарски“. Сподели:", "date": "2018.07.30", "title": "Премиерът Борисов се срещна лично с младеж с увреждания. Двамата разговарят на четири очи "}
{"url": "http://pik.bg/%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%BC%D0%B0%D0%B9%D0%BE%D1%80%D0%BA%D0%B0-%D0%BE%D0%B1%D1%8F%D0%B2%D0%B8-%D0%BC%D0%B0%D1%82%D0%B5%D0%BE-%D1%81%D0%B0%D0%BB%D0%B2%D0%B8%D0%BD%D0%B8-%D0%B7%D0%B0-%D0%BF%D0%B5%D1%80%D1%81%D0%BE%D0%BD%D0%B0-%D0%BD%D0%BE%D0%BD-%D0%B3%D1%80%D0%B0%D1%82%D0%B0-news769386.html", "text": "Die Presse Регионалният съвет на испанския остров Майорка обяви италианския министър на вътрешните работи Матео Салвини за персона нон грата заради миграционната му политика, отбелязва австрийският национален ежедневник , цитирани от \"Фокус\". Петицията, подадена от партията „Подемос“, бе единодушно одобрена, подчертават от редакцията. Властите на най-големия испански остров призна „огромната хуманитарна сила“ на неправителствените организации, които са „спасително въже“ за десетки хиляди хора, изправени „пред сигурна смърт в Средиземно море“. Лявата партия осъди „изпълнените с ксенофобия“ твърдения на Салвини. Италианският министър бе критикуван и заради предложението му за преброяване на ромското население в Италия. Салвини реагира спокойно на инициативата на островния съвет на Майорка. „Не съм добре дошъл в Майорка? Няма значение, аз прекарвам ваканциите си в Италия“. Австрийският вестник припомня, че преди повече от седмица кораб на неправителствената организация Proactiva Open Arms направи опит да акостира в италианския град Палми, единственият, в който Рим допуска кораби с мигранти. На борда му обаче имаше две тела на загинали в Средиземно море и поради тази причина властите отказа достъп на плавателния съд в пристанището. Италия се грижи само за оцелели, а не за загиналите в Средиземно море, обясниха управляващите в средиземноморската страна. Това наложи корабът да се отправи към Испания. Сподели:", "date": "2018.07.30", "title": "ОСТРА РЕАКЦИЯ! Майорка обяви Матео Салвини за персона нон грата"}
{"url": "http://pik.bg/%D1%88%D0%BE%D1%82%D0%BB%D0%B0%D0%BD%D0%B4%D1%81%D0%BA%D0%B8-%D1%84%D0%BE%D1%82%D0%BE%D0%B3%D1%80%D0%B0%D1%84-%D1%81%D0%BD%D0%B8%D0%BC%D0%B0-%D0%BB%D0%B5%D1%82%D0%B8%D1%81%D0%B8%D1%8F-%D0%BA%D0%B0%D1%81%D1%82%D0%B0-%D0%B8-%D0%B4%D0%B6%D0%B8%D0%B4%D0%B6%D0%B8-%D1%85%D0%B0%D0%B4%D0%B8%D0%B4-%D0%B7%D0%B0-%D0%BD%D0%BE%D0%B2%D0%B8%D1%8F-%D0%BA%D0%B0%D0%BB%D0%B5%D0%BD%D0%B4%D0%B0%D1%80-pirelli-%D1%81%D0%BD%D0%B8%D0%BC%D0%BA%D0%B8-news769404.html", "text": "Шотландският фотограф Албърт Уотсън бе поканен да създаде следващото издание на \"Pirelli\" за 2019 година и той вече е готов с работата си по снимките. Фотосесите са били през април в Маями и в Ню Йорк. Уотсън е известен като автор на над 100 корици за \"Vogue\" и още толкова за други модни медии. Възползвайки се от свободата, която \"Pirelli\" гласуват на избраните за календара фотографи, той решава да разкаже история за силните женски характери. Героини в кадрите му станаха моделите Джиджи Хадид и Летисия Каста, първата тъмнокожа примабалерина на Американския балет Мисти Копланд, актрисата Джулия Гарнър, както и няколко представители на силния пол като дизайнерът Алекзандър Уанг и танцьорът Сергей Полунин. Всеки от новите модели на \"Pirelli\" си има собствен персонаж. Джиджи е в ролята на богата наследница, скучаеща в нюйоркски хотел, а Уанг е нейният най-добър приятел. Летисия е художничка, създаваща скулптурен портрет на своя възлюбен - Полунин. Джулия Гарнър се превъплъщава във фотографка снимаща редки растения в ботаническа градина, а Копланд в танцьорка, мечтаеща да бъде велика балерина, пише \"Ева.бг\". Сподели:", "date": "2018.07.30", "title": "Шотландски фотограф снима Летисия Каста и Джиджи Хадид за новия календар \"Pirelli\" (СНИМКИ)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BE%D1%81%D0%B5%D0%BC-%D0%B4%D1%83%D1%88%D0%B8-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D0%B6%D0%B8%D0%B2%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%BA%D1%8A%D1%89%D0%B0-%D0%B2-%D1%81%D0%BE%D1%87%D0%B8-news769387.html", "text": "Трагедия разтърси морския курорт Сочи. 8 души изгоряха живи при пожар в частен дом, намиращ се на първа линия до брега на морето. Още трима са пострадали. Огънят е унищожил площ с 300 кв.м. Сред жертвите е възможно да има туристи. Според РЕН.тв, стаите в къщата са били давани под наем на почиващи. Причината за пожара все още е неизвестна. В потушаването му са участвали 62 души. Сподели:", "date": "2018.07.30", "title": "ТРАГЕДИЯ! Осем души изгоряха живи при пожар в къща в Сочи"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%81%D0%BF%D0%B5%D1%88%D0%BD%D0%B8%D1%82%D0%B5-%D0%B5%D0%BA%D0%B8%D0%BF%D0%B8-%D0%BA%D1%8A%D0%BC-%D0%BF%D1%80%D0%B5%D0%B4%D0%B5%D0%BB%D0%B0-news769450.html", "text": "Лек автомобил пътуващ от Гоце Делчев към Благоевград е катастрофирал на прохода Предела. Пътният инцидент е станал в района на караваните, съобщава Струма.бг. Колата е изхвърчала от пътя и се е обърнала по таван. При ПТП-то е пострадал мъж от Кочан. На местопроизшествието има полиция и линейка. Сподели:", "date": "2018.07.30", "title": "ОТ ПОСЛЕДНИТЕ МИНУТИ! Катастрофа изстреля спешните екипи към Предела"}
{"url": "http://pik.bg/%D1%84%D0%B5%D1%82%D0%B8%D1%88-%D0%BC%D0%B0%D0%BB%D0%B8%D0%BD%D0%B0-%D0%BA%D0%BE%D0%BB%D0%B5%D0%BA%D1%86%D0%B8%D0%BE%D0%BD%D0%B8%D1%80%D0%B0-%D0%BF%D1%80%D0%B0%D1%88%D0%BA%D0%B8-news769390.html", "text": "Певицата Малина колекционира прашки, подобна на по-младата си колежка Галена. Бабата на поп фолка, която вече е на 51, имала фетиш към червените изрязани бикини. В гардероба си заралийката кътала десетки модели, пише седмичник. Малина пръска луди пари за прашки, но пести от сутиени. Пайнерката почти не носи очти не използва бельото, което придържа гърдите, тъй като нейните са от силикон и не се нуждаят от чашки. Сподели:", "date": "2018.07.30", "title": "ФЕТИШ! Малина колекционира прашки"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D0%B0%D1%81-%D0%B4%D0%B0-%D1%81%D0%BF%D1%80%D0%B5-%D1%80%D0%B0%D0%B7%D0%B2-news769461.html", "text": "Само преди часове стана ясно, че тричленен състав на ВАС е взел решение въз основа на жалба пусната от зелените и протестъри, начело с Тома Белев, за отмяна на решението на Министерски съвет за възобновяване и развитие на ски туризма у нас. Върховният административен съд отменя не само решението на правителството, но и намира, че предвиденото с обжалвания административен акт изграждане на водохващания, изграждане и разширение на ски писти и съпътстваща техническа инфраструктура, противоречи на забраната за строителство в национални паркове по чл. 21, т. 1 ЗЗТ. Медията ни потърси за коментар вицепремиера Валери Симеонов. Пред агенция ПИК, той заяви, че при този състав, гледал делото, не е изнедадан от решението. Председател е Соня Янкулова, членове са Павлина Найденова и Весела Андонова. Припомняме, че Соня Янкулова беше номинирана за шеф на ВАС от съдебните кадровици Юлия Ковачева, Галина Карагьозова и Соня Найденова, близки до кръга \"Капитал\" и до шефа на ВКС Лозан Панов. На въпрос дали решението на съда ще бъде обжалвано, Валери Симеонов заяви пред ПИК: \"Не само ще обжалваме, а вече сме стартирали процедура по облажването пред петчленен състав\". Сподели:", "date": "2018.07.30", "title": "САМО В ПИК! Вицепремиерът Валери Симеонов с първи коментар за решението на ВАС да спре развитието на планинските паркове и туризма: Не е изненадващо при този състав на съда"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BD%D0%BE%D0%B2%D0%B8%D1%8F%D1%82-%D0%B3%D0%BB%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B4%D1%81-%D0%B8%D0%BB%D0%B8%D1%8F-%D0%BB%D0%B0%D0%B7%D0%B0%D1%80%D0%BE%D0%B2---%D0%BD%D0%B0%D0%BA%D1%8A%D0%B4%D0%B5-%D0%B2%D1%8A%D1%80%D0%B2%D0%B8-%D1%81%D0%B8%D0%BD%D1%8F%D1%82%D0%B0-%D0%BF%D0%B0%D1%80%D1%82%D0%B8%D1%8F-%D1%89%D0%B5-%D0%B8-news769460.html", "text": "Част от хората в СДС са обединени, част - пренебрегнати, поради различни противоречия. Аз казвам - не е нужно да имаме по 10 души във всяка една община. Достатъчно е да има СДС трима-четирима свои представители, които са уважавани личности. Това заяви пред ПИК TV току-що избраният за главен секретар на СДС Илия Лазаров. \"Всички очаквахме да се разединим, за се разцепим. Аз казвам - ще работя за отбора на СДС. Да, имаме различно мнение, но СДС винаги е била известна с това - че се чува и уважава мнението на другия\", отбеляза той. Той коментира и поведението на доскорошния лидер на СДС Божидар Лукарски. \"Нека в лично качество той да дойде и да заяви дали иска да подаде оставка. Аз лично съм гласувал за него и ще се радвам, ако преосмисли това нещо\". На въпрос на ПИК как може да се върне \"онова СДС\" - като координационен съвет и съюз, Лазаров изрази скептицизъм: \"Честно казано не. Има местни структури с определено влияние. Правени са известни опити през годините. Да събереш няколко формални лидери и в края на краищата нищо да не се получи... Аз лично съм привърженик на това СДС да се яви самостоятелно на евроизборите. Ако изкараме подходящи и дадем път на младите хора... В СДС трябва да има повече млади хора и повече жени. Не е хубаво да си в \"коч компания\", не е здравословно. Имаме умни жени, имаме млади хора - те трябва да заемат повече ръководни позиции\". Той изтъкна, че \"всеки трябва да си преодолее егото\", когато става дума за стабилността на синята партия. \"Ние не сме скъсали отношенията с Патриотите... Краси Каракачанов, Волен Сидеров - разговори с всички могат да се водят. И в ДСБ, и във ВМРО, и в \"Атака\" имам много приятели\", отбеляза той. Запитан как ще коментира идеята за обединение с Патриотите, той заяви: \"Преди време ние започнахме серия от срещи и семинари. Стигнахме до първичните избори, които дадоха един добър резултат в последствие... Що се отнася до сегашните коалиционни партньори на ДСБ, честно да ви кажа - много слабо, да не кажа, че въобще не ги познавам тях. Това са леви каузи, на които аз не симпатизирам. Не може една партия да съществува, само за да се спрат всички инвестиционни проекти. Аз не съм против природата. Но ако отидете на Иракли - там, където ходят най-много екозащитници, там е най-мръсната част. Всички хвърлят боклуци, да не казвам какви. Там, където е концесията, там е чисто. Аз не съм за декларативните заявления. Аз съм за опазването на природата, защото ние сме част от природата\". Илия Лазаров отбеляза, че с ГЕРБ нямат различия и те са една \"конструктивна извънпарламентарна опозиция\": \"Когато те грешат, ние сме длъжни да им го кажем. Когато имат успех - също. Ето например - обединяването на Западните Балкани, европредседателството. Това беше много добре!\". В заключение Лазаров отбеляза, че СДС няма за цел голяма членска маса, а реални, трайни резултати на избори. \"Не сме се явявали самостоятелно повече от 10 години. Разчитаме да постигнем един много добър резултат на европейските избори. За тази цел трябва да подготвим листа с качествени, интелигентни млади хора. С тях можем да постигнем един изключителен, изненадващ дори за нас резултат\", заяви Илия Лазаров. Сподели:", "date": "2018.07.30", "title": "САМО В ПИК TV! Новият главен секретар на СДС Илия Лазаров - накъде върви синята партия, ще има ли коалиция с Патриотите и какво оставят след себе си Зелените на Иракли "}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%B4%D0%BD%D0%B8-%D0%B5-%D0%B8%D0%B4%D0%B5%D0%B0%D0%BB%D0%BD%D0%B0%D1%82%D0%B0-%D0%BE%D1%82%D0%BF%D1%83%D1%81%D0%BA%D0%B0-news769365.html", "text": "Финландски специалисти изчислиха, че идеалната отпуска , за да може човек да се избави от стреса в офиса, е между 8 и 11 дни, пише в. \"Метро\". Екип от университета в Тампере отбелязва, че ако се откъснем от работното си място за ден-два , това време е прекалено малко, за да може човек да се \"изключи\" от работния си режим. Сподели:", "date": "2018.07.30", "title": "ОТКРИТИЕ! Ето колко дни е идеалната отпуска"}
{"url": "http://pik.bg/%D1%82%D1%83%D1%80%D1%86%D0%B8-%D1%85%D0%B0%D0%BA%D0%BD%D0%B0%D0%BB%D0%B8-%D0%BF%D1%80%D0%BE%D1%84%D0%B8%D0%BB%D0%B0-%D0%BD%D0%B0-%D0%B1%D0%B8%D0%BB%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D1%81%D0%BA%D0%B0-%D0%B2-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-news769393.html", "text": "След като хакнаха профилите в две социални мрежи на актьора Юлиан Вергов, поредната жертва е фитнесмоделът Биляна Йотовска, чийто профил в Инстаграм бе откраднат. \"Получих имейл уж от Инстаграм, че профилът ми подлежи на верификация, че е 100% истински. Прегледах го доста внимателно и за съжаление кликнах да продължа нататък. Това беше достатъчно, за да получа имейл, че моят имейл е сменен и профилът е хакнат\", обясни тя пред Bulgaria ON AIR. Йотовска е писала на Инстаграм чрез Фейсбук и преди два дни получава имейл, че е нужна повече информация. Предстои тя да се свърже с ГДБОП, надявайки се да се стигне до хората, които са откраднали профила. \"По непотвърдена информация профилът ми е хакнат от турска група. Напоследък има бум и всички трябва да внимават много какви имейли получават. Основната причина е за пари, тези профили се продават доста добре\", каза още фитнесмоделът с хиляди последователи в социалните мрежи. Ален Попович от Българската асоциация на агенциите за дигитални комуникации посочи, че голяма част от звездите в България в последния месец търпят такива проблеми. По думите му това е класическа фишинг атака, в която прочитаме даден имейл и смятаме, че е свързан с компания, с която имаме отношения. \"Има момент, в който Инстаграм чисто по процедура не могат да върнат нещата. В повечето случаи такива профили биват деактивирани\", отбеляза експертът по социални мрежи. Попович отвори скоба, че Инстаграм и Фейсбук нямат практика да изпращат имейли, че сме популярни и трябва да кликваме, за да верифицират профила ни. Той посъветва да гледаме откъде идват имейлите. \"Определено дигиталната грамотност трябва да се повиши\", заключи експертът. Сподели:", "date": "2018.07.30", "title": "Турци хакнали профила на Биляна Йотовска в Инстаграм"}
{"url": "http://pik.bg/%D0%BE%D1%87%D0%B0%D0%BA%D0%B2%D0%B0%D1%82-%D1%81%D0%B5-%D0%BE%D1%81%D1%82%D0%B0%D0%B2%D0%BA%D0%B8-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-news769394.html", "text": "Kathimerini, цитирани от \"Фокус\". Опустошителните горски пожари, които отнеха живота на 91 души, изправиха правителството пред предизвикателства, които по всяка вероятност ще принудят министър-председателят Алексис Ципрас да ускори плановете си за промени в кабинета, за да възстанови позициите на управляващите след катастрофалната и от политическа гледна точка седмица, коментират в редакцията на електронното издание на гръцкия вестник Според информация, разпространена през почивните дни, промените може да бъдат направени преди Международния панаир в Солун в началото на септември, в рамките на който титулярите обикновено очертават своята политика и се опитват да подчертаят целите на правителството. Анализатори обаче твърдят, че независимо колко голяма, разместванията в кабинета няма да бъде достатъчни, за да се промени политическият климат в страната. Катастрофалният пожар в източната част на Атика показа, че правителството на Ципрас не е успяло да се справи с големите кризи, включително със смъртоносното наводнение от ноември миналата година в Западна Атика. Критиците са уверени, че водената от СИРИЗА коалиция няма шанс да се изправи отново на крака – тя е разполагала с четири години, за да подготви държавния апарат за бедствия от подобен мащаб, но въпреки това стана ясно, че задачата не е изпълнена. Според анализатори ще бъде огромна изненада, ако министърът, отговарящ за гражданската защита – Никос Тоскас, остане на поста си. Миналата седмица той обяви, че е предложил оставката си, но премиерът не я приел. Очаква се бедствието да осуети правителствените планове за отбелязване на излизането на страната от спасителната програма след години на тежка финансова криза. Събитието е фундаментално за управляващата СИРИЗА, която вече изостава отчетливо в социологическите проучвания. Сподели:", "date": "2018.07.30", "title": "Очакват се оставки след пожарите в Гърция"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D1%81-%D1%81%D0%BF%D0%B5%D1%88%D0%BD%D0%B8-%D0%BC%D0%B5%D1%80%D0%BA%D0%B8-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80%D0%B0-%D0%B2-%D1%86%D0%B0%D1%80%D1%81%D0%BA%D0%B8%D1%82%D0%B5-%D0%BA%D0%BE%D0%BD%D1%8E%D1%88%D0%BD%D0%B8-news769446.html", "text": "Да се направи необходимото, така че възможно най-скоро сградата на „Царските конюшни“ да получи статут на културна ценност, разпореди министър- председателят Бойко Борисов по време на съвещание в Министерския съвет. Във връзка с пожара в имота, на премиера докладваха министърът на културата Боил Банов, министърът на вътрешните работи Валентин Радев и кметът на Столична община Йорданка Фандъкова. В съвещанието участваха също вицепремиерът Томислав Дончев и заместник-кметът на София Тодор Чобанов. Министър-председателят Борисов подчерта, че е изключително важно да има пълна координация в действията на отговорните институции, така че да се съхрани културната ценност. От своя страна МВР поема ангажимента за възстановяване на щетите от пожара. Сподели:", "date": "2018.07.30", "title": "ПЪРВО В ПИК! Премиерът Борисов със спешни мерки след пожара в \"Царските конюшни\""}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D1%81%D0%B5-%D0%B6%D0%B0%D0%BB%D0%B2%D0%B0%D1%82-%D0%BF%D0%B0%D0%BA-%D0%BD%D0%B8-%D0%B1%D1%8A%D1%80%D0%BA%D0%B0%D1%82-%D0%B2-%D0%B4%D0%B6%D0%BE%D0%B1%D0%B0-%D1%81-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5%D1%82%D0%BE-news769420.html", "text": "Паркирането в Пловдив отново поскъпва, макар и частично. В супер центъра, в карето между ул. \"Гладстон\", \"Руски\", \"Шести септември\" и \"Цар Борис III Обединител\", служебните абонаменти в синя зона и на общински паркинги, ще станат 360 лева на месец, а засега са 200 лева. Увеличават се и цените в останалите градски зони. Извън синя зона служебният абонамент за финансови и кредитни институции се вдига на 250 лева в централна градска част и на 200 лева в първа зона. За офиси и търговска дейност цените са малко по-ниски - 200 и 150 лева. Нощувка на общинския паркинг от 20 до 8 часа се завишава двойно - от 100 на 200 лева на месец. Поредната „балтия“ е заложена в Наредбата за местните такси и цени на услуги. Тя влиза за гласуване в градския парламент на сесията, насрочена за 2 август, съобщава \"Марица\". В мотивите за новата тарифа е записано, че тази година паркирането в синя зона беше увеличено на 2 лева, а цените за служебните абонаменти си останаха същите. В резултат на това от 403 места предприятие „Паркиране и репатриране“, а съответно и Община Пловдив, където се внасят приходите, губят на месец 48 000 лева или 119 лева от едно място. Според администрацията този „дисбаланс“ трябва да се регулира, като целта е „подобряване на обслужването и намаляване на негативното въздействие върху околната среда и риск за човешкото здраве“. Така се изтъква в Наредбата. Санкциите се запазват - 30 лева за поставяне на скоба и 60 лева за репатриране на неправилно паркиран автомобил с паяк. Ако успееш да го освободиш, преди да бъде закаран на наказателен паркинг, ще платиш наполовина. Но за всеки час престой на „арестуваната“ кола се начислява такса - 1,20 лева за един час, 6 лева за три часа, 12 лева за едно денонощие. За живеещите в синя зона цената на пропуска също се запазва - 60 лева годишно, но едно семейство има право само на един абонамент. Поскъпват цените на \"лодките\", които поръчаме в \"Чистота\" за строителни отпадъци. Такъв контейнер вече ще ни излиза 155 лева вместо 130, както „Марица“ писа. Нагоре скачат и някои услуги на общинското предприятие „Младежкия център“, което стопанисва игрища и фитнес на Гребния канал. Предприятието има право дори да продава рекламни материали със своето лого - чадъри и чаши по 12,50 лева, магнитчета - срещу 5 лева. Сподели:", "date": "2018.07.30", "title": "Пловдивчани се жалват: Пак ни бъркат в джоба с паркирането"}
{"url": "http://pik.bg/%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%B8%D0%BD%D0%B0-%D0%BF%D0%BE%D0%B4-%D0%B2%D0%B5%D0%BD%D1%87%D0%B8%D0%BB%D0%BE-%D0%B5%D1%82%D0%BE-%D1%8F-%D0%B1%D1%83%D0%BB%D0%BA%D0%B0%D1%82%D0%B0-%D0%BD%D0%B0%D0%BD%D1%81%D0%B8-%D0%BA%D0%B0%D1%80%D0%B0%D0%B1%D0%BE%D0%B9%D1%87%D0%B5%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news769382.html", "text": "\"Мис България 2013\" Нанси Карабойчева се омъжи! Красавацита каза \"Да\" на дългогодишния си приятел - бившия волейболен национал Добромир Димитров. Младото семейство се врече в родния им Пазарджик, а елегантната сватба уважиха близки, приятели и роднини. Дружките на Карабойчева споделиха снимки от тържеството в социалните мрежи. Нанси грее с в стилна рокля, която очертава перфектната й фигура. Друг от кадрите е запечатил първия брачен танц на миската и спортиста, които са двойка от пет години. Сподели:", "date": "2018.07.30", "title": "\"Мис България\" мина под венчило! Ето я булката Нанси Карабойчева (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%B4%D1%81-%D0%BE%D1%82%D0%B2%D1%80%D1%8A%D1%89%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%B2%D0%B8%D0%B7%D0%B8%D1%8F-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B1%D1%83%D0%B7%D0%BB%D1%83%D0%B4%D0%B6%D0%B0%D0%BD%D1%81%D0%BA%D0%B8%D1%82%D0%B5-%D0%BF%D1%80%D0%B8%D0%B7%D0%B8%D0%B2%D0%B8-%D0%B7%D0%B0-news769396.html", "text": "Националният съвет на СДС избира главен секретар на партията и отвръща на червената \"Визия за България\" и призивите на лидерката на БСП Корнелия Нинова за предсрочни избори. Във встъпителните си думи лидерът на СДС Румен Христов коментира популистките идеи на БСП за \"демонтирането на паралелната държава\". \"Визия за България\" не може да бъде обединителен документ за нацията. Ние сме готова за дебат по всички сфери, въпреки че времето, с което разполагахме за анализ на този сериозен документ беше твърде малко\", отбеляза той. \"На първо място - държава там, където и когато е необходимо. Извинявайте, но без държавна намеса не може да се спечели обществена поръчка, да се вземе и каквото било решение. Ние смятаме, че по-малко чиновници и повече свобода е пътят, а не увеличаване ролята на държавата\", заяви Христов. Той допълни, че БСП-БКП е успяла да превърне политическата си власт в икономическа: \"Според БСП преминават и ще преминават 40% от брутния вътрешен продукт. СДС винаги е настоявал на позицията, че трябва да гоним старите страни-членки на ЕС. Само 1-процентен пункт означава 1 милиард повече да останат в гражданите и фирмите\". \"За нас главната цел след ЕС и НАТО е влизането на България в Еврозоната. Опасението, че това ще повиши цените е пълна заблуда и ние сме готови да опровергаем социалистите\", заяви Христов. Той отбеляза, че в следващите 10 години СДС ще работи за удвояване на брутния вътрешен продукт на България. \"Ние смятаме, че държавата трябва да се оттегли и да се даде път на български и чуждестранни инвеститори\". \"Относно енергетиката - многократно сме говорили - България има достатъчно енергийни мощности. България има нужда от енергийна ефективност и от намаляване на енергоемкостта на съществуващите мощности. Години  наред токът, който ние реализираме на нашия пазар, е по-нисък от този, който е на вътрешния пазар\", посочи лидерът на СДС. \"ДДС формира малко повече от 1/3 от приходите в държавния бюджет. Дали с намаляването му ще успеем да оптимизираме приходната част от бюджета. Още нещо - БСП искат да върнат парламентаризма, защото сме били парламентарна република. Защо искате да създават извънбюджетни фондове?... Само в областта на културата те са 6 допълнително създадени. Това беше стара практика. Нека не се връщаме към стари неща. Документът на БСП е сериозно разработен, на на мен ми лъха на популизъм и комунизъм. Това не е обединителната визия за нацията в България\", заяви Румен Христов. На въпрос на репортер на ПИК той заяви, че е оптимист за СДС на следващите избори и отбеляза, че най-много кметове има от т.нар. стара десница. \"За разлика от БСП ние имаме кмет на областен град\", заяви Христов. Той заяви още, че не вижда предсрочни избори: \"Въпреки конфликтите между Малката и Голямата коалиция нещата ще бъдат туширани и следващите избори ще бъдат за Европарламент... Да, имаме критики срещу управляващите, те ще бъдат конструктивни, но ние не искаме да влизаме в управлението на всяка цена\". \"Ние продължаваме да работим за консолидирането на СДС. Ние работим за всички седесари. Продължаваме срещите в страната, водим разговори с нашите структури. Що се отнася до коалиция, аз спирам да говоря за коалиция. Най-важното за нас е да стегнем редиците на СДС. Разбира се, ще има група за консултации и преговори. Ще изготвим програмна конференция, на която ще проведем широк дебат, да видим къде сме, какво правим. Нека първо вътре за себе си да изчистим тези проблеми и тогава да вървим към коалиции. Не виждам, пак казвам, предсрочни избори да чукат на вратата, така че има време. В крайна сметка партията всичко ще реши\", заяви Христов. Сподели:", "date": "2018.07.30", "title": "ИЗВЪНРЕДНО В ПИК TV! СДС отвръща на червената \"Визия за България\" и бузлуджанските призиви за предсрочни избори "}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D1%81%D0%BE%D1%84%D0%B8%D1%8F-news769516.html", "text": "Новият треньор на Левски Славиша Стоянович пристигна в София. Специалистът ще наблюдава на живо мача между \"сините\" и Черно море тази вечер от 20:30 часа на стадион \"Георги Аспарухов. Стоянович ще бъде официално представен на пресконференция във вторник от 10:30 ч. Сподели:", "date": "2018.07.30", "title": "Новият треньор на Левски пристигна в София"}
{"url": "http://pik.bg/%D1%87%D0%B5%D0%BB%D0%B5%D0%BD-%D1%83%D0%B4%D0%B0%D1%80-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%B2-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D1%82%D1%8F%D1%85-%D0%B8-%D0%B1%D0%B5%D0%B1%D0%B5-%D0%BD%D0%B0-11-%D0%BC%D0%B5%D1%81%D0%B5%D1%86%D0%B0--news769510.html", "text": "Две коли се удариха челно в немския град Щаде, който се намира на 45 км от Хамбург, 7 души са пострадали при инцидента, пише немското издание „Билд“. В едната кола пътували петима българи, сред които и 11-месечно бебе. Всички пътници в автомобила са ранени. Колата с нашенците била с холандска регистрация, а сигнал за инцидента е получен около 17:40 часа вчера. 20-годишният шофьор не могъл да удържи колата на мокрия път и се ударил челно в идващата срещу него кола. 6 линейки и 2 спасителни хеликоптера са пристигнали на мястото на инцидента. 4 от ранените са откарани с линейки в болници в Щаде, а трима от тях са транспортирани с хеликоптери до клиника в Хамбург. Сподели:", "date": "2018.07.30", "title": "ЧЕЛЕН УДАР! Българи пострадаха в тежка катастрофа в Германия, между тях и бебе на 11 месеца (СНИМКИ)"}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%B0%D0%B1%D1%81%D1%83%D1%80%D0%B4-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%BF%D1%80%D0%B8%D0%BD%D1%83%D0%B4%D0%B5%D0%BD%D0%B0-%D0%B4%D0%B0-%D0%B6%D0%B8%D0%B2%D0%B5%D0%B5-%D0%B1%D0%B5%D0%B7-%D0%B5%D0%B3%D0%BD-news769424.html", "text": "Живот без ЕГН. Така живее една рускиня, която е прекарала целия си живот в София, но не може да докаже, че е влязла законно в България. Виктория е родена през 1982 г. в Русия, но дошла в България, когато била на 2 години, съобщава Нова телевизия. \"През 1984 г. влизам в Република България с моите родители законно – майка рускиня и баща българин. От този момент досега аз не съм напускала страната по никакъв повод\", разказва тя. Често обаче младата жена изпада в абсурдни ситуации. Тя не може да изкара шофьорска книжка и да завърши висше образование. Не може да работи, няма здравни и пенсионни осигуровки. Причината за това се крие в изчезналото й ЕГН. Чиновниците не признават документите, които тя представя като доказателство, че е имала ЕГН. С него са фиксирани дипломи от основното й образование. Регистрите обаче показват друго - Виктория е извън системата на ЕСГРАОН и според нея жената... не съществува. Сподели:", "date": "2018.07.30", "title": "ПЪЛЕН АБСУРД! Млада жена принудена да живее без ЕГН"}
{"url": "http://pik.bg/%D0%B2%D1%8A%D0%BF%D1%80%D0%B5%D0%BA%D0%B8-%D1%80%D0%B5%D0%BC%D0%BE%D0%BD%D1%82%D0%B8%D1%82%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B1%D1%83%D0%BB-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D0%B2-%D1%81%D0%BE%D1%84%D0%B8%D1%8F-news769388.html", "text": "Столичният булевард „Васил Левски“, в отсечката от Софийския университет до ул. „Граф Игнатиев“, няма да бъде затварян нито за един ден, съобщиха от общината, цитирани от „Монитор“. В момента в участъка тече ремонт, като предстои полагане на 1300 тона износващ асфалт. Първоначално от „Московска“ 33 имаха идея цялата отсечка да бъде затворена за един уикенд, но впоследствие се отказаха да запушват изцяло движението и ще се довършва на половинки. Последният слой настилка ще бъде поставена при подходящи метеорологични условия. Централният булевард ще бъде ремонтиран и от Ректората до паметника на Васил Левски. Ремонтът на \"Васил Левски\" е съвместен с този на ул. \"Граф Игнатиев\", тъй като там има да се сменят релсите, които са в самото кръстовище и съответно ще се изгражда и подлез към близко намиращата се метростанция. Именно на „Графа“ е най-големият ремонт в София тази година. До края на месеца трябва да бъде завършена ул.“Солунска“ между бул.“Витоша“ и ул.“ Христо Белчев“, за да продължи работата по ул.“Ангел Кънчев“ и площад. „Славейков“. В началото на август пък ще бъде затворена отсечката между ул. „6 септември“ и ул. „Шишман“. В момента тече и ремонтът на бул. „Пенчо Славейков“ в участъка от бул. „Витоша“ до ул. „Прага“, които се очаква да приключи до началото на активния сезон. Заради строителството на входовете към метростанцията на Медицинска академия движението по булеварда ще се стесни чувствително. Бул. \"Пенчо Славейков\" е затворен изцяло в района на кръстовището с ул. „Георги Софийски“. Планирано е строителство на подлез през който пешеходците ще пресичат безконфликтно кръстовището на булевардите „Пенчо Славейков“ и „Прага“. Съоръжението ще обслужва потока от хора, които ще излизат от бъдещата метростанция по третата линия на метрото. Изходите ще са от трите страни на кръстовището, както и на ул. „Георги Софийски“ с пряката й ул. „Св. Иван Рилски“. Градините \"Кристал\", \"Св. Климент Охридски\", както и ул. \"Московска\" също се ремонтират. Ще бъдат обновени алеите, осветлението и озеленяването в градините, а на ул. \"Московска\" започна ремонт на топлопровод. Предвижда се след ремонта на улицата да бъде освободен тротоарът от паркиране. Сподели:", "date": "2018.07.30", "title": "Въпреки ремонтите, няма да затварят бул. \"Васил Левски\" в София"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%B2%D0%BD%D1%80-%D0%BF%D1%83%D1%81%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B8-11-%D0%BC%D0%B5%D1%81%D0%B5%D1%87-news769517.html", "text": "Двама български граждани - жена и 11-месечно бебе, са в болница в Германия след пътнотранспортно произшествие. Състоянието им е стабилно. Това съобщиха от пресцентъра на Министерство на външните работи (МВнР). Други трима българи, пострадали при инцидента, бяха изписани след медицински преглед. Това съобщи консулът ни в Берлин Даниел Данов след информация, получена от местните власти. На 28 юли т.г. автомобил, превозващ петима българи, се е врязвал челно в насрещно движещ се автомобил в град Щаде, Германия. Според местната полиция водачът е изгубил контрол над управлението на автомобила в резултат на мократа пътна настилка. Посолството в Берлин е в постоянен контакт с местните власти и в готовност за оказване на съдействие на сънародниците ни при необходимост. Телефон на Консулската служба към българското посолство в Берлин: +49 30 206 48 935 / 936 Сподели:", "date": "2018.07.30", "title": "ОТ ПОСЛЕДНИТЕ МИНУТИ! МВнР пусна телефон за катастрофата с пострадалата българка и 11-месечно бебе в Германия"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BF%D0%B0%D0%BB%D0%B5%D0%B6%D0%B0-%D0%BD%D0%B0-%D1%86%D0%B0%D1%80%D1%81%D0%BA%D0%B8%D1%82%D0%B5-%D0%BA%D0%BE%D0%BD%D1%8E%D1%88%D0%BD%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news769444.html", "text": "Административният ръководители на СГП Емилия Русинова и старши комисар Ивайло Иванов - директор на СДВР разкриват последни данни от разследването за палежа на \"Царските конюшни\" в София. Те съобщават и подробности за проведена специализирана полицейска операция в София, която е под надзора на СГП. \"В началото припомням, че СГП внесе обвинителен акт срещу бившия областен управител на София Веселин Пенев. Много интересно се разви след това самото производство - след дълго протакане в Съдийски градски съд, сега се чака решение на Апелативния съд. Не можем да очакваме, че за толкова кратко време са извършени огромен брой процесуално-следствени действия, защото самото място не позволява. Ние не изключване нито една възможна версия. Не можем да изключим или да приемем версия за умишлен палеж до този момент\", каза Емилия Русинова. \"Към момента се извършва втори оглед. Нито една версия в този момент не може да се изключи. В момента е задействана процедура по събиране на информация. Единственото нещо, което е сигурно към момента, е че огънят е започнал отгоре - надолу. Това знаем сега със сигурност. Изводите ще ги правим, когато приключат огледите и имаме достатъчно събрани доказателства. Да, версията за клошар също е разглеждана. Там е влизано с взлом, но не от бездомник. Няма и електрическа инсткалация. Версията е подпалване на пожара по непредпазливост. Засега няма установен свидетел на възникването на пожара. Собствеността на МВР е на втория етаж и тя не е годна за ползване. Нали не предполагате, че МВР се е запалило само?!\", коментира Ивайло Иванов. Сподели:", "date": "2018.07.30", "title": "ПЪРВО В ПИК TV! Прокуратурата с нови разкрития за палежа на \"Царските конюшни\" (ОБНОВЕНА)"}
{"url": "http://pik.bg/%D0%BF%D1%80%D0%BE%D0%B2%D0%B0%D0%BB%D0%B8%D1%85%D0%B0-%D0%BC%D1%83-%D0%B1%D0%B8%D0%B7%D0%BD%D0%B5%D1%81%D0%B0-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8-%D1%87%D0%B5%D0%BD%D0%B3%D0%B5%D1%82%D0%B0-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%BC%D1%8A%D0%B6-%D1%81-2-%D0%BA%D0%B8%D0%BB%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news769429.html", "text": "Полицейска спецоперация сложи край на \"бизнеса\" с канабис на млад варненец. През изминалата седмица, на територията на град Варна, е проведена специализирана полицейска операция. В резултат на полицейските действия, за срок до 24 часа, е задържан А.Д. (27 г.), неизвестен на органите на реда, за който е установено, че държи с цел разпространение наркотични вещества. При процесуално – следствените действия е претърсен адрес в града, обитаван от А.Д. Намерени са и иззети 1842,84 гр. марихуана и 4,05 гр. амфетамин. Работата по документиране и доказване на извършените престъпления продължава под надзора на прокурор от Окръжната прокуратъра във Варна. По случая е образувано досъдебно производство. На А.Д. е повдигнато обвинение. В хода на мащабната операция са образувани общо 30 досъдебни производства и 10 бързи полицейски производства. Сред задържаните в рамките на специализираната операция са трима души, извършили кражби на МПС. Проверени са общо 1921 лица и 1072 автомобила. Съставени са също 455 АУАН. Сподели:", "date": "2018.07.30", "title": "Провалиха му \"бизнеса\"! Варненски ченгета закопчаха мъж с 2 кила марихуана "}
{"url": "http://pik.bg/%D1%86%D1%8A%D1%80%D0%BA%D0%B2%D0%B0%D1%82%D0%B0-%D1%81%D0%B2-%D0%BD%D0%B8%D0%BA%D0%BE%D0%BB%D0%B0%D0%B9-%D0%BB%D0%B5%D1%82%D0%BD%D0%B8-%D1%81%D1%82%D0%B0%D0%B2%D0%B0-%D0%BA%D1%83%D0%BB%D1%82%D1%83%D1%80%D0%BD%D0%B0-%D1%86%D0%B5%D0%BD%D0%BD%D0%BE%D1%81%D1%82-news769431.html", "text": "По този начин храмът ще получи възможност за европейско финансиране. Министерството на културата вече е започнало процедурата за придобиване на статута. Със своята иновативност и стилова пъстрота тя е една от най-значимите архитектурно-строителни ценности в българското възрожденско изкуство. Построена през 1839 година без издаден султански ферман. В нея са  работили едни от най-известните майстори, марангози и зографи от 19-ти век. Нейната архитектура е ярък образец на местните строителни традиции, както и отражение на влиянието на близките школи през Възраждането. Църква \"Св. Николай Летни\" в троянското село Гумощник ще придобие статут на недвижима културна ценност от епохата на Възраждането. Сподели:", "date": "2018.07.30", "title": "Църквата \"Св. Николай Летни\" става културна ценност"}
