{"url": "https://pik.bg/%D0%B1%D0%B0%D0%B1%D0%B0-%D1%81%D1%82%D0%B5%D1%84%D0%BA%D0%B0-%D0%BD%D0%B0-101-%D0%B3-%D0%B8%D0%B7%D0%BA%D0%B0%D1%87%D0%B2%D0%B0-%D1%81%D1%82%D1%8A%D0%BB%D0%B1%D0%B8%D1%82%D0%B5-%D0%B4%D0%BE-%D0%BF%D0%B5%D1%82%D0%B8%D1%8F-%D0%B5%D1%82%D0%B0%D0%B6-%D0%B1%D0%B5%D0%B7-%D0%B1%D0%B0%D1%81%D1%82%D1%83%D0%BD-news827092.html", "text": "Много движение и парченце шоколад всеки ден - това е рецептата за дълголетие на 101-годишната Стефка Танева. Достолепната дама посреща на крака гостите за своя празник, без бастун с широка усмивка и младежка енергия, съобщава \"Трафик Нюз\". „Нищо не ме боли, но самотата ми тежи. Тя е по-тежка от всяко заболяване. Затова съм благодарна на тези млади хора от БЧК, които ми се обаждат да си поговорим и ме водят на лекар, когато се налага”, обяснява пенсионерката. Баба Стефка е родена в Карлово. Веднага след завършване на гимназията започнала работа като волнонаемна начална учителка в Калофер. Нямала нужното образование, но местният инспектор Чешмеджиев преценил, че има качествата. „Ще стане от теб учителка”, казал той. Пък имала и примера – дядо й и баща й били даскали. Бащата на баща й постъпил на мястото на Васил Левски в школото в село Войнягово. „Две-три години бях учителка и по селата. През това време, за да не бъда в тежест на баща ми, който издържаше 5-членно семейство, си събрах пари и записах задочно Руска филология”, разказва баба Стефка. След като завършила, била назначена като учителка по руски в Асеновград. Там срещнала и съпруга си Таньо, директор на училището. Първоначално родителите й не одобрявали брака заради голямата разлика във възрастта им – 12 години. А фактът, че дъщеря им се омъжила тайно и те не били поканени на сватбата, ги ядосал още повече. И няколко години не й проговорили. Най-комичното обаче е, че и самата Стефка не знаела за намеренията на Таньо. „Въпреки че беше забранено, аз ходех на църква. Един ден, излизайки от храма, Таньо заедно с двама свои приятели ме срещат и ме вкарват в съвета. И казват на чиновничката: Ще подписваме. Тя се стъписа и попита, дали няма насилие. А мен ме досрамя от нея, извадих си личната карта и се съгласих: Ще подписваме”, смее се дамата. Но веднага се натъжава – семейният й живот продължил десетина години. Едва на 50, съпругът й се разболял и починал. Преди 5 години жената погребала и дъщеря си. Внуци няма. И сега е съвсем сама. Сама пазарува, готви и чисти апартамента. Дълголетието според нея от една страна е ген, тъй като баба й по бащина линия доживяла до преклонните 106 години. От друга страна, е начин на живот. „Много ходя. На младини бях планинар, обикалях из Стара планина. Сега по няколко пъти на ден изкачвам стълбите до петия етаж”, разкрива дамата. Никога не е пушила, не е пила кафе или алкохол. Месо хапва веднъж седмично. „При това никога през живота си не съм купила цял килограм месо. Взимала съм кайма – ще направя или сарми, или пълнени чушки”, обяснява баба Стефка. Винаги обаче има нещо сладичко в шкафчето до леглото, тъй като захарта помага на мозъка. Казва, че всички заболявания ги изкарала на младини. Сега пие само една хапче за сърцето и едно за мозъка – заради прекаран инсулт. Със слуха и ставите е много добре. Има проблем с едното око, но това не й пречи всеки ден да чете вестник. Като е хубаво времето, ходи в Градската градина. Сяда на някоя пейка и си говори с бабите. Иначе е пред телевизора. Твърди обаче, че въпреки своите 101 години, не се чувства възрастна. „Може физически да съм отслабнала, но душевно се чувствам млада. Дъщеря ми казваше, че учителите не остаряват. Вероятно е била права”, вдига рамене Танева. Сподели:", "date": "2019.03.17", "title": "Баба Стефка на 101 г. изкачва стълбите до петия етаж без бастун"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B2%D1%80%D0%B0%D1%87%D0%B0%D0%BD%D0%B8%D0%BD-%D1%81-%D1%85%D0%B5%D1%80%D0%BE%D0%B8%D0%BD-%D0%B2-%D1%80%D0%B0%D0%BD%D0%B8%D1%86%D0%B0%D1%82%D0%B0-news827035.html", "text": "Хванали са 38-годишен мъж от Враца с хероин, съобщиха от полицията. На 16 март около 12 часа във Враца, автопатрул на районно управление Враца извършват полицейска проверка на 38-годишен врачанин с инициали В. П. При проверката, в раница е намерено найлоново пликче тип \"спейсбек, съдържащо бяло прахообразно вещество, което при извършеният полеви нарко-тест реагира на хероин. Същото е предадено с протокол за доброволно предаване. В. П. не е задържан по здравословни причини. По случая в районно управление Враца е образувано бързо производство. Сподели:", "date": "2019.03.17", "title": "Спипаха врачанин с хероин в раницата"}
{"url": "https://pik.bg/%D1%81-%D0%B4%D0%B2%D0%B5-%D0%BC%D0%B0%D1%82%D1%83%D1%80%D0%B8-%D0%B2-10-%D0%BA%D0%BB%D0%B0%D1%81-%D0%B3%D0%B5%D1%80%D0%B1-%D1%81%D1%8A%D1%81%D0%B8%D0%BF%D0%B2%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-news827158.html", "text": "Дойде време да се берат плодовете на новия, уж подобрен закон за образованието, приет през 2016 г. от ГЕРБ. Тазгодишните деветокласници догодина завършват 10. клас с две матури по български език и математика – задължителни, и две по желание - по чужд език и информационни технологии. На завършилите успешно ще се издава Удостоверение за завършен първи гимназиален етап.  Ако се явят и на двете матури по желание, ще им се издава Сертификат за дигитални умения и владеене на език, с две думи, всички  да си търсят работа. Онези, които продължат да учат в 11. и 12. клас, накрая отново ще държат матура по български език и по профилиращ предмет. Очевидна е тенденцията децата да не бъдат привличани, а отблъсквани от училище. В коя образователна система учениците държат два пъти матури в продължение на целия курс на обучение. И ако учениците в областните градове и столицата вероятно ще са амбицирани да се образоват, за да продължат в университетите, то в малките градчета и перифериите на големите градове автоматично ще се превръщат в работна ръка. Полуобразована, без никакви амбиции, но и без никакви умения. Много от тях ще са и без никакви трудови навици, как ли ще запълнят липсващата квалифицирана работна ръка, за която напоследък проплакаха работодателските организации. Но за сметка на това ще са прекрасен материал, който ще оцелява на минимални възнаграждения, което е пък другата мечта на новите икономически чорбаджии. И така към бъдещето, с бодри крачки към задния двор на обединена Европа. Сподели:", "date": "2019.03.17", "title": "С две матури в 10. клас ГЕРБ съсипва учениците"}
{"url": "https://pik.bg/%D0%BE%D1%81%D0%B5%D0%BC-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-%D1%81%D1%80%D0%B5%D1%89%D1%83-%D0%B0%D1%80%D0%BC%D0%B5%D0%B9%D1%81%D0%BA%D0%B0-%D0%B1%D0%B0%D0%B7%D0%B0-%D0%B2-%D0%BC%D0%B0%D0%BB%D0%B8-news827097.html", "text": "Най-малко осем души са загинали при въоръжено нападение на джихадисти срещу армейска база в централната част на Мали, предаде „Франс Прес”, цитирани от „Фокус”. Агенцията се позовава на източник от силите за сигурност. Сгласно разпространената информация, в ранните часове на деня нападателите са щурмували база на армията в областта Мопти. \"Много войници са загинали или изчезнали\", твърди източник от военните, докато събеседник на агенцията от кръговете по сигурността съобщи за \"най-малко осем загинали\". Допълнителни подробности за инцидента не се съобщават. Сподели:", "date": "2019.03.17", "title": "Осем загинали след нападение на джихадисти срещу армейска база в Мали"}
{"url": "https://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%BE%D1%82-%D0%BA%D1%80%D0%B0%D0%B9%D1%81%D1%82%D1%87%D1%8A%D1%80%D1%87-%D0%B1%D0%B8%D0%BB-%D0%B8-%D0%B2-%D0%B3%D1%8A%D1%80%D1%86%D0%B8%D1%8F-news827155.html", "text": "Терористът от Крайстчърч, който уби 50 души в две джамии в петък е посещавал и Гърция. Брентън Тарант е бил в страната три пъти през 2016 г., съобщи днес гръцкото министерство на гражданската защита в комюнике, предава БТА. България, Турция, Хърватия и Унгария вече потвърдиха, че Тарант е пребивавал на тяхна територия между 2016 и 2018 г., както изглежда, за да изучава битки между християни и Османската империя. Гръцката полиция разследва кои места в страната е посетил точно австралийският десен екстремист и евентуалните му контакти в Гърция. Властите проучват всички негови телефонни разговори и покупки на територията на страната. Тарант пристигнал за първи път в Гърция с полет от Истанбул на 20 март 2016 г. Той е прекарал няколко дни на островите Крит и Санторини. След това австралиецът е влизал в Гърция още два пъти - с транзитни полети съответно на 29 ноември и 10 декември 2016 г. На оръжието, използвано от Тарант при нападението в петък, била изписана гръцка дума, означаваща \"туркоубиец\", отбелязва Асошиейтед прес. Сподели:", "date": "2019.03.17", "title": "Терористът от Крайстчърч бил и в Гърция"}
{"url": "https://pik.bg/%D0%B3%D0%BD%D1%8F%D0%B2-%D0%BD%D0%B0-%D0%BF%D0%BE%D0%BA%D0%B0%D0%B7-%D0%B1%D1%80%D0%B0%D1%82-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%BE-%D0%BC%D0%BE%D0%BC%D1%87%D0%B5-%D0%BD%D0%B5%D0%B4%D0%BE%D1%87%D0%B0%D0%BA%D0%B0%D0%BB%D0%BE-%D0%B1%D0%B5%D0%BB%D0%BE%D0%B4%D1%80%D0%BE%D0%B1%D0%BD%D0%B0-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B0%D1%86%D0%B8%D1%8F-%D0%B8%D0%B7%D0%BB%D1%8F-%D1%8F%D1%80%D0%BE%D1%81%D1%82%D1%82%D0%B0-%D1%81%D0%B8--news827026.html", "text": "29-годишният Адриан Петков почина преди пет месеца в болница, в очакване на белодробна трансплантация. Дни преди да се подложи на трансплантация обаче Адриан издъхна в болница. До последния си дъх той бе сред най-активните в протестите на чакащите белодробни трансплантации. Алберт Петков, брат на Адриан, направи хип-хоп парче в памет на своя починал брат. Песента се казва „За пари” и е посветена на всички, които се борят с проблема. В нея 21-годишният Адриан дава воля на гнева си около случилото се и здравната ни система. „Повечето управляващи правят всичко за пари и не ги интересува дали живота ти е по-важен от някаква валута с някакви цифри написа на нея – каза пред сутрешния блок на БТВ Адриан Петков. - Убеден съм, че ако бяхме по-богато семейство, брат ми щеше да е жив. Щяхме да заминем за чужбина и да направим операцията на брат ми независимо от тази месомелачка, която унищожава хората. Нямаше да се налага нашите да погребват първия си син, аз да живея с факта, че няма да видя повече брат си. Бесен съм на абсолютно всички доктори, които са приели професията за да печелят. Те на първо място трябва да спасяват животи, но не го правят. Бесен съм на политиците, които искат те за са наред и не им пука за хората. Болницата, която пресъздавам в клипа е такава, каквато наиситна е болницата, в която е бил брат ми.  Не мисля, че с това, което казвам прекрачвам границата. Мисля че доктори и политици прекрачват доста повече границата. С „всички фалшиви политици и доктори умрете” искам да кажа че всичко е фалшименто, а от това страдат чужди животи. „Управляват ни тотални смешници” – това са всичките хора, които са в здравеопазването в момента. Хора които показват и продължават да показват как се неглижира такъв проблем. Брат ми бе активен на протестите, но никой не обръщаше внимание. Те са наясно с фактите и дори не опитаха да помогнат дори да си плаща лечението поне докато стигне до трансплантация. Както лъжеха брат ми, така стана и с 18-годишния Красимир след това, за съжаление. След смъртта на брат ми имаше проверка, като станаха ясни доста грешки, допуснати. Накрая обаче се пише, че всичко е законосъобразно. Нямам представа как може да е законосъобразна смъртта и нещата да продължават така. В клипа има едно лице, което много напомня на бившия заместник-министър Ваньо Шарков. Много бих се радвал ако някои политици се припознаят вътре в клипа, защото това са те. Не искам да ме разбират грешно. Страната ми харесва много, но не ми харесва положението, в което сме поставени. На 21-години да погребеш брат си, който е водил такива кампании – как да ти хареса това положение. Сподели:", "date": "2019.03.17", "title": "Гняв на показ: Брат на починало момче, недочакало белодробна трансплантация, изля яростта си в хип-хоп парче"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%8F%D0%B2%D0%BB%D0%B5%D0%BD%D0%B8%D0%B5-%D0%BE%D0%BA%D1%82%D0%BE%D0%BF%D0%BE%D0%B4%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D1%86%D0%B2%D0%B5%D1%82%D0%B0-%D1%81%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D1%8A%D0%BD-news827107.html", "text": "Специалисти от зоологическата градина в град Уестминстър в Колорадо са заснели странното поведение на свой питомец. Според тях е възможно мимикрията да е предизвикана от това, че октоподът сънува хищници. Добре известна е способността на тези същества да се сливат до неузнаваемост със заобикалящата ги среда посредством специални клетки в кожата им - хроматофори. Тези специализирани клетки се разширяват и свиват и изтласкват пигменти на повърхността на кожата. На заснетите кадри от зооложката Сара Стивънс се вижда как октопод променя цвета си от светъл на тъмен по време на сън. Учените си задават въпроса дали тези животни също като хората преминават през фаза на бързо движение на очите, докато спят. Изследователите се затрудняват и от факта, че за разлика от човека, октоподите нямат една централна нервна система. Мозъчните им клетки са разпределени по цялото им тяло и това дава възможност на тези мекотели да имат изключително прецизен контрол над всички части на своята анатомия. Специалистите допускат, че невроните на октоподите, отговарящи за пигментните им клетки, се активират несъзнателно по време на сън, ако животните сънуват заплаха. Учени са установили, че октоподите променят цвета си и потъмняват по време на сън, пише в. \"Дейли мейл\". Сподели:", "date": "2019.03.17", "title": "Уникално явление: Октоподите променят цвета си по време на сън"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%BA%D1%80%D0%B0%D0%B9-%D1%81%D0%B2%D0%B5%D1%82%D0%BE%D0%B2%D1%80%D0%B0%D1%87%D0%B5%D0%BD%D0%B5-%D1%81%D1%82%D0%B8%D0%B3%D0%BD%D0%B0%D0%BB-%D0%B5-%D0%B4%D0%BE-%D0%BA%D0%B2-%D0%BD%D0%B0%D0%B4%D0%B5%D0%B6%D0%B4%D0%B0-%D1%81%D0%BD%D0%B8%D0%BC%D0%BA%D0%B8-news827149.html", "text": "Шест коли на пожарната се борят с пламъците. Горят треви и храсти. Няма опасност за населението от ГД \"Пожарна Безопасност\", казват от пожарната цитирани от \"Канал 3\". Голям пожар гори край Световрачене. Огънят се вижда като заря от Надежда, Толстой, Свобода  Илиенци и Орландовци Сподели:", "date": "2019.03.17", "title": "ОТ ПОСЛЕДНИТЕ МИНУТИ: Голям пожар край Световрачене, стигнал е до кв. Надежда (СНИМКИ)"}
{"url": "https://pik.bg/%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-%D0%BF%D0%BE%D1%81%D1%82%D0%B0%D0%B2%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D0%B7%D0%B0-%D0%BE%D1%81%D1%82%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%84%D0%B8%D0%B4%D0%B5%D1%81-%D0%B2-%D0%B5%D0%BD%D0%BF-news827099.html", "text": "Няколко дни преди евентуалното изключване на ФИДЕС от Европейската народна партия (ЕНП), унгарският премиер Виктор Орбан постави условия за оставането на водената от него политическа сила в консервативното партийно семейство, отбелязват в редакционен материал от германският ежедневник Die Frankfurter Allgemeine Zeitung, цитиран от „Фокус”. \"За ФИДЕС е възможно да остане в ЕНП, стига партията да не премине на страната на защитниците на миграцията\", заяви министърът на вътрешните работи на Унгария Антал Роган по държавното радио. Освен това управлението на границите трябва да бъде премахнато от компетенциите на Европейската комисия и да бъде прехвърлено на националните държави. На Съвета на министрите на вътрешните работи на ЕС следва да бъдат предоставени всички правомощия за вземане на решения по въпросите на миграцията и управлението на границите, а половината от разходите в тази област трябва да бъдат поети от Брюксел. \"Ако тези предложения бъдат сложени на масата за преговори, ФИДЕС остава в ЕНП\", увери Роган. През август 2017 г. Орбан бе поискал ЕС да плати половината от цената на спорната гранична ограда, която бе издигната на южните граници на Унгария. По това време Будапеща направи изчисления за 800 милиона евро. Тогава ЕС не отговори на искането на Будапеща. Бюрото на ЕНП ще вземе решение за изключване на управляващата партия на Орбан следващата сряда в Брюксел по искане на 13 партии. Десният национален унгарски политик, със своето незачитане на демократичните и конституционни принципи, повдигна съмнения дали партията му все още се вписва в ЕНП, подчертават от редакцията. Сподели:", "date": "2019.03.17", "title": "Виктор Орбан постави условия за оставането на ФИДЕС в ЕНП"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82---%D0%B2%D0%BB%D0%B0%D0%BA-%D0%B1%D0%BB%D1%8A%D1%81%D0%BD%D0%B0-%D1%87%D0%BE%D0%B2%D0%B5%D0%BA-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B0-news827145.html", "text": "Тежък инцидент на железопътните релси в пловдивското село Поповица. Там в късния следобед пътнически влак е блъснал човек. На място има полиция, която изяснява причините, довели до тежкия инцидент. Тепърва ще се уточнява и как човекът се е озовал на линиите, които в района на селото са заградени с шумоизолираща ограда, а преминаването става през пешеходен подлез и пасарелка. В момента всички влакове по 1-а линия са спрени и трупат закъснения по гарите. \"Сигналът е около 18 часа. 61-годишен мъж е бил блъснат от пътнически влак Димитровград - Пловдив. Откаран е в болница. Движението на влака е спряно до приключване на огледа и изясняване на причините за инцидента\", казаха за ПИК от ОДМВР-Пловдив. Сподели:", "date": "2019.03.17", "title": "ПЪРВО В ПИК: Тежък инцидент - влак блъсна човек край Пловдив (ОБНОВЕНА/СНИМКА)"}
{"url": "https://pik.bg/%D0%B2%D0%BE%D0%B4%D0%B5%D1%89%D0%B8-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B1%D0%B0%D0%BD%D0%BA%D0%B8-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BB%D0%B8%D0%B2%D0%B0%D0%BD%D0%B5-news827071.html", "text": "Водещите германски банки „Дойче Банк” и „Комерцбанк” започват преговори за възможно сливане, съобщава ТАСС. Руската агенция се позовава на \"Дойче Пресе-Агентур\", които цитират свои добре осведомени източници. Уточнява се, че разговори за евентуално сливане на финансовите организации са в ход от няколко месеца. От правителството на Германия във връзка със ситуацията са обявили, че властите „са открити към икономически целесъобразни варианти” в банковата област. Сподели:", "date": "2019.03.17", "title": "Водещи германски банки започват преговори за сливане"}
{"url": "https://pik.bg/%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB-%D1%81%D0%B0%D0%BC%D0%BE%D1%80%D0%B0%D0%B7%D0%BF%D1%80%D0%B0%D0%B2%D0%B0%D1%82%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-%D0%B5-%D0%B5%D0%B6%D0%B5%D0%B4%D0%BD%D0%B5%D0%B2%D0%B8%D0%B5-%D0%BE%D1%81%D0%BE%D0%B1%D0%B5%D0%BD%D0%BE-%D0%BA%D1%8A%D0%B4%D0%B5%D1%82%D0%BE-%D0%B8%D0%BC%D0%B0-%D0%B4%D0%B5%D1%86%D0%B0-%D0%BE%D1%82-%D1%80%D0%BE%D0%BC%D1%81%D0%BA%D0%B8-%D0%BF%D1%80%D0%BE%D0%B8-news827072.html", "text": "Саморазправата в някои училища е ежедневие, това каза пред Дарик преподавателят по география Иво Райнов. Той е учител в ловешката езикова гимназия, но в първите години на професионалния си път е преподавал в училище подобно на това в квартал Гозница. През седмицата в училище „Св. Св. Кирил и Методий” в града възпитател се намеси с юмруци при сбиване между ученици и в последствие напусна работа. По думите на Иво Райнов класната стая раболява учители, най-вече преповавателите в училищата - гета, каквото било въпросното. Според него трябва да има оценка за дисциплина и финансови санкции за родителите, чиито деца проявят агресия. „Аз мога да говоря по този проблем само като човек, който има дълъг опит в образованието. Реакциите са трудни в такава ситуация и преди да бъдат стоварени всички обвинения към учителя, трябва да се познава добре ситуацията в едно такова училище“, коментира Иво Райнов. По думите му там са събрани деца единствено от ромски произход. „Ясно ви е, че те са с много лошо възпитание. Да не кажа въобще с липса на възпитание, с изключително слаба култура, и този тип поведение, поведението на саморазправа и жестокост помежду им е ежедневие. И реакциите на учителите в такива училища са и деликатни, и трудни. Но тези хора трупат постоянно умора и отчаяние, защото са забравени и не получават подкрепа. И вероятно в един момент са възможни и подобни реакции като тази, която, разбира се, не се хареса никому, и която няма как да оправдаваме, но която е и съвсем логична, имайки предвид същината на тези училища и децата, които учат в тях“, коментира Райнов. „Аз не мисля, че в масовото българско училище това се случва постоянно. Работя в училище, в което такива ситуации са невъзможни. Просто културата и възпитанието на децата са съвсем различни“, заяви той. Преподавателят е категоричен, че съществуват училища гета. „Мисля, че за всеки, който поне малко познава образователната система, това е ясно.“ По думите му това са училища, в които са събрани деца от ромски произход; деца, които имат изключително лошо възпитание. „Но тези деца и техните родители вече разбраха, че парите са във връзка с ученика. Т.е. тези училища съществуват заради тези ученици. В много случаи тези училища са на ръба на съществуването като брой места. Там опитът да се действа с метода на санкцията би означавало загуба на средства и училището да бъде под заплаха. Това е един компромис, който е заложен по начина, по който са организирани тези училища. В повечето случаи ги наричат средищни училища. Те събират деца от околните села или крайните квартали. Това не е начинът те да бъдат интегрирани. Това предполага агресията при тях, защото знаят, че са ненаказани.“ Сподели:", "date": "2019.03.17", "title": "Преподавател: Саморазправата в училищата е ежедневие, особено където има деца от ромски произход"}
{"url": "https://pik.bg/%D1%80%D0%B0%D0%B7%D0%BD%D0%B0%D1%81%D1%8F%D1%82-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D1%81-%D0%BA%D0%BE%D0%BB%D0%B8-%D0%B8%D0%B7-%D1%81%D0%B5%D0%BB%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-news827103.html", "text": "Нерегламентирана продажба на лекарства, които са пренасяни от неквалифицирани хора с лични автомобили, се осъществява в малките населени места във Варненска област. Една от причините за това е, че помощник-фармацевтите не могат да продават медикаменти с рецепта, обясни пред \"Фокус\" председателят на съсловната организация Даниела Мутафчиева. Според нея, проблемът е сериозен, тъй като всяко лекарство си има правила за съхранение и за отпускане. \"Хората от отдалечени села и малки градове в областта нямат достъп до аптеки и се налага да пътуват надалече, за да си набавят необходимите лекарства. Затова и този тип търговия с разпространение на медикаменти по рецепта с коли, е все по-разпространена\", категорична е Мутафчиева. \"Някакви хора продават лекарства на населението по места, вместо да е възможно помощник-фармацевтите да работят в малките населени места с лекарствата, отпускани с рецепта. Сега законът позволява в населени места с до 5000 души помощник да отвори аптека. Но той няма право да предлага лекарства по рецепта, което налага промени в нормативната база. Но това е въпрос на бъдеще. Нещо трябва да се случи. Има хора от селата, които трябва да пътуват на 80 километра, за да си получават лекарствата по Здравна каса“, обясни още тя. Сподели:", "date": "2019.03.17", "title": "Разнасят нелегално лекарства с коли из селата във Варненско"}
{"url": "https://pik.bg/%D0%BF%D0%B0%D0%BD%D0%B4%D0%B8%D0%B7%D1%87%D0%B8%D1%8F-%D0%BE%D0%B1%D0%B6%D0%B0%D0%BB%D0%B2%D0%B0-7-%D0%B4%D0%BD%D0%B5%D0%B2%D0%B5%D0%BD-%D0%BF%D1%80%D0%B5%D1%81%D1%82%D0%BE%D0%B9-%D0%B2-%D0%B8%D0%B7%D0%BE%D0%BB%D0%B0%D1%82%D0%BE%D1%80-news827102.html", "text": ". Причината за наказанието е намерен в килията на затворника мобилен телефон, какъвто в затвора е забранено да има, припомня \"Пловдив24\". Пандизчия от пловдивския затвор обжалва наложеното му дисциплинарно наказание 7-дневен престой в изолатор, става ясно от решение на Административен съд Пловдив При направен обиск на 11 декември миналата година е открит мобилен телефон, собственост на друг затворник, но и жалбоподателят е ползвал устройството. Дори в жалбата си лишеният от свобода е посочил, че е също е ползвал този мобилен телефон и не отрича. Въпреки това обжалва наложената му санкция. Магистратите обаче намират, че при доказателствена тежест за жалбоподателя, същият не установява различна фактическа обстановка. Така че отхвърлят жалбата му. Решението е окончателно и не подлежи на обжалване. Сподели:", "date": "2019.03.17", "title": "Пандизчия обжалва 7-дневен престой в изолатор"}
{"url": "https://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D0%BE%D0%B8%D1%81%D0%BA%D0%B0-%D0%BE%D1%82-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%E2%80%9E%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%B5%D0%BD-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81%E2%80%9D-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B9-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news827066.html", "text": "Британският премиер Тереза Мей призова депутатите за „благороден компромис“ като подкрепят сделката ѝ за Брекзит в предстоящото гласуването във вторник, ако искат страната да излезе от ЕС, съобщава „Сънди телеграф”, цитирани от БНР. Пред изданието Мей посочва, че ако сделката ѝ бъде отхвърлена отново, това означава, че „Обединеното кралство няма да напусне ЕС с месеци, ако изобщо го напусне“. Миналата седмица депутатите първо отхвърлиха сделката на Мей за втори път, след това гласуваха да не се излиза без сделка и накрая поискаха отлагане на Брекзит. ЕС трябва да одобри условията и продължителността на отлагането, но по закон датата за Брекзит продължава да е 29 март. Правителството е в интензивни преговори с брекзитърите и със северноирландската Демократична юнионистка партия, която му осигурява парламентарното мнозинство, да подкрепят сделката. „Сънди телеграф“ пише още, че юнионистите са поискали да участват в търговските преговори след Брекзит в замяна на подкрепа за сделката. Демократичната юнионистка партия отрече твърденията, че се опитва да получи „финансово стимулиране“ от правителството, за да гласува за сделката. Сподели:", "date": "2019.03.17", "title": "Тереза Мей поиска от депутатите „благороден компромис” за сделката й за Брекзит"}
{"url": "https://pik.bg/%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B0-%D1%81%D0%BC%D1%8A%D1%80%D1%82-%D0%BD%D0%B0-%D0%B6%D0%B5%D0%BD%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%85%D1%83%D0%B4%D0%BE%D0%B6%D0%BD%D0%B8%D0%BA-%D0%BD%D0%B0%D0%BC%D0%B5%D1%80%D0%B8-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D1%81%D0%B8-%D0%BC%D1%8A%D1%80%D1%82%D0%B2%D0%B0-news827143.html", "text": "Полицаи се натъкнаха на тялото на 43-годишна жена от град Бургас в къща в покрайнините на село Полски извор, община Камено.  Жената е идентифицирана като Рада Ж. Няма следи от насилие, съобщава \"Флагман\". Според източници - художник от Бургас, е сигнализирал органите на реда, че е намерил жената мъртва. Той е казал, че не му е известно да е боледувала. В село Полски извор се намира на 25 км от Бургас. Трупът на жената е бил огледан на място и е откаран за аутопсия поради мистериозните обстоятелства около смъртта й. В селото вече се е заговорило за трагичен завършек на любовна връзка. Сподели:", "date": "2019.03.17", "title": "Мистериозна смърт на жена в Бургас, художник намери любимата си мъртва"}
{"url": "https://pik.bg/%D0%B0%D0%BF%D0%B0%D1%88-%D0%BE%D1%82-%D0%BB%D0%BE%D0%BC-%D0%B1%D0%B5-%D1%81%D0%BF%D0%B8%D0%BF%D0%B0%D0%BD-%D0%B4%D0%B0-%D0%BA%D1%80%D0%B0%D0%B4%D0%B5-%D0%B7%D0%B0%D0%BF%D0%B0%D0%BB%D0%BA%D0%B8-%D0%B8-%D1%88%D0%BE%D0%BA%D0%BE%D0%BB%D0%B0%D0%B4%D0%B8-%D0%BE%D1%82-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8-%D1%85%D0%B8%D0%BF%D0%B5%D1%80%D0%BC%D0%B0%D1%80%D0%BA%D0%B5%D1%82-news827074.html", "text": "31-годишен мъж от Лом е бил заловен да краде запалки и шоколади от врачански хипермаркет, съобщава „Конкурент”, позовавайки се на информация от ОД на МВР Враца. Според данните, на 16 март (събота) малко преди 09:00 часа е поучен сигнал, че неизвестно лице е откраднало три шоколада и три запалки от хипермаркет във Враца. Полицейският патрул бързо установил, че извършител на деянието е 31-годишният В.Г. от Лом. По случая е образуван заявителски материал. Сподели:", "date": "2019.03.17", "title": "Апаш от Лом бе спипан да краде запалки и шоколади от врачански хипермаркет"}
{"url": "https://pik.bg/%D0%B2-%D0%B1%D1%8A%D1%80%D0%BB%D0%BE%D0%B3%D0%B0%D1%82%D0%B0-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%B5%D1%82%D0%BE-%D0%BA%D1%8A%D0%B4%D0%B5-%D0%B8%D0%B7%D1%80%D0%BE%D0%B4%D1%8A%D1%82-%D0%BE%D1%82-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-%D0%BF%D0%BB%D0%B0%D0%BD%D0%B8%D1%80%D0%B0%D0%BB-%D0%BA%D1%8A%D1%80%D0%B2%D0%B0%D0%B2%D0%B8%D1%82%D0%B5-%D1%83%D0%B1%D0%B8%D0%B9%D1%81%D1%82%D0%B2%D0%B0-%D1%83%D0%BD%D0%B8-news827150.html", "text": "Непоказвани кадри от дома на терориста Брентън  Тарант, където той е планирал кървавия терористичен акт в Крайсчърдж . Къщата е скромна и семпло обзаведена. Малко след като станала ясна самоличността му, полицията е нахлула в имота на Андерсън Бей, който е на четири часа от Крайстчърч. 28-годишният Тарант наел къщата за 280 долара на седмица, а през последните две години планирал да я напусне.  Двойка, която живее в апартамента в съседство до Тарант, заявява пред \"Дейли Мейл\", че той бил самотник, който нямал посетители и бунтарството му и извършеното от него е шок за тях. След кървавия атентат, двамата не са имали достъп до дома си, за да може да се направи задълбочено претърсване на дома на 28-годишния стрелец.  Друг съсед също споделя, че Тарант никога не е имал гости и не привличал никакво внимание към себе си. \"Имаме семейство в Крайстчърч, затова ги повикахме да дойдат да при нас. Изведнъж видяхме, че къщата ни е в новините. Последно видяхме Тарант понеделник или вторник, но нищо в поведението му не показваше какво ще извърши\", споделят съседи. Те допълват, че Брентън е бил нощна птица, като стоял до късно на светната лапма, на отворени щори, като спял до почти до обяд. Оказва се, че наемодателят на Тарант е знаел, че той държи оръжия в дома си, но и че има разрешително за тях. Съседите признават, че ги е било страх, като са знаели за оръжията, но ги е притеснявало повече да не се взривят, като не са предполагали, че той е способен на подобна кървава атака. Терористът често пътувал, като в повечето пъти го нямало месеци наред. Последния му воаяж е бил от ноември до началото на февруари. „Шокирани сме. Не знаем какво да мислим. Медиите казват, че го е планирал дълго време. Очевидно не е бил с ума си”. Така Мари Фицджералд, баба на терориста Брентън Тарант, коментира жестоките нападения в две джамии, при които бяха убити 50 души. „След презокеанските пътувания се промени напълно. Вече не беше момчето, което познаваме”, заявява възрастната жена. Сподели:", "date": "2019.03.17", "title": "В БЪРЛОГАТА НА ТЕРОРИСТА: Ето къде изродът от Нова Зеландия планирал кървавите убийства (УНИКАЛНИ СНИМКИ)"}
{"url": "https://pik.bg/%D0%BB%D0%B8%D0%BA%D1%8A%D1%82-%D0%BD%D0%B0-%D0%B7%D0%B0%D0%B3%D0%B0%D0%B4%D1%8A%D1%87%D0%BD%D0%B0-%D0%B6%D0%B5%D0%BD%D0%B0-%D1%81%D0%B5-%D0%BF%D0%BE%D1%8F%D0%B2%D0%B8-%D0%BD%D0%B0-%D0%B4%D1%8A%D1%80%D0%B2%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news827075.html", "text": "Мистичен женски лик следи с особен дълбок поглед минувачите в квартал \"Съдийски\" в Пловдив. Майстор е изрисувал плоскостта, образувала се при отрязване на клон от дърво, разположено в парково пространство между къщи и кооперации в района, съобщава \"Трафик Нюз\". Лицето на жена е изобразено в зеленикаво-сивкави тонове, а бръшлян нежно го е обхванал и се спуска като изящни кичури коса. До тук внушението е на горска причудлива фея, ала присъствието на \"трето око\" е маркер за трансцеденталната същност на лика. Третото око е религиозен елемент широко разпространен в източните вярвания и особено в будизма и индуизма, като е застъпен и в древноегипетската култура. Окото, разположено на челото, се асоциира с най-мистичната чакра, както и с епифизна жлеза, намиращата се между веждите на човек. Проницателност, мъдрост, хармония, духовност над материалност - това са само част от посланията, които съдържа в себе си наличието на \"трето око\". Художникът на мистичния лик е неизвестен, затова вероятно и неговият художествен мотив, ще остане непроницаем за минувачите. Едно обаче е сигурно, жената респектира със своята неземност. Изникнала на мястото на една градоустройствена санитарна реч, тя ни кара да се замислим дали човешката намеса не е пагубна за природата, която е била там много преди нас. Сподели:", "date": "2019.03.17", "title": "Ликът на загадъчна жена се появи на дърво в Пловдив (СНИМКИ)"}
{"url": "https://pik.bg/%D0%BA%D1%80%D0%B8%D0%B7%D0%B0-%D0%BC%D0%B0%D0%B3%D1%8A%D1%80%D0%B4%D0%B8%D1%87-%D0%B4%D0%BE%D0%BA%D0%B0%D1%80%D0%B0-%D0%BD%D0%B5%D0%BD%D1%87%D0%BE-%D0%B1%D0%B0%D0%BB%D0%B0%D0%B1%D0%B0%D0%BD%D0%BE%D0%B2-%D0%B4%D0%BE-%D0%B1%D0%B5%D0%B7%D0%BF%D0%B0%D1%80%D0%B8%D1%87%D0%B8%D0%B5---%D0%B2%D0%BE%D0%B4%D0%B5%D1%89%D0%B8%D1%8F%D1%82-%D0%BD%D0%B0-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8%D1%82%D0%B5-%D1%86%D0%B5%D0%BF%D0%B8-%D1%81%D1%82%D0%BE%D1%82%D0%B8%D0%BD%D0%BA-news826747.html", "text": "Ненчо Балабанов напоследък е все по-притеснен за материалното си състояние. Работните ангажименти на звездата рязко клонят към нулата, а оттам и постъпленията в личния му бюджет. Актьорът, известен с таланта си на имитатор, в последните месеци разчитал за пари единствено на театралните си представления, които никак не са много, нито са добре платени. Заради бързо споходилата го преди няколко години слава в предаванията на клана Халваджиян, иначе скромният по произход и биография Ненчо свикнал да прибира солидни хонорари като водещ по партита и светски събития. Отделно от това той се радвал на завидни постъпления от участията си в \"Господари на ефира\", малката си роля в бързо залезлия, но въпреки това солидно подплатен от финансова гледна точка сериал на Нова тв \"Полицаите от края на града\" и всякакви подобни сладки и добре платени дейности. \"Славата го замая и той спря да се занимава с истинска актьорска работа”, твърдят познати на Балабанов. За разлика от други свои колеги в „Господарите” като Малин Кръстев, Герасим Георгиев-Геро, Румен Угрински, Милица Гладнишка и др., прочулият се като плейбой Ненчо предпочитал да се прави на звезда и да трупа лесно спечелени пари, вместо да набляга на трудната и неблагодарна работа в театъра. Затова режисьорите започнали все по-рядко да го търсят. Той смятал, че славата ще го храни до гроб. След като обаче Нова тв свали от програмата си \"Господари на ефира\", кранчето за актьора също било врътнато и постъпленията в джоба му драматично намалели, пише седмичник. Към момента Балабанов се притеснявал, че ако спешно не намери допълнителна работа, спестяванията му ще се стопят до стотинка. Той стягал колана в очакване на предложения за нови роли, като в същото време се молел на висшите сили телевизията да върне на екран \"Господарите\" или поне да го поканят за малка имитация в \"Като две капки вода\", за да припомни на зрителите колко е добър с превъплъщенията. \"Това шоу като че е създадено за Ненчо. В него той си падна на мястото, но няма как да участва всяка година\", коментират колеги на актьора. Според тях, Балабанов изпитвал силна носталгия по имитаторското състезание, което спечели през 2015 г. Непрекъснато гледал старите си записи и тъгувал по славните времена в \"Капките\", които едва ли някога пак ще се повторят. Опитвал се да прави нови проекти не само като актьори, но и като певец, но успехът им не може дори да се сравнява с този в \"Капките\". Сподели:", "date": "2019.03.17", "title": "КРИЗА: Магърдич докара Ненчо Балабанов до безпаричие - водещият на \"Господарите\" цепи стотинката на две"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B1%D0%BB%D1%8A%D1%81%D0%BD%D0%B0%D1%82%D0%B8%D1%8F%D1%82-%D0%BE%D1%82-%D0%B2%D0%BB%D0%B0%D0%BA-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2---%D0%BF%D0%B8%D1%88%D0%BC%D0%B0%D0%BD-%D1%81%D0%B0%D0%BC%D0%BE%D1%83%D0%B1%D0%B8%D0%B5%D1%86-%D1%81%D0%BD%D0%B8%D0%BC%D0%BA%D0%B0-news827153.html", "text": "61-годишният мъж, който тази вечер беше блъснат от пътническия влак 10145 Димитровград - Пловдив в стрелките на гара Поповица, е направил опит за самоубийство. Пишман-самоубиецът изскочил внезапно на релсите точно по времето, когато мотрисата \"Сименс\" влизала в гарата. Скоростта на влака обаче е била ниска и това е спасило живота му. Той е бил изваден изпод колоосите и закаран в болница, където е настанен за лечение. Тепърва полицията ще изяснява мотивите на 61-годишния мъж да вземе решението да сложи край на живота си. Сподели:", "date": "2019.03.17", "title": "ДРАМА: Блъснатият от влак край Пловдив - пишман самоубиец (СНИМКА)"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%83%D1%87%D0%B5%D0%BD%D0%B8%D1%87%D0%BA%D0%B0-%D0%BD%D0%B0%D0%BA%D0%B0%D1%80%D0%B0-%D0%BF%D1%8A%D1%80%D0%B2%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D0%B4%D0%B0-%D0%BF%D1%80%D0%B0%D0%B2%D1%8F%D1%82-%D1%81%D0%B5%D0%BA%D1%81-%D0%B2-%D1%82%D0%BE%D0%B0%D0%BB%D0%B5%D1%82%D0%BD%D0%B0%D1%82%D0%B0-news827078.html", "text": "В американския щат Флорида се разглежда иск към учебно заведение, което не е успяло да опази ученик от първи клас. Родителите на пострадалото дете, което се учело в началното училище Шалимар, разказали за издевателствата над 7-годишното момче. Както съобщава \"Сън\", ученичка и друг учник принудили детето да правят секс. Те завели жертвата в тоалетната, след което го принудили да прави секс - с момичето и момчето. При това нападението станало в стая, която се намирала до клас, в който преподавал учител. Семейството на пострадалото дете смята да спечели компенсация за \"емоционално разстройство, депресия, душевни страдания и за разходи по терапевт и психиатър\". Изданието отбелязва, че в момента детето се обучава при домашни условия. Сподели:", "date": "2019.03.17", "title": "БРУТАЛНО: Ученичка накара първокласник да правят секс в тоалетната"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BD%D0%B0-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D0%B9%D1%81%D0%BA%D0%B8%D1%8F-%D0%BE%D1%81%D1%82%D1%80%D0%BE%D0%B2-%D0%BB%D0%BE%D0%BC%D0%B1%D0%BE%D0%BA-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B8-%D0%BA%D0%B0%D1%80%D1%82%D0%B0-news827152.html", "text": "Земетресението в било с магнитуд от 5,5 по Рихтер и е предизвикало свличане на земна маса край водопада Тиу Келеп в северната част на острова. Най-малко 44 души са пострадалите, включително 8 граждани на Малайзия. 30 къщи са били напълно разрушени, а около 500 други са негодни за обитаване. Миналото лято Ломбок беше разтърсен от няколко земетресения, при които загинаха 500 души, а 150 000 останаха без дом. Най-малко двама души са загинали, а десетки други ранени, след като трус на индонезийския туристически остров Ломбок предизвика свлачище, съобщава БТА. Сподели:", "date": "2019.03.17", "title": "ИЗВЪНРЕДНО: Земетресение на индонезийския остров Ломбок, има жертви (КАРТА)"}
{"url": "https://pik.bg/%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%B4%D0%B2%D0%B0%D0%BC%D0%B0-%D1%84%D1%80%D0%B0%D0%BD%D1%86%D1%83%D0%B7%D0%B8-%D0%BE%D1%82-%D0%BF%D0%BE%D1%82%D1%8A%D0%B2%D0%B0%D1%89%D0%B0-%D1%8F%D1%85%D1%82%D0%B0-%D0%B2-%D1%87%D0%B5%D1%80%D0%B2%D0%B5%D0%BD%D0%BE-%D0%BC%D0%BE%D1%80%D0%B5-news827077.html", "text": "Египетски военни са спасили двама френски граждани, чиято яхта е потънала в южната част на Червено море, съобщава електронното издание Youm7. По информация от Военноморския флот на Египет, военни кораби, разположени в южната част на Червено море, са засекли в събота сигнал за помощ от пладноходна яхта, потъваща в този район. Яхтата потънала с пристигането на първите спасителни египетски военни кораби. Намиралите се на борда на яхтата двама френски граждани обаче били спасени. Като най-вероятна причина за потъването на яхтата се посочва силният вятър в тази част на Червено море, който е довел до преобръщането на яхтата. Сподели:", "date": "2019.03.17", "title": "Египетски военни спасиха двама французи от потъваща яхта в Червено море"}
{"url": "https://pik.bg/%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D0%B1%D0%BE%D0%BB%D0%BD%D0%B8%D1%82%D0%B5-%D0%BE%D1%82-%D1%82%D1%83%D0%B1%D0%B5%D1%80%D0%BA%D0%BE%D0%BB%D0%BE%D0%B7%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D1%81%D0%B0-%D0%BD%D0%B0%D0%BC%D0%B0%D0%BB%D0%B5%D0%BB%D0%B8-%D1%82%D1%80%D0%B8-%D0%BF%D1%8A%D1%82%D0%B8-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D0%B5%D1%81%D0%B5%D1%82-%D0%B3%D0%BE%D0%B4%D0%B8-news827079.html", "text": "За последните десет години болните от туберкулоза в регион Монтана са намалели три пъти. Това обяви д-р Цветан Петров, специалист в  отделението по пневмология и физиатрия на МБАЛ „Д-р Стамен Илиев”, цитиран от „Конкурент”. Тенденцията на намаляване на броя на заболелите е свързана с програмата на Глобалния фонд за борба с туберкулозата, малария и СПИН, която влезе в България през 2008 година. Тогава в област Монтана заболеваемостта от туберкулоза в региона е била 68 на 100 000 души, а в момента е 21 на 100 000, колкото е и средното ниво за страната, подчерта д-р Петров. От утре стартира последната по програмата седмица за безплатни прегледи.  От 18 до 22 март, между  08:00 и13:00 часа,  всеки може да провери своя статус, но и извън посочените дни и часове никой със съмнения за туберкулоза няма да бъде върнат, казаха от ръководството на болницата в Монтана. Прегледите са напълно безплатни, не се изисква направление от личен лекар. По програмата на Глобалния фонд отделението в Монтана е ремонтирано, оборудвано с техника, компютри, хладилник за съхраняване на лекарства и служебен автомобил за домашни посещения. „Програмата заплащаше напълно лекарствата и консумативите за изследвания и лечение на болните, без значение дали имат здравни осигуровки – разясни доктор Петров. -  На изписан от отделението пациент, който има удостоверение, че е социално слаб, се осигуряваха и  по 90 лева месечно за храна и лекарства в продължение на три месеца. При болните от по-тежката мултирезистентна туберкулоза се финансира 2-годишно лечение, като първите 6 месеца те лежат безплатно в специализиран стационар в Габрово, а после 18 месеца се лекуват в домашни условия под наблюдението на лекар, който ги посещава в дома им. След изтеглянето на Фонда грижата и финансирането ще трябва да поеме изцяло държавата. На 22 март в Министерството на здравеопазването е насрочена среща, на която ще се обсъди национална програма за борба с туберкулозата”. В момента в отделението в Монтана се лекуват 7 болни от туберкулоза. Сподели:", "date": "2019.03.17", "title": "Тенденция: Болните от туберколоза в Монтанско са намалели три пъти за последните десет години"}
{"url": "https://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D1%82%D1%80%D0%BE%D1%8F%D1%82-%D0%BC%D0%BD%D0%BE%D0%B3%D0%BE%D0%B5%D1%82%D0%B0%D0%B6%D0%B5%D0%BD-%D0%BF%D0%B0%D1%80%D0%BA%D0%B8%D0%BD%D0%B3-%D0%B7%D0%B0-600-%D0%BA%D0%BE%D0%BB%D0%B8-news826976.html", "text": "Кметът Иван Тотев вече обяви, че средствата ще се търсят от Фонда на фондовете. По разчети става дума за около 3 100 000 лева, уточнява \"Пловдив24\". Многоетажният паркинг, който трябва да се изгради на общински терен срещу блок 15 в район \"Тракия\" ще е огромен Планът е след осъществяване на първия етап съоръжението да побира 300 коли, а след втория - още толкова, което прави общо 600 автомобила. В момента се подготвя обществена поръчка за първия етап, паралелно се работи по осигуряване на финансирането му. Иначе има строително разрешение на идейна фаза и амбицията е до края на годината да бъде направена първа копка на обекта, който е част от разрешаване проблема с паркирането в града под тепетата. Другият многоетажен паркинг, който се подготвя за копка до края на годината е обекта, който трябва да се обособи на мястото на бившия ТЕЛК на улица \"4 януари\". Той ще е за 250 места. Проектът е оценен на 4 000 000 лева, които също ще се търсят от Фонда на фондовете. Сподели:", "date": "2019.03.17", "title": "В Пловдив строят многоетажен паркинг за 600 коли"}
{"url": "https://pik.bg/%D0%B7%D0%B0-%D1%88%D0%B5%D1%81%D1%82%D0%B8-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%8A%D1%82-%D0%B4%D0%B0%D0%BD%D0%B8%D0%B5%D0%BB-%D0%B0%D1%81%D0%B5%D0%BD%D0%BE%D0%B2-%D0%B5-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%88%D0%B0%D0%BC%D0%BF%D0%B8%D0%BE%D0%BD-%D0%BF%D0%BE-%D0%B1%D0%BE%D0%BA%D1%81-news827142.html", "text": "Даниел Асенов е европейски шампион по бокс за шести пореден път, след като грабна златото в категория до 52 кг. на първенството до 22 г. във Владикавказ (Русия). На финала Асенов победи по категоричен начин с 5-0 съдийски гласа англичанина Киърън Макдоналд. Българинът доминираше и в трите рунда на мача и логично получи по-добрите оценки от петимата рефери на срещата. Със сребърен медал се окичи братът на Даниел - Боян в категория до 56 килограма. В спора за титлата той допусна поражение от представителя на домакините Сегрей Ярулин с 0-5. Така България спечели пълен комплект медали на европейското първенство във Владикавказ. Освен златото и среброто в днешния ден, Еми-Мари Тодорова в категория до 48 килограма при жените грабна бронзовото отличие. Сподели:", "date": "2019.03.17", "title": "За шести пореден път: Даниел Асенов е европейски шампион по бокс"}
{"url": "https://pik.bg/%D0%B2-%D1%81%D1%8A%D1%80%D0%B1%D0%B8%D1%8F-%D0%B5-%D1%81%D1%82%D1%80%D0%B0%D1%88%D0%BD%D0%BE-%D0%B2%D1%83%D1%87%D0%B8%D1%87-%D0%BE%D0%BA%D1%83%D0%BF%D0%B8%D1%80%D0%B0%D0%BD-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE---%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D1%89%D1%83%D1%80%D0%BC%D1%83%D0%B2%D0%B0%D1%82-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%83%D1%87%D0%B0-news827125.html", "text": "Мащабните протести в Сърбия достигнаха своята кулминация. Демонстранти окупираха президенството, докато президентът Александър Вучич е в сградата. Те настояват за неговата незабавна оставка. \"Тук съм и няма да се преместя от президентството, което някои се опитват да окупират“, отговори категорично сръбският президент, предава сръбският \"Блиц\". След почти петчасова обсада, Александър Вучич все пак успя да напусне сградата на президентството. Междувременно, друга част от протестиращите в късния следобед, се насочи към полицейския участък на улица \"29 ноември\" и се опита да го щурмува. Там са задържани няколко демонстранти, които снощи влязоха в сградата на сръбската национална телевизия. Сръбският полицейски съюз пък призова служителите на реда да откажат изпълнение на заповед за използване на физическа сила срещу протестиращите в Белград, която беше издадена от вътрешния министър Небойша Стефанович. Сподели:", "date": "2019.03.17", "title": "В СЪРБИЯ Е СТРАШНО: Вучич окупиран в президентството - протестиращи щурмуват полицейски участък (ВИДЕО/СНИМКИ)"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D1%82%D1%80%D0%B5%D1%82%D0%BE-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D1%81%D0%B0%D0%BC%D0%BE-%D0%B0%D0%BA%D0%BE-%D0%B2%D1%8F%D1%80%D0%B2%D0%B0-%D1%87%D0%B5--news827081.html", "text": "Британското правителство ще проведе трето гласуване в Камарата на общините по сделката за Брекзит на премиера Тереза Мей идната седмица, ако вярва, че може да го спечели,. Това заяви търговският министър на страната Лиъм Фокс, цитиран от „Ройтерс” и „Фокус”. „Ще е трудно да обосновем нуждата от такова гласуване, ако знаем, че ще загубим“, аргументира се той пред „Скай Нюз”. Очаква се премиерът Тереза Мей да представи за гласуване от парламента своята сделка за излизане на Великобритания от Европейския съюз за трети път, след като депутатите я отвхрълиха категорично на два пъти. Сподели:", "date": "2019.03.17", "title": "Британски министър: Правителството ще проведе трето гласуване за Брекзит само ако вярва, че може да спечели"}
{"url": "https://pik.bg/%D0%BD%D0%B0-100-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BF%D1%80%D0%B8-%D0%B0%D0%BD%D1%82%D0%B8%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BD%D0%B8%D0%BA%D0%B0%D1%80%D0%B0%D0%B3%D1%83%D0%B0-news827086.html", "text": "107 души са били задържани по време на поредните антиправителствени протести в столицата на Никарагуа Манагуа, съобщава „Дойче Веле”. Отбелязва се, че протестиращите в Манагуа са се обявили срещу политиката на президента Даниел Ортега и са поискали да бъдат освободени всички политически затворници. Първоначално участниците в протестната акция са обявили недоволство срещу реформата в социалното осигуряване в страната, която предвижда по-високи отчисления във фонда за социална застраховка. Впоследствие обаче протестът се е насочил срещу цялостното управление на президента на Никарагуа. Сподели:", "date": "2019.03.17", "title": "На 100 задържани при антиправителствени протести в Никарагуа"}
{"url": "https://pik.bg/%D0%BF%D0%B5%D1%82%D1%82%D0%B5-%D0%BD%D0%B0%D0%B9-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B8-%D0%B2%D0%B8%D1%80%D1%83%D1%81%D0%B0-%D0%BA%D0%BE%D0%B8%D1%82%D0%BE-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D1%82-%D1%87%D0%BE%D0%B2%D0%B5%D1%87%D0%B5%D1%81%D1%82%D0%B2%D0%BE%D1%82%D0%BE-news827028.html", "text": "Вирусите са най-разпространеният тип организми на планетата. Те ежегодно отнемат живота на милиони хора. Учените твърдят, че те дори еволюират. Ето пет от най-мистериозните вируси, които заплашват човечеството: Безсмъртният вирус Учени наскоро откриха вирус, който буквално е безсмъртен. Той може да оцелее във вряща киселина, на ултравиолетова светлина, на топлина, изсушаване и ултравиолетова радиация. Учените планират да използват механизма на оцеляване на вируса за проектиране на генна терапия. Вирусът на Черната вдовица Учените са открили вирус, чийто геном съдържа гена на отровата на паяка Черна вдовица. Той атакува членестоноги. Смята се, че „отровните” гени позволяват на вируса да проникне в клетките и така да избегне имунната система на гостоприемника. Проучвания са показали, че този вирус може да е виновен на няколко големи епидемии, избухнали в Африка и Арабския полуостров. Вирус на хеморагична треска През 2015 година в Южен Судан избухна мистериозна болест със симптоми, подобни на ебола, но много по-смъртоносни. Симптомите са кървене, треска и повръщане. Повечето смятат, че това е вирус, разпространяван от кърлежи или комари. Досега няма доказателства за предаване на вируса от човек на човек. Интересното е, че 75% от жертвите са на възраст под 20 години. Вирусът на безплодието Екип от италиански изследователи откри вирус от семейството на херпесите, който може да е виновникът за безплодието на жените. Вирусът причинява имунна реакция, в резултат на която утробата става него­стоприемна за ембриона. Вирусът на сибирския великан Френски изследователски екип откри гигантски вирус на 30 000 години в сибирския лед, който все още е заразен. За разлика от повечето вируси, които атакуват ядрото, сибирският вирус създава условия за репликация в цитоплазмата на гостоприемника. Сподели:", "date": "2019.03.17", "title": "Петте най-мистериозни вируса, които заплашват човечеството"}
{"url": "https://pik.bg/%D0%B7%D0%B0-%D0%B2%D1%82%D0%BE%D1%80%D0%B8-%D0%BF%D0%BE%D1%80%D0%B5%D0%B4%D0%B5%D0%BD-%D0%BC%D0%B5%D1%81%D0%B5%D1%86---%D1%81%D0%B2%D0%B8%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%BE%D0%BC%D0%B8%D1%88%D0%BB%D0%B5%D0%BD%D0%BE%D1%82%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%B2-%D1%81%D0%B0%D1%89-news826983.html", "text": "През февруари индустриалното производство в САЩ нарасна слабо, докато промишленото се сви изненадващо за втори пореден месец. Това показват официалните данни на Федералния резерв. Новите данни са знак, че забавянето на глобалния икономически растеж оказва натиск върху американския промишлено сектор и представляват ново доказателство за рязко забавяне на експанзията на водещата световна икономика в началото на годината. Индустриалното производство се повиши през февруари с едва 0,1% спрямо януари, когато се понижи с 0,4% (възходяща ревизия от спад с 0,6%), докато финансовите пазари очакваха растеж с 0,4%, предава БНР. Промишленото производство, което представлява ключова компонента в данните за индустриалното производство, обаче се понижи изненадващо с 0,4% след спад с 0,5% през януари (възходяща ревизия от предишна оценка за понижение с 0,9%), влошавайки се за втори пореден месец от началото на годината. Промишленото производство е най-важната и най-внимателно следена компонента от Фед, тъй като формира почти 75% от общото индустриално производство и близо 12% от БВП на САЩ. Промишлената активност продължава да губи скорост с оглед на отслабване на растежа на капиталовите разходи, който се дължеше до голям степен на мащабните данъчни съкращения за 1,5 трлн. долара, влезли в сила от началото на миналата година. Във вреда за промишлената активност са и търговската война между САЩ и Китай, все още доста скъпият американски долар и отслабващият икономически растеж в световен план, които пък вредят на американския експорт. Поредният спад в промишленото производство беше компенсиран от ръст с 3,7% в сектора на комуналните услуги, тъй като доста ниските зимни температури през февруари доведоха до нарастване на потреблението на отопление. В същото време повишение с 0,3% отбеляза и минно-добивното производство. Сподели:", "date": "2019.03.17", "title": "За втори пореден месец - свиване на промишленото производство в САЩ"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B5%D1%82%D0%BE-%D0%BA%D0%B0%D0%BA-%D0%BB%D0%B5%D0%BA%D0%B0%D1%80%D0%B8-%D0%BE%D1%82-%D0%B2%D0%BC%D0%B0-%D0%B8-%E2%80%9E%D0%BF%D0%B8%D1%80%D0%BE%D0%B3%D0%BE%D0%B2%E2%80%9D-%D1%81%D0%BF%D0%B0%D1%81%D0%B8%D1%85%D0%B0-11-%D0%BC%D0%B5%D1%81%D0%B5%D1%87%D0%BD%D0%BE-%D0%B1%D0%B5%D0%B1%D0%B5-news827030.html", "text": "Лекари от ВМА и „Пирогов” заедно направиха сложна операция на бебе с рядко заболяване на черния дроб. Специалисти от двете лечебни заведения обединиха усилия под ръководството на проф. д-р Никола Владов, за да помогнат  на малка пациентка на 1 година и 2 месеца. „Ние не работим за пръв път заедно. Това е поредната операция, която направихме заедно двата екипа. Това, което мога да кажа е, че тази съвместна работа е олицетворението на съвременната тенденция в медицината, а именно – глобализацията на познанията и на опита на хората. Те разбират от детска хирургия, а ние разбираме от чернодробна хирургия и така обединихме познанията и опита си”, коментира в студиото на „Събуди се” проф. Никола Владов от ВМА. По думите му лекари от двете лечебни заведения са се събирали при много сложни случаи досега и успешно са работили заедно. „Когато предварително нещата се преценят много добре, такава екипна работа завършва с успех. Обединението определено е в полза и смятам, че това е най-разумното, тъй като по цял свят, когато става въпрос за редки заболявания, както е в случая с детето, обединението спомага за натрупването на повече опит”, доц. Румяна Андонова от „Пирогов”. Сподели:", "date": "2019.03.17", "title": "УНИКАЛНА ОПЕРАЦИЯ: Ето как лекари от ВМА и „Пирогов” спасиха 11-месечно бебе"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BF%D1%80%D0%B5%D0%B4%D0%B8-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D0%BF%D0%BE%D0%B8%D1%81%D0%BA%D0%B0-%D0%B8%D0%B7%D0%B2%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BC%D1%83--news827100.html", "text": "В най-решаващия момент, когато пленумът на БСП трябва да реши кой да е водач на листата, Корнелия Нинова е разстреляла лидера на ПЕС Сергей Станишев. Соцводачката е направила изказване срещу най-големия опонент на любимката й Елена Йончева, като целта й е да обърне вота, научи ПИК. Припомняме, че Корнелия Нинова и хората около нея издигнаха кандидатурата на Елена Йончева за водач на евролистата, а самата соцлидерка отдавна повтаря, че няма да пусне евродепутати хора, които подкрепят Истанбулската конвенция. Именно стъпила на тази основа, Нинова директно заявила, че дори е добре Станишев да не присъства в листата и посочила различията между ПЕС и БСП.  Станишев пък не останал длъжен и припомнил на Нинова, че ако дойде на власт, за което тя мечтае, ще й бъде трудно без подкрепата на ПЕС. Социалисти са потресени, че Корнелия Нинова застава против собствената си партия, тъй като близо 200 от структурите на партията са гласували водач на листата да е именно Сергей Станишев. Тайното гласуване за водач на листата започна към 15,20 ч., след преброяването очаквайте резултата първо в ПИК. Сподели:", "date": "2019.03.17", "title": "ПЪРВО В ПИК TV: Корнелия Нинова разстреля Станишев преди гласуването, поиска изваждането му от листата за евроизборите (ОБНОВЕНА)"}
{"url": "https://pik.bg/%D0%B4%D0%BE%D0%BA%D0%B0%D1%82%D0%BE-%D1%83-%D0%BD%D0%B0%D1%81-%D1%81%D0%BC%D0%B5-%D0%BF%D0%BE-%D0%BA%D1%8A%D1%81%D0%B8-%D1%80%D1%8A%D0%BA%D0%B0%D0%B2%D0%B8-%D1%81%D0%B8%D0%BB%D0%B5%D0%BD-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6-%D0%B8-%D0%B1%D1%83%D1%80%D0%B5%D0%BD-%D0%B2%D1%8F%D1%82%D1%8A%D1%80-%D0%B2%D1%82%D1%80%D0%B5%D1%81%D0%BE%D1%85%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news827033.html", "text": "Докато температурите у нас са 23-24 градуса, ж ълт код за опасно време беше обявен за някои части на Великобритания. Сняг и силен вятър ще има в Шотландия, Северна Ирландия и в североизточната част на Острова. Виелица вече предизвиква редица проблеми по пътищата, а дърво падна върху къща в Западен Съсекс, съобщават британските медии. Синоптиците предупредиха, че на места ще паднат до 10 сантиметра сняг . Полицията в Шотландия предупреди водачите да бъдат изключително внимателни заради влошените метеорологични условия. Сподели:", "date": "2019.03.17", "title": "Докато у нас сме по къси ръкави, силен снеговалеж и бурен вятър втресоха Великобритания"}
{"url": "https://pik.bg/%D1%81%D1%82%D0%BE%D0%BB%D0%B8%D1%86%D0%B0-%D0%BD%D0%B0-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D0%B8%D1%82%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%BE%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B0%D1%87%D0%B8-%D1%81-%D0%BC%D0%B8%D0%BB%D0%B8%D0%B0%D1%80%D0%B4%D0%B8-%D0%B4%D0%BE%D0%BB%D0%B0%D1%80%D0%B8-%D0%B1%D0%BE%D0%B3%D0%B0%D1%82%D1%81%D1%82%D0%B2%D0%BE-%D0%B8%D0%B4%D0%B2%D0%B0%D1%82-%D0%B7%D0%B0-news827027.html", "text": "3D органи, роботи, летящо такси. Това са само част от изненадите на най-големия WEBIT фестивал у нас. Световноизвестни предприемачи с милиарди долари лично богатство кацат в София. Причината е именно Webit 2019 - събитието, което предсказва обозримото бъдеще. „Това е най-големият Webit правен някога в България. Щом световните медии наричат София дигитална столица – значи нещо се случва и то е правилно”, казва организаторът на Webit Пламен Русев. Eдин от най-атрактивните гости е Марк Кюбан. Започва бизнеса си с нищожните 60 долара. Днес той е милиардер и един от най-богатите американци. Списание Forbes изчислява личното му богатство на над 4 милиарда долара. Марк Кюбън е известен по света с участието си като главна „акула”-инвеститор в предаването Shark tank. Той е собственик на баскетболния отбор NBA Dallas Mavericks. Когато купува отбора, той струва 290 млн. долара, а сега цената на топ играчите му е над 2 милиарда долара. Освен милиардери, на Webit в София ще има и много роботи. 27 града от цяла Европа, сред които Амстердам, Париж, Лондон, Мадрид, Ротердам, Валенсия, Виена, Тел Авив, Брюксел, Будапеща и много други се състезават да бъдат домакин на Webit.Festival Europe 2020. „Всяко едно такова събитие води директно в икономиката на България над 60 милиона. България има изключителни шансове да бъде една локална супер сила в технологично отношение”, казва още Пламен Русев. Над 400 световни лектори ще бъдат в София. Те са основатели на най-едни от най-големите и успешни компании в света, откриватели, изследователи, предприемачи, инвеститори, роботи, летящи хора, киборги. „Webit e океан, ако имате идея – качвайте се на лодката и отивайте – независимо колко акули има в океана”, казва още Русев. За най-талантливите млади умове има поредно предизвикателство  -  „Игрите за предприемачи“, а победителят ще си тръгва с чек за 200 000 евро от WEBIT 2019. „Това е трамплин за кариерата на всеки един, независимо с какво се заминава”, казва Пламен Русев. Сподели:", "date": "2019.03.17", "title": "СТОЛИЦА НА ТЕХНОЛОГИИТЕ: Световноизвестни предприемачи с милиарди долари богатство идват заради Webit 2019"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%BE%D0%B1%D0%B5%D1%89%D0%B0-%D0%B4%D0%B0-%D0%BD%D0%B0%D0%BA%D0%B0%D0%B6%D0%B5-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8%D1%82%D0%B5-%D0%B2-%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8%D1%82%D0%B5-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-news827093.html", "text": "Президентът на Сърбия Александър Вучич обеща, че всички отговорни за безредиците по време на снощните протести в Белград ще понесат отговорност, съобщава ТАСС. Заявлението си за това Вучич направи по време на извънредно обръщение към нацията, което направи по-рано днес. „Насилието приключи!  Всички, които участват в насилието, ще отговарят за действията си според закона”, заяви Вучич от Президентския дворец. Той добави, че държавата няма да позволи насилие, а тези, които смятат, че могат да постигнат полиитчески резултати по пътя на насилие, дълбоко грешат. Сподели:", "date": "2019.03.17", "title": "Президентът на Сърбия обеща да накаже участниците в безредиците в Белград"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-tv-%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%82%D1%80%D0%B5%D1%81%D0%B5-%D0%B1%D1%81%D0%BF-%D0%BD%D0%B0-%D0%BF%D0%BB%D0%B5%D0%BD%D1%83%D0%BC%D0%B0---%D0%BD%D0%B8%D0%BD%D0%BE%D0%B2%D0%B0-%D0%B4%D0%B0%D0%B2%D0%B0-3-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D0%B7%D0%B0-%D1%87-news826854.html", "text": "Страшен скандал се развихри по време на днешното заседание на Националния съвет на БСП, който реди червената листа за евроизборите. Покрай интригите на лидерката Корнелия Нинова да изхвърли президента на ПЕС Сергей Станишев и да го замени с депутатката Елена Йончева, която не е член на партия на партията, потъна втората изключително съществена точка от дневния ред на заседанието. Тя е за разпределението на бюджета на партията, който в съответствие с правилата за отпускане на държавни субсидии на политическите сили е 10,5 милиона лева на година. Нинова обаче си е наумила да даде 3 милиона за червената телевизия, която се продъни още при тръгването си и до ден днешен не е успяла да пробие сред рейтингите и да привлече вниманието на обществото. Преди това Нинова твърдеше, че ще финансира БСТВ с 2 милиона лева, които са очевидно недостатъчни, но тъй като тя е крайно некомпетентна и явно се консултира с такива хора, накара Националният съвет на партията да гласува тази сума за телевизията. След двугодишни танталови мъки и обещания, БСТВ стартира едва преди 2 месеца, като се настани в помещенията на бившия хладилен завод на Васил Василев. Въпреки това Нинова вече иска увеличение на партийната издръжка за телевизията с цял 1 милион, които всъщност са пари на данъкоплатците. 700 000 лева пък били предвидени за партийното издание в. \"Дума\", което напоследък също се прочу с безкрайните скандали около смяната на главния му редактор Таня Джаджева с неадекватния Йордан Мичев, по известен като Данчо Херкулеса и накрая с бившия му главен редактор Ивелин Николов, който бе утвърден на поста на последното заседание на Националния съвет на БСП почти на ръба на бламирането на Нинова - само с 8 гласа срещу Джаджева. Ръководството на пратията обаче замисляло да сведе функциите и съществуването на \"Дума\" до минимум, както извади на хонорар знакови червени журналисти като Велислава Дърева и Велияна Христова, за сметка на телевизията. Социалистите са бесни, защото не виждат никаква полза от харченето на пари за тази телевизия. \"Първо, се прави крайно непрофесионално, водещите там просто не са за гледане, да оставим, че някои от тях са обикаляли и други партийни телевизии. Второ, с тая телевизия чукаме на отворена врата - тя облъчва само собствените ни избиратели и то най-сигурните и няма никакво влияние върху симпатизантите ни, камо ли върху обществото. И трето, къде е гаранцията, че на някои от следващите заседания на Националния съвет няма да поиска още пари, за да си чеше крастата. И трето, като си оставим само 6 милиона за всичко останало, с какво ще правим две кампании, или Нинова смята да финансира партията по някакъв друг начин\", ядосчавт се червените. Според тях организационният живот на партията в момента е в окаяно състояние, тъй като, освен, че разпъдили поредица от ръководства на БСП по места, половината от местните офиси на столетницата били затворени и в тях нямало дори кой да стои, защото не му се плащало като на щатен служител. Това страшно се набивало на очи, защото в много от градовете местните централи се намирали до офисите на ГЕРБ, ВМРО и други партии, в които имало отопление, осветление, постоянно присъстващи хора и живот, а тия на БСП стоели затворени, тъмни, студени и пусти. \"Няма как от тая телевизия да излезе нещо, като гледаме кой се занимава с нея и какво излъчва. Направо срам да те хване, искат 3 млн. да хвърлим\", коментират социалистите. Разпределянето на партийната субсидия е втората тема, която взривява днешното и без това инфарктно заседание на Националния съвет на БСП. Сподели:", "date": "2019.03.17", "title": "РАЗКРИТИЕ НА ПИК TV: Страшен скандал тресе БСП на пленума - Нинова дава 3 милиона лева за червената телевизия, няма пари за структурите и за изборите (ОБНОВЕНА)"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA-%D1%81%D0%B0-%D1%81%D0%BF%D0%B8%D0%BF%D0%B0%D0%BB%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%BD%D0%B0-%D0%B3%D0%B0%D1%80%D0%B0-%D1%80%D0%B0%D0%B7%D0%BF%D1%80%D0%B5%D0%B4%D0%B5%D0%BB%D0%B8%D1%82%D0%B5%D0%BB%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news827105.html", "text": "Тропане по вагоните е издало групата нелегални мигранти, които бяха хванати в товарен влак на гара Разпределителна днес в Пловдив. Композицията от Свиленград за София пристигнала още снощи в града под тепетата. Тъй като бежанците усетили, че не се движат цяла нощ, помислили че или са пристигнали, или са били изоставени и започнали да блъскат по металния вагон, разказва \"Марица\". Това провокирало служителите да сигнализират полицията. Около 9:30 сутринта районът почернял от униформени. Те отворили вагона, а в него намерили 27 души, представили се за сирийци - 8 мъже, 11 жени и 8 деца. Те били накарани да клекнат до влака, били преброени и отведени. Предстои да бъдат настанени в лагер. Сподели:", "date": "2019.03.17", "title": "Ето как са спипали мигрантите на гара Разпределителна в Пловдив"}
{"url": "https://pik.bg/%D1%80%D0%B0%D0%BF%D1%8A%D1%80-%D0%BE%D1%82-%E2%80%9C%D0%B3%D1%83%D0%BC%D0%B5%D0%BD%D0%B8-%D0%B3%D0%BB%D0%B0%D0%B2%D0%B8%E2%80%9C-%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D0%BC%D1%83-%D1%81%D0%B0-%D0%B7%D0%B0%D0%B4%D1%83%D1%88%D0%B5%D0%BD%D0%B8%D1%82%D0%B5-%D0%B2-%D0%B3%D0%B0%D1%80%D0%B0%D0%B6-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news827112.html", "text": "Рапърът Костадин Кобаков-Кобака от Пазарджик е мъжът, открит мъртъв в гараж на кооперация в пловдивския квартал \"Христо Смирненски\". Той и приятелката бяха намерени мъртви в гараж на улица \"Рая\" тази сутрин. Момичето, което е било с него, е 34-годишна пловдивчанка. Тя е семейна, с две деца, а двамата са имали извънбрачна връзка, пише \"ТрафикНюз\". Според първоначалния оглед причината за смъртта им е задушаване. Трагедията се е разиграла още в петък. От тогава никой от близките им не е имал връзка с тях. В неделя сутринта бащата на Кобака - пазарджишкият бизнесмен Асен Кобаков, пристигнал в Пловдив и отворил гаража на апартамента на улица \"Рая\", който само преди месец подарил на сина си. Натъкнал се на ужасяващата гледка. Минути по-късно на място пристигнали полицаи, които започнали разследване. Кобака и момичето се запознали преди няколко месеца по интернет.  Бащата на Костадин предполага, че е дошъл да й покаже новото жилище. То обаче било недовършено и двамата се усамотили в гаража. \"Нямам обяснение как се е стигнало до тук. Той разполагаше с пари, можеше да отиде където си поиска - хотел, апартамент... Просто недоумявам\", сподели потресен баща му. В потвърждение на думите му, полицаите са открили в портфейла на рапара почти 5000 лева. Кобака не е женен, нямал е и друга връзка. След като приключил с музикалната си кариера, влязъл в семейния бизнес. През зимата продал жилището си в Пазарджик и си купил апартамент на Слънчев бряг. Баща му пък му подарил друг апартамент в Пловдив. Сподели:", "date": "2019.03.17", "title": "Рапър от “Гумени глави“ и любовницата му са задушените в гараж в Пловдив"}
{"url": "https://pik.bg/%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B4%D0%B0-%D0%B8%D0%B7%D0%BF%D0%B8%D0%B5%D1%88-12-%D0%BB%D0%B8%D1%82%D1%80%D0%B0-%D1%81%D0%BE%D0%BA-%D0%BE%D1%82-%D0%B7%D0%B0%D1%85%D0%B0%D1%80%D0%BD%D0%B0-%D1%82%D1%80%D1%8A%D1%81%D1%82%D0%B8%D0%BA%D0%B0-%D0%BD%D0%B0-%D0%B5%D0%BA%D1%81-news827015.html", "text": "Да изпиеш 12 литра сок от захарна тръстика на екс. Това е предизвикателството на собственика на малко магазинче за сокове в Египет, съобщават световните агенции, цитирани от БТВ. Победителят в надпреварата получава награда от 5 долара, а загубилият трябва да плати същата сума. Младият собственик на магазин за сокове в град Танта измислил предизвикателството, за да популяризира бизнеса си. Очевидно успява, защото днес магазинчето му се е превърнало в бойно поле за ентусиазирани клиенти, опитващи да изпият 12 литра от сладкото питие. Сокът от захарна тръстика е популярна напитка в Египет и се предлага в цялата страна. „Има много желаещи да се включат в предизвикателството, а състезанията са ежедневни. Правя го, защото искам хората да пият сок от захарна тръстика. Досега предизвикателството беше един човек да изпие сам една кана. Следващото състезание ще бъде за трима души, а победителят ще спечели ваучер за безплатен сок за шест месеца”, разказа собственикът на магазина Мохамед Мустафа. Сподели:", "date": "2019.03.17", "title": "Предизвикателство: Да изпиеш 12 литра сок от захарна тръстика на екс"}
{"url": "https://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83%D0%B4%D0%B0%D1%80%D0%B8-%D0%B7%D0%B0%D0%BA%D0%B8%D0%BD%D1%82%D0%BE%D1%81-%D0%BA%D0%B0%D1%80%D1%82%D0%B0-news827120.html", "text": "Земетресение с магнитуд от 4,9 по скалата на Рихтер е регистрирано на гръцкия остров Закинтос, показва справка на официалната интернет страница на Европейския средиземноморски сеизмологичен център. Трусът е регистриран в 13:49 часа местно време (съвпада с българското време), на 10 км югоизточно от Закинтос и на 240 км западно от столицата Атина, с дълбочина от 12 км под земната кора. Няма данни за пострадали или материални щети. \"Усети се силно, но не много. Продължи около 6 секунди\", споделя жител на Като Панагия, което е на 24 км. от епицентъра. Сподели:", "date": "2019.03.17", "title": "Силно земетресение удари Закинтос (КАРТА)"}
{"url": "https://pik.bg/%D0%BF%D0%B5%D1%82%D1%8A%D1%80-%D1%81%D1%82%D0%BE%D0%B9%D1%87%D0%B5%D0%B2-%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D1%81%D0%B8-%D1%82%D0%B8%D1%82%D0%BB%D0%B0-%D0%BF%D0%BE-%D0%BF%D0%BB%D1%83%D0%B2%D0%B0%D0%BD%D0%B5-%D0%B2-%D0%BB%D0%B5%D0%B4%D0%B5%D0%BD%D0%B8-%D0%B2%D0%BE%D0%B4%D0%B8-%D1%89%D0%B0%D1%81%D1%82%D0%BB%D0%B8%D0%B2-%D1%81%D1%8A%D0%BC-%D1%87%D0%B5-%D1%81%D0%B5-%D1%81%D0%BF%D1%80%D0%B0%D0%B2%D0%B8%D1%85-%D1%81--news827040.html", "text": "Петър Стойчев спечели световната титла в плуването на 1 километър в ледени води в Мурманск. Той стигна безапелационно до първото място с лично постижение от 12:10 минути. Пред сутрешния блок на БТВ шампионът разкри емоциите си от успеха малко след триумфа. „Радвам се че направихме това, за което дойдохме в Мурманск – не скри емоциите си Стойчев. -  Трябваше да се справя с доста лишения. Победа на Антарктида и сега в Мурманск. Не мога да не бъда щастлив с това постижение. Тук Мумманск е наистина едно различно място. Различен климат и различни хора. Това прави още по-емоционален за мен този успех. Освен многото лишения, имаше и още много болка в тази ледена студена вода. Четвъртият коридор ми донесе късмет. Водата е студена около 1 градус. Щом леда плува в нея, значи не е топла. В живота винаги има нови предизвикателства. От 31 градуса на водата в Шанхай, когато станах световен шампион, до тук в Мурманск”. Стана ясно още, че българинът е трябвало да се справя и с удари под кръста от преките си конкуренти на шампионата в Мурманск. Българинът трябвало да се яви на медицински преглед в точен час преди състезанието. Той лично се разбрал с лекаря да се яви в 13:30 часа преди състезанието. Всички останали се явили час по-рано. Те подали протест, че българинът минава по-късно прегледа, който обаче не е бил уважен. Сподели:", "date": "2019.03.17", "title": "Петър Стойчев за световната си титла по плуване в ледени води: Щастлив съм, че се справих с поредното предизвикателство"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2-%D0%BA%D1%83%D1%80%D0%B1%D0%B0%D0%BD-%D0%B4%D0%B2%D0%B5-%D0%BA%D0%BE%D0%BB%D0%B8-%D0%B8%D0%B7%D1%85%D0%B2%D1%8A%D1%80%D1%87%D0%B0%D1%85%D0%B0-%D0%B2-%D0%BA%D0%B0%D0%BD%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F---%D0%B7%D0%B0%D0%B3%D0%B8%D0%BD%D0%B0-%D0%BC%D1%8A%D0%B6-%D0%B8%D0%BC%D0%B0-%D0%B8-%D1%82%D0%B5%D0%B6%D0%BA%D0%BE-%D1%80%D0%B0%D0%BD%D0%B5%D0%BD-news827154.html", "text": "И днешният ден не се размина без тежка катастрофа с жертва. Този път мястото е магистрала \"Тракия\". Катастрофата е станала в района на 153 км, в посока София. Сигналът е подаден в 18:05 часа, уточниха от МВР. По първоначални данни лек автомобил \"Тесла\" ударил отзад \"Фолксваген\" и двете коли излезли в канавката извън пътя. На място е загинал 50-годишният водач на втория автомобил. С опасност за живота е 53-годишният шофьор на колата, причинила кървавия курбан. Местопроизшествието е запазено и е извършен оглед. Образувано е досъдебно производство. Сподели:", "date": "2019.03.17", "title": "КЪРВАВ КУРБАН: Две коли изхвърчаха в канавката на \"Тракия\" - загина мъж, има и тежко ранен"}
{"url": "https://pik.bg/%D0%B8%D0%BA%D0%BE%D0%BD%D0%B0-%D1%81-%D1%87%D0%B0%D1%81%D1%82%D0%B8%D1%86%D0%B0-%D0%BE%D1%82-%D0%BC%D0%BE%D1%89%D0%B8%D1%82%D0%B5-%D0%BD%D0%B0-%D1%81%D0%B2-%D0%B5%D1%84%D1%80%D0%B5%D0%BC-%D0%BD%D0%BE%D0%B2%D0%B8-%D1%87%D1%83%D0%B4%D0%BE%D1%82%D0%B2%D0%BE%D1%80%D0%B5%D1%86-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D1%82%D1%8A%D1%80%D0%BD%D0%BE%D0%B2%D0%BE-news827041.html", "text": "Чудотворната икона на свети Ефрем Нови с частица от светите му мощи пристигна във Велико Търново. „Велико Търново е един от градовете, които иконата ще обиколи. Свети Ефрем Нови е един велик светец, който е живял през 14 и 15 в. Той е бил обесен по изключително мъчителен начин. След 600 години са намерени неговите мощи. От тогава започнали да се случват хиляди чудеса”, каза пред Нова телевизия инициаторът на събитието Ангел Бончев. Сподели:", "date": "2019.03.17", "title": "Икона с частица от мощите на Св. Ефрем Нови Чудотворец пристигна в Търново"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B8%D0%BD%D1%82%D1%80%D0%B8%D0%B3%D0%B0%D1%82%D0%B0-%D0%BF%D0%BE%D0%B1%D0%B5%D0%B4%D0%B8---%D0%BE%D0%B1%D0%B2%D0%B8%D0%BD%D1%8F%D0%B5%D0%BC%D0%B0%D1%82%D0%B0-%D0%B2-%D0%BF%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%BB%D0%B8%D0%B4%D0%B5%D1%80%D1%81-news827053.html", "text": "Грандиозната манипулация с протоколите за номинациите за евровота в БСП, за която се досещаха дори редовите членове на партията-столетница, даде своя резултат. Елена Йончева бе избрана след инфарктно гласуване и разгорещени дебати за лидер на евролистата на БСП, научи ПИК от свои източници, като информацията все още не е официално обявена. По първоначална информация гласовете са 95 за Елена Йончева и 75 за Сергей Станишев. \"Изключително напрегнат и ползотворен пленум. БСП е единствената партия, която води дебати. 95 подкрепиха кандидатурата на Елена Йончева, 75 са подкрепили Сергей Станишев, двама от колегите не успели да преценят. Днес е определен единствено водач на листата, а след две седмици ще стане ясна и цялата листа\". Това заяви Кирил Добрев след инфарктния пленум. На въпрос защо тогава избраха Станишев за лидер на ПЕС, Добрев заяви, че това е направено от конгрес, а пък днешното гласуване е решило водач за евролистата да бъде Елена Йончева. Тя бе номинирана от ръководството в лицето на Изпълнителното бюро, което е изцяло вярно на лидерката. На днешния пленум на Националния съвет бе решено Съмненията на социалистите за интригантство на най-високо ниво, се засилиха от седмица насам заради тотално различните резултати, които обявиха водещи фигури от ръководството на столетницата, както ПИК съобщи по-рано днес. Вчера лидерът на ПЕС Сергей Станишев заяви, че над 85% от структурите са номинирали него за водач на червената листа. Преди ден обаче бившата му половинка и настояща депутатка Елена Йончева се похвали, че именно тя е с най-много номинации, а същото заяви по-рано днес и Кирил Добрев, който говори от името на Изпълнителното бюро. Повечето депутати от БСП, които влизаха в сградата на \"Позитано\" 20 минути преди разгорещените дебати, споделиха пред камерата на ПИК TV, че застават зад кандидатурата на Станишев, тъй като той е не само член на БСП, но и лидер на европейските социалисти. Тези, които не споделиха позицията си, очевидно бяха от кохортата на Нинова и следваха разпореждането за \"пълно мълчание\". В крайна сметка след купищата интриги Нинова успя да постигне целта си и да сложи протежето си Йончева за водачката, отмъщавайки на бившия лидер на партията, с когото води борба откакто е начело на партията ( ). Друга вероятна причина за избора е жестоката реч на Нинова срещу Станишев. Соцлидерката обяви пред всички, че лидерът на ПЕС дори не трябва да е евродепутат и част от БСП, което взриви залата и привържениците на Станишев. По информация на ПИК, предложението за 3 милиона бюджет за партийната телевизия също е прието, което поставя и въпросът от къде ще има пари за структурите и за предстоящите избори. Тази година ще има два вота, първият за евроизборите, а вторият ще е местния вот за кметове. първото и второто място в номинациите да бъдат гласувани заедно. Сподели:", "date": "2019.03.17", "title": "ПЪРВО В ПИК TV: ИНТРИГАТА ПОБЕДИ - Обвиняемата в пране на пари Елена Йончева спечели лидерството за евровота с 20 гласа пред Станишев (ОБНОВЕНА)"}
{"url": "https://pik.bg/%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D0%BF%D0%BE%D1%87%D0%B8%D0%BD%D0%B0-%D0%B5%D0%B4%D0%BD%D0%B0-%D0%BE%D1%82-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B8%D1%82%D0%B5-%D1%80%D1%83%D1%81%D0%BA%D0%B8-%D0%BF%D0%B5%D0%B2%D0%B8%D1%86%D0%B8-news826998.html", "text": "На 38-годишна възраст внезапно почина една от най-красивите руски певици - Юлия Началова. Любимката на руската публика, която се изявяваше и като тв водеща, е починала от гноен абсцес, е съобщил баща й Виктор пред РИА Новости . \"Абсцес, спиране на сърцето. Всичко това ще се изясни допълнително, но засега е това\", е казал съкрушеният родител. За кончината на красавицата първа съобщава пиарката й Анна Исаева. В началото на седмицата Началова попада в реанимация в една от московските болници заради рязко повишение на кръвната захар. Първоначално нейни представители заявиха, че младата жена е постъпила за профилактичен преглед заради пренатоварването по време на снимки, но след това стана известно за рязкото влошаване на състоянието й. Началова е поставена в изкуствена кома, а два дни след хоспитализацията й е включена на изкуствено дишане. Преди ден бе съобщено, че е опериран кракът й, но състоянието й оставаше стабилно тежко. На 16 март тя е починала в болницата, без да дойде в съзнание. Началова започва звездната си кариера в съвсем ранна възраст. За пръв път тя е на голямата сцена през 1991 г. като участник в шоуто \"Утринна звезда\". Творческата й кариера е белязана с ярки участия не само на телевизионния екран, но и на естрадната сцена. Сподели:", "date": "2019.03.17", "title": "Внезапно почина една от най-красивите руски певици"}
{"url": "https://pik.bg/%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D1%8A%D0%BB-%D0%B4%D0%B6%D0%B5%D0%BA%D1%81%D1%8A%D0%BD-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B5-news826999.html", "text": "Дъщерята на Майкъл Джексън, Парис, е била приета в болница снощи след опит за самоубийство, съобщава сайтът за светски новини TMZ, цитиран от БТВ. Служители на щатската полиция и на Бърза помощ са посетили дома на Парис Джексън рано сутринта вчера. Предполага се, че тя е опитала да си пререже вените. Парис вече е изписана от болницата. Според източници от семейство Джексън, опитът й за самоубийство се дължи на напрежението около документалния филм за покойния й баща \"Да напуснеш Невърленд\". Сподели:", "date": "2019.03.17", "title": "Дъщерята на Майкъл Джексън опита да се самоубие"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%B4%D0%B8-%D0%B2%D0%BE%D1%82%D0%B0-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B4%D0%BE%D0%BD%D0%B5%D1%81%D0%B5-%D0%BF%D0%BE%D0%B4%D0%B0%D1%80%D1%8A%D0%BA-%D0%B7%D0%B0-%D1%81%D0%B8%D0%BD%D0%B0-%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-news827049.html", "text": "Минути преди вота за водач на евролистата на БСП Сергей Станишев заяви на влизане в сградата на \"Позитано\" 20: \"Въпросът не е дали Елена Йончева или Сергей Станишев ще водят листата. Правилният въпрос е - ще може ли НС да излезе след пленума обединен за водене на кампанията, която да спечели на евроизборите. При добра воля, мъдрост, разум и мисъл за партията, за нашите членове, които са изразили своята воля, би трябвало да се намери решение, което да позволи БСП ясно да покаже, че ние отиваме да печелим тези избори, а не да решава вътрешнопартийни въпроси\". Станишев държеше в ръката си фигурка на малък рицар конник за сина на Елена Йончева - неговия основен опонент днес, тъй като малкият много харесал предишна играчка. Лидерът на ПЕС обясни, че наскоро Елена Йончева му е била на гости със сина си. „Той хареса един конник, който си прибра и стана една от любимите му играчки и съм му обещал втори\", коментира Станишев. \"Сега му нося пак конник, червен\", заяви Сергей Станишев. Сподели:", "date": "2019.03.17", "title": "ПЪРВО В ПИК TV! ПРЕДИ ВОТА: Станишев донесе подарък за сина на Елена Йончева"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D0%B8%D0%B7%D0%B1%D0%B8%D1%80%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B8%D0%B7%D0%BC%D0%B5%D0%B6%D0%B4%D1%83-100-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F---%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%BD-news826829.html", "text": "Над 100 са предложенията на местните структури на БСП за кандидати за евродепутати, от които днес Националният съвет на партията ще трябва да определи 17 души, които да влязат в червената листа за Брюксел. Голямата интрига, завъртяна от лидерката Корнелия Нинова да изхвърли президента на ПЕС и бивш лидер на столетницата Сергей Станишев не само от водаческото място, но и от самата листа, е пред срив. Въпреки че изведе депутатите си от парламента, за да обикалят страната и да агитират срещу Станишев и в полза на бившата му креватна половинка и днешна депутатка Елена Йончева, резултатът е категорично в полза на Станишев, който е номиниран за водач на листата в над 150 от около 170 местни структури. Така социалистите демонстративно бламираха лидерката си на старта на кампанията за нов европарламент. Според източници на ПИК самата Елена Йончева дълго се дърпала да оглави евролистата на червените именно заради Сергей Станишев, тъй като самите социалисти гледали на тази конкуренция като на латиносапунка. Нинова обаче яко се тръшкала и причината Йончева да бъде обявена за \"разследваща журналистка\" и да се излага пред обществото, включително и вчера пред АПИ, с някакви нескопосани обвинения и искания към властта била именно с цел да бъде нечленуващата в БСП депутатка да бъде наложена като фактор за партията. В няколкомесечните опити за дискредитиране и елиминиране на Станишев социалистите са получили няколко позивни от централата на \"Позитано\" 20 кого да посочват за водач на листата. Тъй като позивната \"Елена Йончева\" не срещнала подкрепата на местните структури, тя била сменена с позивната \"проф. Иво Христов\". По някакви причини тази позивна също отпаднала. Подобна версия преди дни разви и Румен Овчаров, която кара социалистите да смятат, че неговата реакция, както и тази на Нинова е продиктувана от реваншизъм, тъй като именно по време на мандата на Станишев като премиер двамата бяха забъркани в мощни корупционни скандали, а Нинова бе отстранена от поста зам.-министър на Овчаров. Паралелно с това бившия гуру на Нинова Румен Овчаров пък се опитвал да наложи бившата шефка на ЮНЕСКО и провалена кандидатка за генерален секретар на ООН Ирина Бокова, но тя също категорично отказала да влиза в мръсната битка. Около Йончева пък се завъртя чудовищен скандал за стотици милиони левове, с които тя е оперирала през офшорна фирма, създадена заедно с офшорка на банкера-беглец Цветан Василев, както и за усвояването на огромни средства от БНТ чрез собствената ѝ фирма и спонсорирането на филмите ѝ от фирми с държавно участие по времето, в което е съжителствала с премиера Станишев. Заради очевидния провал на интригите на Нинова срещу Станишев и демонстративната реакция на социалистите да го посочват за водач на евролистата си, лидерката е решила на днешния пленум да налага на челната позиция за Брюксел министъра на икономиката от правителството на Жан Виденов и днешен депутат Румен Гечев или дългогодишния депутат Янаки Стоилов, който в момента не е такъв заради правилата за разчистване на знаковите лица от БСП, които Нинова въведе. Това допълнително вбесява социалистите. \"Като е толкова печена, тогава тя трябва да оглави листата. Станишев как го направи. Откакто е начело на БСП нейният принцип не е кой ще свърши работа, а кого да отстраним. В такъв случай тя трябва да води листата. Не, че става за тая работа, тя за нищо не става, но да си поеме отговорността, че ни направи за смях пред цяла България\", възмущават се социалисти, които смятат да предложат точно този вариант на днешното заседание на Националния съвет. И припомнят, че Нинова е започнала с чистката на знакови социалисти на централно ниво и по места още с встъпването си в длъжността. След като отстрани дългогодишните депутати, тя свика цял конгрес на партията, за да посочи с пръст 9-ма, които са вредни за партията, защото остро ѝ се противопоставят. Сред тях са хората, на които дължи и избора си за лидер на БСП като Георги Гергов и Красимир Янков. Между другото, точно на този конгрес Станишев бе издигнат за нов мандат като президент на ПЕС, но впоследствие Нинова дори не отиде на форума, който го преизбра. Тъй като лидерката на натъкна на категоричната партийна подкрепа за Станишев, тя въведе и правила за включване в червената листа, които априори да го елиминират. Кандидатите за евродепутати на БСП трябва да са против т.н. Истанбулска конвенция и против Глобалния пакт за миграцията на ООН, които са подкрепяни и дори инициирани от ПЕС, но не срещат одобрение у нас. Социалистите припомнят, че единственото, което Нинова е свършила през тези 2 години, е да се бие със самата партия. Освен 9-та, които разчисти около себе си, 22-ма от БСП Монтана заедно с цялото ръководство напуснаха партията заради грозните манипулации, инспирирани от централата, 11 председатели на низови структури бяха отстранени, председателят на БСП - Казанлък също си тръгна с мощен скандал, грозни криминални сцени се разиграха и срещу председателя на партията в Хасково, целият чиновнически апарат, който работи с най-ценните архиви на \"Позитано\" 20, беше подменен с бивши ченгета, които дори не са членове на БСП. Социалистите са отвратени от действията на Корнелия Нинова и днес възнамеряват да дадат решителна битка на лидерката си като реакция на нейното интригантство. Пред ПИК Георги Свиленски заяви, че \"вътрешното убеждение\" за гласуването се \"решава тука\". \"Не съм слушал Кирил Добрев. Нормалното е да изберем за водач на евролистата колегата с най-много гласове. Разчитаме на цялата партия, ако искаме да се случи нещо в България\", отбеляза Свиленски. Социологът Юрий Асланов бе лаконичен на влизане в сградата на \"Позитано\" 20: \"Всичко очаквам от пленума\". Според непроверена информация листата до края ще се реди на друг Национален съвет. Вероятно листата на БСП ще се състои от 17 души, 5-6 от които ще бъдат гласувани днес. \"Да не слагаме каруцата пред коня. Решава Националния съвет, Бюрото предлага. Предложил съм Сергей Станишев, защото той все пак е президент на ПЕС. Това е хубавото на нашата партия - че всеки има право на глас, на мнение. Който събере най-много гласове, той ще води листата. Но аз съм убеден, че Сергей Станишев ще е водач на листата\", заяви на свой ред Георги Гергов. Таско Ерменков също не пожела да коментира подредбата на евролистата и влезе с бодра крачка в сградата. Атанас Мерджанов заяви, че очаква днес НС да прояви мъдрост: \"Изправянето на авторитети на партията ни лишава от сили, които са ни толкова нужни на европейските избори. Общинските организации категорично излязоха с решение, че водач на листата трябва да бъде член на БСП. Прави ми впечатление, че начинът, по който се въдворяват отделни личности и граждански квоти, показва един пълзящ процес на департизация. И още нещо - прави впечатление, че водачите на всички други опоненти ще бъдат ярки партийни фигури\". Антон Кутев бе откровен и лаконичен: \"Според мен Сергей Станишев трябва да води листата\". Петър Курумбашев не пожела обстоен коментар и заяви, че тъй като и той е  кандидат, \"всяко негово изявление ще се тълкува в една или друга посока\". Георги Гьоков заяви: \"Елена Йончева също е добър избор, тъй като видяхме как отстоява левите убеждения в парламента\". Сергей Станишев заяви на влизане: \"Въпросът не е дали Елена Йончева или Сергей Станишев ще водят листата. Правилният въпрос е - ще може ли да излезе след пленума обединен за водене на кампанията, която да спечели на . При добра воля, мъдрост, разум и мисъл за партията, за нашите членове, които са изразили своята воля, би трябвало да се намери решение, което да позволи ясно да покаже, че ние отиваме да печелим тези избори, а не да решава вътрешнопартийни въпроси\". Станишев държеше в ръката си фигурка на малък конник за сина на Елена Йончева - неговия основен опонент днес, тъй като малкият много харесал предишна играчка, също конник, подарена му от него. \"Сега му нося пак конник, червен\", заяви Станишев. Георги Пирински отказа коментар, а Ненко Темелков заяви, че очаква спокоен пленум, а водачът на листата е би било добре (\"правилно политически\" да е член на БСП\". Бившият военен министър Ангел Найденов заяви: \"Изправени сме пред тежък пленум. Със сигурност ще има много емоции, оживена дискусия, но се надявам, че в крайна сметка разумът ще надделее в Националния съвет. Големият въпрос е с какво ще излезем от този пленум, кое е силното, кое е мъдрото решение за БСП. За мен най-естественият избор за водач на листата на БСП е Сергей Станишев, всичко е обидно за нас\". Калоян Паргов отбеляза, че пленумът ще реши кой ще е водач на листата. \"А моите убеждения ще си ги изразя вътре. Който и водач да изберем, важно е да излезем обединени, а не разделени. Това е най-голямото ми опасение\". На въпрос дали лидерът в евролистата трябва да е член на БСП, той отговори: \"Определено трябва да е представител на БСП\". Антон Кутев бе лаконичен: \"Сергей Станишев трябва да е водач на листата\". Михаил Миков се пошегува, че не знае кои са кандидатите за водачи на евролистата. Румен Овчаров мина покрай журналистите безмълвен. Втора точка от дневния ред днес ще бъде бюджетна. Според неофициална информация Корнелия Нинова ще поиска 1 милион за червената телевизия. Дългоочакваният соцпродукт, който трябваше да бъде медиен флагман на партията-столетница, не оправда първоначалния замисъл. Телевизията не се радва на симпатията дори на собствения си електорат. Около 6 милиона остават за избори и за поддръжка на структурите по места. Този \"орязан\" бюджет няма да стигне за местните и европейските избори. Сподели:", "date": "2019.03.17", "title": "ПЪРВО В ПИК TV: БСП избира кандидати за евродепутати измежду 100 предложения - акцията на Нинова \"Елена Йончева срещу Сергей Станишев\" пред срив, лидерката в истерия (ОБНОВЕНА)"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D1%81-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%BA%D1%8A%D0%BC-%D0%BD%D0%B0%D1%86%D0%B8%D1%8F%D1%82%D0%B0-news826996.html", "text": "Във връзка с безредиците в Белград вчера президентът на Сърбия Александър Вучич ще се обърне днес към сръбския народ, информира RT, цитирани от “Фокус”. По повод инцидента с блокиране на сградата на сръбското радио и телевизия Александър Вучич ще направи извънредно обръщение, съобщават от президентската администрация. Това ще се случи на 17 март (неделя), в 12:00 ч. местно време. В събота участниците в масовите шествия в сръбската столица против вътрешната политика на властите хвърляха яйца по сградата на държавните радио и телевизия в Белград и временно блокираха достъпа до тях. Сподели:", "date": "2019.03.17", "title": "Президентът на Сърбия с извънредно обръщение към нацията"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%BE%D0%B1%D0%B5%D0%B7%D0%B2%D1%80%D0%B5%D0%B4%D0%B8%D1%85%D0%B0-%D1%82%D1%80%D0%B8-%D0%BC%D0%B8%D0%BD%D0%B8-%D0%B2-%D1%81%D0%B0%D0%BD%D0%BA%D1%82-%D0%BF%D0%B5%D1%82%D0%B5%D1%80%D0%B1%D1%83%D1%80%D0%B3-news826997.html", "text": "Военнослужещи от инженерно-сапьорните части на Западния военен окръг на Русия обезвредиха и изнесоха от жилищна кооперация в Санкт Петербург три 50-милиметрови минометни мини, останали от годините на Великата отечествена война, предава РИА \"Новости\", цитирани от „Фокус”. Те са изнесени на полигон, където предстои да бъдат унищожени. Сподели:", "date": "2019.03.17", "title": "Екшън: Обезвредиха три мини в Санкт Петербург"}
{"url": "https://pik.bg/%D0%BD%D0%B0%D0%B4-40-%D1%81%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news827000.html", "text": "Най-малко 42-ма души са загинали при наводненията в индонезийската провинция Папуа, предаде „Ройтерс”, цитирана от БТВ. Проливни дъждове се изсипват от вчера над засегнатия район в близост до град Джаяпура, столица на провинцията, съобщи представител на агенцията. Над 150 жилища са залети от водата. По данни на ДПА загиналите са около 50. Сподели:", "date": "2019.03.17", "title": "Над 40 са жертвите на наводнения в Индонезия"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%82%D0%B4%D0%B0%D0%B4%D0%B5-%D0%B8%D0%BC%D0%BE%D1%82-%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%B2%D1%80%D0%B0%D1%86%D0%B0-news827003.html", "text": "Министерският съвет взе решение и се разпореди със земя държавна собственост в полза на Община Враца, съобщи „Конкурент”. Става въпрос за учредяване на безсрочно и възмездно ограничено вещно право, което касае право на прокарване на комуникация в поземлен имот – публична държавна собственост. Имотът, за който е учредено правото е предоставен за управление на Министерство на отбраната и се намира на територията на Враца. Приетото решение дава възможност на общината да реализира проекта за воден цикъл, като през недвижимата собственост премине стоманен и захранващ азбестоциментов водопровод от язовир „Среченска бара“ до Враца. Стойността на учреденото право за поземлен имот е 26 354.16 лв. Настоящият акт е показателен по отношение напредъка на проекта и темповете, с които се върви към окончателното му приключване. Сподели:", "date": "2019.03.17", "title": "Правителството отдаде имот на Община Враца"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D0%B2%D0%BE%D0%B4%D0%B0%D1%87%D1%8A%D1%82-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%B1%D1%81%D0%BF-news827054.html", "text": "Който и да е водач на листата за евровота, е важно да излезем обединени след Пленума. Това каза председателят на Градския съвет на БСП - София и член на Изпълнителното бюро на партията Калоян Паргов пред журналисти преди заседанието на Националния съвет на БСП. „Моите убеждения ще ги изразя вътре\", коментира той и уточни, че не е виждал точната статистика за номинациите в столицата. „И Станишев, и Йончева, има и други водачи, които са предложени. Ще видим какво ще реши пленумът\", посочи лидерът на БСП - София. Според него трябва да се потушат страстите. Попитан дали водачът на листата трябва да бъде партиен член, Калоян Паргов отговори, че БСП е направила пробив на парламентарните избори през 2017 г. и досега не е имала толкова граждански квоти. „Те имаха своя принос в резултата“, изтъкна той. „Какво значи да е партиен член? Понякога симпатизант и непартиен член е по-голям партиец от партийците\", коментира лидерът на Градския съвет на БСП - София. Според него водачът трябва определено да е представител на БСП. Сподели:", "date": "2019.03.17", "title": "ПЪРВО В ПИК TV: Калоян Паргов: Водачът трябва да е представител на БСП"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%80%D1%83%D0%BC%D0%B5%D0%BD-%D0%BE%D0%B2%D1%87%D0%B0%D1%80%D0%BE%D0%B2-%D1%81%D0%BA%D0%B0%D1%87%D0%B0-%D0%BD%D0%B0-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B8-%D0%B1%D1%80%D0%B0%D0%BD%D0%B8-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D1%89%D0%B5%D1%80%D0%BA%D0%B0-%D1%81%D0%B8---%D0%B4%D1%8A%D1%89%D0%B5%D1%80%D1%8F-%D0%BC%D1%83-%D0%BD%D0%B0-%D1%81-news826845.html", "text": "Ден преди днешния инфарктен пленум на Националния съвет на БСП, на който социалистите подреждат евролистата си, стана ясно защо доскорошния гуру на лидерката Корнелия Нинова, който вече се отрече от нея, внезапно започна отново да я подкрепя. Причината е, че най-малката му дъщеря работи в международния отдел на \"Позитано\" 20 и тъй като вманиачената на тема \"разчистване на вътрешнопартийни врагове\" Нинова може да я изхвърли оттам, принудили Овчаров да направи остър завой в отношението си към вилнеещата в партията лидерка. На последното заседание на Националния съвет на БСП, когато се взе решение червените депутати да напуснат парламента, съпроводено с 3,5-часови кандарми, гласуването в негова полза стана едва след изявлението на Овчаров, че ако не подкрепят предварително обявения пред медиите ход на Нинова, социалистите ще трябва да ходят на избори с бламиран лидер. Преди два дни Овчаров отново подкрепи лидерката си, като публично застана зад тезата ѝ, че президента на ПЕС Сергей Станишев не бива да оглавява и може би дори да участва в червената евролиста. Преди днешния пленум самият Овчаров се е борил водач на социалистите за Брюксел да бъде бившата шефка на ЮНЕСКО Ирина Бокова, но тя отказала да влиза в гадните интриги на лидерката. За социалистите битката на Нинова и Овчаров срещу Станишев е напълно ясна - и двамата станаха обект на мощни скандали и разследвания за участие в корупционни схеми по времето на неговия мандат като премиер, през който Нинова беше уволнена от поста зам.-министър на икономиката и енергетиката на Овчаров. Овчаров беше и най-големият застъпник на избори на Нинова за лидер на БСП, когато тя се състезава с дотогавашния председател Михаил Миков. След като тя беше избрана, макар по този въпрос до ден днешен да не се е произнесла комисията по избора на съответния конгрес, Овчаров бе засечен да казва на Миков: \"Нищо лично, брат\", което допълнително потвърждава съмненията, че Нинова оглави БСП с някакъв задкулисен замисъл. По-късно, когато социалистите започнаха да реагират остро на действията на Нинова вече като лидер по отстраняването на вътрешнопартийните ѝ врагове, включително и на хора, благодарение на които беше избрана, Овчаров я нападна и заяви на пленум на Националния съвет на БСП: \"Аз бях дотук\". Сега обаче, явно предусещайки, че ако се противопостави на Нинова за Сергей Станишев, щерката му може да изхвърчи от международния отдел на партията, той е решил да подкрепя лидерката, пък и в същото време да си върне на Станишев за собствените си неблагополучия. Сподели:", "date": "2019.03.17", "title": "САМО В ПИК: Румен Овчаров скача на Станишев и брани Нинова заради щерка си - дъщеря му на сладък пост в БСП"}
{"url": "https://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F---%D0%B1%D1%83%D1%81-%D0%B8%D0%B7%D1%81%D0%B8%D0%BF%D0%B0-%D0%BA%D0%BE%D0%BB%D0%B0-%D0%B2-%D0%BD%D0%B0%D1%81%D1%80%D0%B5%D1%89%D0%BD%D0%BE%D1%82%D0%BE-news827118.html", "text": "Към 15:30 часа при км. 118, бус с платформа, натоварена с автомобил, се блъснал в средната мантинела. От удара превозваната кола паднала в насрещното платно. Двете изпреварващи ленти са блокирани от катастрофиралия бус и изсипаната кола. На място има екипи на \"Пътна полиция\", които регулират движението в натоварения неделен следобед. Зрелищна катастрофа затруднява движението по магистрала \"Тракия\" в района на Пловдив, съобщават от ОДМВР под тепетата. Сподели:", "date": "2019.03.17", "title": "ЗРЕЛИЩНО: Катастрофа на \"Тракия\" - бус изсипа кола в насрещното"}
{"url": "https://pik.bg/%D1%80%D0%B8%D0%BA%D0%B8-%D0%BC%D0%B0%D1%80%D1%82%D0%B8%D0%BD-%D0%B7%D0%B0%D1%89%D0%BE-%D0%BD%D0%B5-%D0%BD%D0%B0%D1%80%D0%B8%D1%87%D0%B0%D1%82%D0%B5-%D1%81%D1%82%D1%80%D0%B5%D0%BB%D0%B5%D1%86%D0%B0-%D0%BE%D1%82-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-%D1%82%D0%B5%D1%80%D0%BE%D1%80%D0%B8%D1%81%D1%82-news827004.html", "text": "Певецът Рики Мартин изрази мнение относно атаката в Нова Зеландия, при която трагично загинаха 49 души. Мартин се обърна към медиите с въпроса защо извършителят на убийствата – 28-годишният Брентън Тарант, не е наричан с думата „терорист”. В „Инстаграм” звездата написа: „Човекът, който уби над 40 мюсюлмани и сериозно рани 20. Всички световни медии го наричат стрелец и екстремист, но не и терорист. Защо? Защото той не е мюсюлманин!”, пита се звездата, цитирана от БТА. Тарант откри огън в две джамии в град Крайстчърч на 15 март. При атаката му загинаха 49 души, дошли на петъчна молитва. Следващото му изслушване ще се гледа на 5 април, а дотогава австралиецът остава зад решетките. Сподели:", "date": "2019.03.17", "title": "Рики Мартин: Защо не наричате стрелеца от Нова Зеландия терорист?"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BC%D1%80%D1%8A%D1%81%D0%BD%D0%B8-%D1%81%D1%80%D0%B5%D0%B4%D0%BD%D0%BE%D1%89%D0%BD%D0%B8-%D1%84%D0%B0%D0%BB%D1%88%D0%B8%D0%B2%D0%B8-%D0%BD%D0%BE%D0%B2%D0%B8%D0%BD%D0%B8-%D0%B4%D0%B8%D1%81%D0%BA%D1%80%D0%B5%D0%B4%D0%B8%D1%82%D0%B8%D1%80%D0%B0%D1%82-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BF%D1%80%D0%B5%D0%B4%D0%B8-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%B2-news827055.html", "text": "Мръсни среднощни номера с фалшиви новини са разиграли противниците на Сергей Станишев за дискредитирането му часове преди началото на днешното заседание на Националния съвет на БСП, който трябва да избере водач на червената евролиста. Това научи ПИК от отлично информирани източници. Късно снощи в сайт, контролиран от ръководството на БСП, се е появила гнусна статия срещу президента на ПЕС, на когото лидерката на партията Корнелия Нинова се опитва да противопостави бившата му интимна приятелка и днешна червена депутатка и нейна фаворитка Елена Йончева. В статията на Станишев се приписват всички смъртни грехове, включително и нетрадиционна сексуална ориентация. Той е обвинен и за всички загуби на изборите на БСП, докато беше неин лидер близо 10 години. Припомняме, че в този период БСП управлява на два пъти - в тройната коалиция с НДСВ и ДПС и с правителството на Пламен Орешарски. Освен това Станишев е баща на две деца от съпругата си Моника Станишева, а преди това съжителства и с днешната си конкурентка Елена Йончева. Някои от социалистите са получили гнусния компромат във вид на фалшива новина на електронната си поща, други пък са прочели статията, след като са им съобщили за нея по телефона. Всички са страшно възмутени от този опит за дискредитирането на Станишев. \"Това са гнусните номера на Нинова и ченгетата, с които натъпка \"Позитано\" 20. Тя обаче забравя, че който нож вади, от нож умира\", заявиха запознати с механизмите на ръководството на БСП пред ПИК. В момента ПИК се опитва да установи кой е сайтът за фалшиви новини, контролиран от Нинова и компания. Сподели:", "date": "2019.03.17", "title": "САМО В ПИК: Мръсни среднощни фалшиви новини дискредитират Сергей Станишев преди избора на водач на червената евролиста"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D1%80%D0%B0%D0%B3%D0%BE%D0%BC%D0%B8%D1%80-%D1%81%D1%82%D0%BE%D0%B9%D0%BD%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%B8%D0%B7%D0%B4%D0%B8%D0%B3%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B7%D0%B0-%D0%B2%D0%BE%D0%B4%D0%B0%D1%87-news827057.html", "text": "\"Ръководството на партията предлага на Националния съвет на БСП Елена Йончева да бъде водач на листата ни за евроизборите. Ние уважаваме мението на нашите структури и се вслушваме в тях - от 293 организации, тя е номинирана в 266\". Това заяви преди пленума зам.-председателят на ПГ на \"БСП за България\" и член на ИБ на БСП Драгомир Стойнев. \"Елена е олицетворение на борбата за справедливост, човек който не се страхува да казва истината\", каза той и даде като примери оповестената от нея информация за начина на управление на много общини в страната, за начина на изграждане на оградата по границата ни с Турция, за некачественото строителство на инфраструктура. \"Искаме тя да е в Европейския парламент, за да продължи битката си за справедливост и там\", подчерта той. Драгомир Стойнев изтъкна, че БСП има желание да разшири членската си маса, да привлече нови симпатизанти и гласоподаватели, за да може да спечели европейските избори, а от там и голямата си цел - победа на парламентарните избори. \"За всички е ясно, че ще има предсрочни парламентарни избори. Въпрос е на време\", категоричен бе той. Драгомир Стойнев заяви, че за всяка партия е богатство в листата си да има личности като Сергей Станишев, Деница Златева, проф. Иво Христов и проф Румен Гечев, Петър Курумбашев и Момчил Неков, които също са получили много номинации. \"Дано и другите партии имат такива личности. Убеден съм че след две седмици тези хора ще намерят място и в листата за еврозборите. С тях ще направим добър отбор, който да спечели европейските избори и да защитава интересите на българските граждани в Европа\", заключи Драгомир Стойнев. Сподели:", "date": "2019.03.17", "title": "ПЪРВО В ПИК: Драгомир Стойнев разкри защо ръководството издига Йончева за водач"}
{"url": "https://pik.bg/%D1%81%D1%8A%D1%80%D0%B1%D0%B8%D1%8F-%D0%BE%D1%82%D1%80%D0%B8%D1%87%D0%B0-%D0%B4%D0%B0-%D0%B8%D0%BC%D0%B0-%D0%B2%D1%80%D1%8A%D0%B7%D0%BA%D0%B0-%D1%81-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%BE%D1%82-%D0%BA%D1%80%D0%B0%D0%B9%D1%81%D1%82%D1%87%D1%8A%D1%80%D1%87-news826967.html", "text": "заяви министърът на вътрешните работи на страната Небойша Стефанович в интервю пред РТС. Сърбия осъжда остро случилото се, а Стефанович определи акта в Нова зеландия като безумен. В петък, в първите часове, след като стана ясно, че Тарант е бил в Сърбия през 2016 г., външният министър Ивица Далич също беше категоричен, че страната му най-остро осъжда този брутален акт. Силовият министър също така заяви, че е наясно пред какви предизвикателства може да бъде изправена сигурността на страната. Това налагало . Терористът от Крайстчърч Брентън Тарант не е имал никакви връзки със Сърбия, убедено сериозно международно сътрудничество Сподели:", "date": "2019.03.17", "title": "Сърбия отрича да има връзка с терориста от Крайстчърч"}
{"url": "https://pik.bg/%D0%B1%D0%B0%D1%80%D0%B0%D0%BA-%D0%BE%D0%B1%D0%B0%D0%BC%D0%B0-%D0%BD%D0%B5-%D0%BA%D0%B0%D0%B7%D0%B2%D0%B0-%D0%B4%D0%B0%D0%BB%D0%B8-%D1%89%D0%B5-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news827006.html", "text": "Бившият вицепрезидент на САЩ Джо Байдън не обяви тази вечер, че ще се кандидатира за президент на изборите догодина, както очакваха много демократи, но допусна грешка на езика, която може би показва, че има намерение да го направи скоро, предадоха Асошиейтед прес и Франс прес. В реч на официална вечеря на активисти на Демократическата партия в щата Делауер Байдън отправи открити критики срещу действащия президент Доналд Тръмп. Според бившия вицепрезидент на Барак ОбамаБарак Обама Барак Обама - политик и 44-и президент на САЩ. Роден е на 4 август 1961 г. в Хавай. Той е първият САЩ имат нужда да намерят възможност за консенсус, за да преодолеят разделението, което според него всява Белият дом. \"Казват ми, че съм подложен на критики от новата левица. Аз съм най-прогресивният от всички, кандидатирали се за президент\", заяви Байдън, преди да се поправи. \"Извинете, от тези, които биха се кандидатирали\", заяви той с усмивка. Присъстващите обаче забелязаха двусмислието и някои се скандираха \"давай, Джо, давай\". \"Не го направих нарочно\", отвърна Байдън, преди да продължи прекъснатата си реч. Според бившия вицепрезидент предстоящите през 2020 г. президентски избори са най-важните от цял век, защото \"залогът е толкова голям\", отбелязва АФП. Останалата част от речта на Байдън също звучеше като произнесена от политик, който се готви да обяви кандидатурата си, отбелязва АП. Сподели:", "date": "2019.03.17", "title": "Барак Обама не казва дали ще се кандидатира за президент"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D0%B8%D1%82%D0%BA%D0%B0%D1%82%D0%B0-%D1%81%D0%B5-%D0%BE%D0%B6%D0%B5%D1%81%D1%82%D0%BE%D1%87%D0%B0%D0%B2%D0%B0---%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BD%D0%B5-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F%D1%82%D0%B0-%D1%81%D0%B8-%D0%B2-%D0%BF%D0%BE%D0%BB%D0%B7%D0%B0--news827067.html", "text": "Лидерът на ПЕС Сергей Станишев показа принципна позиция и не се отказа от номинацията си за водач на евролистата на БСП, научи ПИК от социалисти на пленума. Минути преди заседанието на днешния пленум на партията-столетница, повечето от влизащите в сградата на \"Позитано\" 20 заявиха, че подкрепят именно Станишев за лидер, тъй като той е не само член на БСП, но и е начело на европейските социалисти. Изпълнителното бюро на БСП обаче, начело с лидерката Корнелия Нинова, заявиха, че техният кандидат е Елена Йончева. Номинация силно оспорвана от устойчивото крило в БСП. Георги Гергов, Калоян Паргов, Атанас Мерджанов, Антон Кутев, Ангел Найденов и др. заявиха днес открито, че техният глас ще бъде за Сергей Станишев. Преди началото на дебатите се говореше, че Станишев  ще се откаже, но той предложил днес пленумът да гласува първото и второто място заедно. Така щяло да се неутрализира напрежението, според лидера на ПЕС, заявил той на старта на заседанието. Сподели:", "date": "2019.03.17", "title": "ЕКСКЛУЗИВНО В ПИК: Битката се ожесточава - Станишев не се отказа от номинацията си в полза на Елена Йончева"}
{"url": "https://pik.bg/%D0%B1%D0%BE%D0%B9-%D0%BF%D1%80%D0%B5%D0%B4%D0%B8-%D0%BF%D0%BB%D0%B5%D0%BD%D1%83%D0%BC%D0%B0-%D0%BC%D0%B5%D0%BB%D0%B5-%D1%88%D0%B0%D1%88%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BF%D1%80%D0%B5%D0%B4-%D1%86%D0%B5%D0%BD%D1%82%D1%80%D0%B0%D0%BB%D0%B0%D1%82%D0%B0-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-20-news827046.html", "text": "Бой шашна социалистите преди пленума на БСП, на който Националният съвет трябва да избере кандидати за евродепутати, показа ПИК TV. Минути преди старта на заседанието оператори от две медии се сбиха, опитвайки се на всяка цена да се доберат по близо до Сергей Станишев. Лидерът на ПЕС е сочен за най-желан от низовите структури за водач на листата и интригата около това дали той, или бившата му половинка Елена Йончева ще води листата, е най-голяма. Именно заради това медиите се скупчиха около него от всички страни и един от операторите с по-забавени реакции не успя да заеме подходящо място на време, за да го заснеме. Той опита да избута колегите си, удряйки единия с камерета, заради което избухна страхотен скандал и нови блъсканици. Сподели:", "date": "2019.03.17", "title": "БОЙ ПРЕДИ ПЛЕНУМА: Меле шашна социалистите пред централата на \"Позитано\" 20"}
{"url": "https://pik.bg/%D0%B5%D1%82%D0%B8%D0%BE%D0%BF%D1%81%D0%BA%D0%B8%D1%8F%D1%82-%D0%B1%D0%BE%D0%B8%D0%BD%D0%B3-%D1%81%D0%BB%D0%B5%D0%B4-%D0%B8%D0%B7%D0%BB%D0%B8%D1%82%D0%B0%D0%BD%D0%B5%D1%82%D0%BE-%D1%81%D0%B8-%D0%BD%D0%B0%D0%B1%D1%80%D0%B0%D0%BB-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%BE-%D0%B2%D0%B8%D1%81%D0%BE%D0%BA%D0%B0-%D1%81%D0%BA%D0%BE%D1%80%D0%BE%D1%81%D1%82-news827008.html", "text": "Екипажът на разбилия се в Етиопия самолет  Boeing 737 Max е помолил за разрешение да набере височина преди да изчезне от радарите. Мотивът на пилота вероятно е бил да получи повече пространство за маневра. Екипажът е помолил за разрешение да се издигне на 4276 метра над морското равнище. След разговора с диспечера лайнерът внезапно набира висока скорост заради възникнал проблем с управлението. Скоро следва и въпросът за връщането на самолета на летището в Адис Абеба, след което боингът изчезва от радарите, съобщава Ройтерс. Рейсът от Адис Абеба за Найроби се изгуби от радарите скоро след излитането си. При авиокатастрофата загиват всички 157 души, намиращи се на борда. Сподели:", "date": "2019.03.17", "title": "Етиопският Боинг след излитането си набрал неочаквано висока скорост"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B1%D0%BB%D0%B0%D0%BC%D0%B8%D1%80%D0%B0%D0%BD%D0%B0-%D0%BF%D0%BE%D0%B2%D1%82%D0%BE%D1%80%D0%BD%D0%BE-%D0%BD%D0%B0-%D0%BF%D0%BB%D0%B5%D0%BD%D1%83%D0%BC%D0%B0---%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BE%D1%82%D0%BA%D0%B0%D0%B7%D0%B0%D0%BB%D0%B8-%D0%B4%D0%B0-%D1%81%D0%BB%D1%83%D1%88%D0%B0%D1%82-news827070.html", "text": "Националният съвет на БСП, който днес заседава, за да определи кой ще бъде водача на червената евролиста - Сергей Станишев или Елена Йончева, е бламирал лидерката си повторно, след като социалистите не се съобразиха с акцията й да елиминира Станишев от евровота. В началото на заседанието те са отказали да слушат политическия й доклад и тя е успяла да развие само брадатите си тези за погазената демокрация. Участниците в заседанието са гласували само три точки за днешния дневен ред - избора на първия и втория в червената евролиста и приемането на бюджета на партията, в който Нинова ще иска още 1 милион лева за червената телевизия с нулев рейтинг. Третата точка са организационни въпроси. Въпросът за връщането на депутатите в парламента изобщо не е бил поставен. Според заседаващите в залата звучат три вида изказвания - колко е добра Елена Йончева, колко е добър Сергей Станишев и колко са добри и двамата. Някои твърдят, че Йончева има лек превес над Станишев, други - обратното. Очаква се края на дебатите по първата точка от дневния ред на Националния съвет на БСП да приключат около 15.00 часа. Ето и речта, която Нинова успя да произнесе преди доклада, който социалистите отказали да слушат. \"Предстоят европейски избори, след които Европа няма да е същата. Промяната е неизбежна. Европейските граждани искат справедливост, ново начало и промени в Европа. Политиците на статуквото направиха грешки, допуснаха безпринципни съюзи, загърбиха интересите на хората, прегърнаха интересите на корпорациите и личните си такива. Бюрокрацията окова душата на Европа. Късогледството на системните партии и липсата на лидерство родиха опасни крайни популистки и националистически идеи и движения. Крайният либерализъм роди крайния национализъм. В тази сложна среда ние трябва да възстановим изконните ценности на Европа –социална справедливост, солидарност, свобода, равни права и възможности и достойнство за всички европейски граждани\", заявила Нинова. \"В България сме на прага не просто на поредните европейски избори. Пред нас има възможност, реална възможност, да управляваме и да променим България. Тези избори са съдбоносни за страната ни и БСП. Нашата цел е победа на европейските избори, предсрочни парламентарни и спечелването им. Вие идвате от цяла България. Знаете от първо лице колко огромна е нетърпимостта към режима на ГЕРБ и Борисов. Те превърнаха корупцията в държавна политика и я разписаха в закон (законът Домусчиев). Те превърнаха задкулисието в държавна политика, записана в закон (законът за вероизповеданията). А накрая узакониха и политическия рекет като официална държавна политика, като поставиха съдбата на Народното събрание в зависимост от рекета на един компрометиран с няколко обвинения бизнесмен, попаднал в политиката. Това не може да продължава дълго. Тук искам да благодаря, че подкрепихте излизането на парламентарната група на \"БСП за България\" от НС. Надявам се, че времето убеди и колебаещите се от вас в правотата ни. БСП не може да бъде смокинов лист, зад който да се скрие новата тройна коалиция ГЕРБ-ДПС-ОП . Мнозинството е нестабилно. То не се крепи на програма, няма принципи и идеи, не прави политики, няма морал – виси единствено на сговор, сделки, схеми. ГЕРБ и Борисов превърнаха парламента в евтина търговска борса. Цяла България видя това ясно и отчетливо, благодарение на нас. Извън парламента БСП е по-силна и ясно разграничена от общия сговор. Нашата позиция по закона за вероизповеданията го показа. Наказателният вот расте. Пред нас има реален шанс да бъдем не само опозиция, но и носители и изразители на този вот, алтернатива за обезверения българин. Има много събрани болки и неудовлетвореност у хората. Но коя е най-голямата - липсата на справедливост и гигантската ненаказана корупция. Ние доказахме, че битката с корупцията може да бъде наша кауза. Смело разкрихме злоупотребите в Хасково гейт, строителството на оградата с Турция, строителството на пътища и много други конкретни случаи, които разклатиха властта и за които работиха и рискуваха много от нашите депутати и другари. Това е кауза, която може да събира, а не да разделя. Няма българин, който да не е гневен, че от неговия джоб се краде и малцина се обогатяват за сметка на неговия стандарт на живот – от плочката на улицата, през цените на лекарствата до големите проекти, които пропадат. Това е тема, която може да увеличи нашата сила. Тя може да привлече колебаещи се и периферия. От борбата с корупцията зависят икономиката, доходите, битката с неравенствата, справедливостта - всичко, на което залагаме в нашите Визия за България и Визия за Европа. Тя е в най-висша степен и европейска. Докато в цяла Европа страните използват средствата от европейските фондове за растеж и реални неща като болници, пътища, детски градини, училища, у нас те изчезват в корупционната бездна. Сега се формира и европейската прокуратура - специален орган за борба с корупцията. Явно и европейските институции определят този въпрос като един от най -важните. Мнозина от нас работиха по този въпрос и аз им благодаря. Показахме, че сме добър екип. Елена Йончева се утвърди като лице на тази битка. Тя получи признание за усилията си на нашия най-висш форум-конгреса. Нейните разследвания за корупция достигнаха до европейските медии и институции. Тя е в контакт с европейската служба за борба с измамите ОЛАФ, с Генерална дирекция \"Конкуренция\", Генерална дирекция \"Вътрешен пазар, промишленост, предприемачество и МПС\" по въпросите на обществените поръчки с европейски средсва. Тя е смела, задълбочена, педантична в работата си, която може да продължи и на европейско равнище. Не на последно място тя даде надежда на българите, че не всичко е загубено и има кой да се бори с октопода, задушаващ България. Можем да обединим усилията си - тя там и ние тук заедно да продължим тази битка. Елена съчетава в себе си качествата на политик и журналист, който освен борбата с корупцията, отстоява и свободата на словото и независимата журналистика. Елена обобщава образа на човек, който се бори за справедливост и свобода- две основни европейски ценности и ценности на БСП. Тя не само има най-много номинации на конференциите, но привлича и избиратели извън партията, което бе многократно заявено от хора, които не са част от партията или нейните традиционни поддръжници. С тези мотиви, ИБ на БСП предлага на Националния съвет на БСП Елена Йончева за водач на листата за европейски избори 2019 г.\", казала пред социалистите в началото лидерката. Сподели:", "date": "2019.03.17", "title": "САМО В ПИК: Корнелия Нинова бламирана повторно на пленума - социалистите отказали да слушат политическия й доклад"}
{"url": "https://pik.bg/%D0%B2-%D0%BC%D0%BE%D0%BC%D1%87%D0%B8%D0%BB%D0%BE%D0%B2%D1%86%D0%B8-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-%D0%BC%D0%B0%D1%80%D0%BE%D0%BA%D0%BE-%D0%BD%D0%B0-%D1%82%D0%BE%D0%B4%D0%BE%D1%80%D0%BE%D0%B2%D0%B4%D0%B5%D0%BD-news826974.html", "text": "Toдopoвдeн в Moмчилoвци cъбpa на пищен празник имениците, конете, гaйдитe и красивите родопски носии с  кафтани от Мароко. Пo тpaдиция ce пpoвeдe шecтвиe дo цeнтъpa нa ceлoтo, пpeдвoждaнo oт икoнaтa нa свети Toдop, знaмeнa и гaйди. Пpaзникът oткpи кмeтът нa селото Cийкa Cypкoвa, кoятo paзкaзa зa тpaдициятa нa Toдopoвдeн. Специален гocт бe пocлaникът нa Kpaлcтвo Mapoкo Heйнo Пpeвъзxoдитeлcтвo Зaкиa Eл Mидayи, пoд чийтo пaтpoнaж пpeминaха тaзгoдишнитe кoнни нaдбягвaния. Жителите и гocтитe нa Moмчилoвци пък имаха възможността да опитат тpaдициoннaтa мapoкaнcкa кyxня и видят прелестните жeнcки костюми нa Mapoкo, предава \"Марица\". Cпopeд мoмчилoвcкaтa лeгeндa кyшиитe нa Toдopoвдeн ce пpaвят зa здpaвe и бepeкeт, дa нямa мop пo плaнинaтa и пo xopaтa. Сподели:", "date": "2019.03.17", "title": "В Момчиловци посрещнаха Мароко на Тодоровден"}
{"url": "https://pik.bg/%D1%82%D0%B0%D0%BA%D1%81%D0%B8%D0%B4%D0%B6%D0%B8%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%BE%D0%BF%D0%B8%D1%89%D1%8F%D1%85%D0%B0-%D0%BA%D0%B0%D1%80%D0%B0%D0%BC%D0%B5-%D0%BD%D0%B0-%D0%B3%D0%B0%D0%B7-%D0%B0-%D0%B4%D0%B0%D0%BD%D1%8A%D0%BA%D1%8A%D1%82-%D0%B2%D0%B8%D1%81%D0%BE%D0%BA-news826955.html", "text": "Общината в Пловдив масово цака пловдивчани, като таксува автомобилите, които са на газ, с данък МПС като за бензинови и дизелови. Това твърди шефът на Асоциацията за защита правата на водачите и таксиметровите шофьори Георги Ряпов. Според него само в Пловдив има около 1700 таксиметрови автомобила, които карат екологично на метан или пропан-бутан. Вероятно всяка втора кола с бензинов двигател в града е оборудвана с газова уредба заради скъпите цени на горивата, отчита \"Марица\". \"Ако управниците мислеха за чистия въздух в града, трябваше да поощрят собствениците на коли с газ. Те обаче мислят само как да оскубят повече пари от хората, за да напълнят хазната\", оплаква се Ряпов. По думите му, в пловдивската община не признават автомобилите с екогориво, а изчисляват налога според мощността на двигателя и екокатегорията, но само за бензинови и дизелови автомобили. \"По този начин са ощетени поне една четвърт от пловдивските шофьори\", твърди Георги Ряпов. Сподели:", "date": "2019.03.17", "title": "Таксиджиите в Пловдив пропищяха: Караме на газ, а данъкът висок"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D1%83%D1%80%D0%BD%D0%B0-%D0%B4%D0%B8%D1%81%D0%BA%D1%83%D1%81%D0%B8%D1%8F-%D1%81%D0%B5-%D1%80%D0%B0%D0%B7%D1%80%D0%B0%D0%B7%D0%B8-%D0%BF%D0%BE%D0%B4-%D0%BF%D0%BE%D1%81%D1%82-%D0%BD%D0%B0-%D0%BC%D0%B0%D1%80%D0%B8%D0%B0%D0%BD-%D0%B1%D0%B0%D1%87%D0%B5%D0%B2-%D0%B7%D0%B0-%D0%B0%D0%B3%D1%80%D0%B5%D1%81%D0%B8%D1%8F%D1%82%D0%B0-%D0%B2-%D0%BB%D0%BE%D0%B2%D0%B5%D1%88%D0%BA%D0%BE-%D1%83%D1%87%D0%B8%D0%BB%D0%B8-news826442.html", "text": "Бруталната агресия в ловешко училище стана повод за бурна дискусия в профила във Фейсбук на актьора от \"Шоуто на Слави\"Мариан Бачев. Припомняме, че от няколко дни в публичното пространство се разпространяват кадри, на които се вижда как възпитател налага с юмруци по главата ученичка със специални потребности. По този повод във Бачев написа: \"Всички специалисти и неспециалисти казват, че възпитателят не е постъпил правилно, удряйки момичето, което скубело и биело другото момиче. А въз основа на видяното, има ли някой, който да каже как е трябвало да постъпи? Не иронизирам - питам...\" Постът му предизвика реакция от страна на негови познати. Едни твърдят, че боят на момичето е малко и възпитателят не е имал друга възможност, докато други са потресени както от реакцията на възпитателя, така и от питането на Мариан Бачев. Единствено телевизионният водещ Къци Вапцаров излезе с интересно предложение за реакция на възпитателя. \"Аз бих й извил пръстите, така че да пусне косата и настрани.. не бих я удрял\", написа под поста Вапцаров. Сподели:", "date": "2019.03.17", "title": "САМО В ПИК: Бурна дискусия се разрази под пост на Мариан Бачев за агресията в ловешко училище - Къци Вапцаров с култово предложение"}
{"url": "https://pik.bg/%D0%BD%D0%B0%D1%86%D0%B8%D1%8F-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B0-%D1%8F%D0%BF%D0%BE%D0%BD%D1%81%D0%BA%D0%B8%D1%82%D0%B5-%D0%B1%D0%B0%D1%89%D0%B8-%D1%89%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BA%D1%8A%D1%80%D0%BC%D1%8F%D1%82-news826953.html", "text": "стройството помага на кърмачетата и по-лесно да заспят. Бебетата обикновено докосват с ръце майчината гръд и това ги приспива. На същия принцип е и новото кърмещо устройство, изработено от мека и приятна на допир материя. Новаторско приспособление, наподобяващо женски гърди, позволява на бащите в Япония да кърмят своите бебета. Новият продукт се предлага от японската фирма \"Дентсу\" и е кръстен \"Дойка-помощник за бащи\", пише \"Дейли мейл\". Освен, че предоставя кърма на бебето, артикулът регистрира часовете на хранене и предава информацията на смартфона на бащата. У Сподели:", "date": "2019.03.17", "title": "НАЦИЯ ТЕХНИЧЕСКА: Японските бащи ще могат да кърмят"}
{"url": "https://pik.bg/%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0-%D1%82%D1%83%D1%80%D0%BD%D0%B5%D1%82%D0%BE-%D1%81%D0%B8-%D0%BE%D1%82-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news826956.html", "text": "Голямата българска актриса Стоянка Мутафова гостува в Бургас месец след  като навърши 97 години. Първата спирка от тазгодишните й извънстолични пътувания е именно Бургас. Стоянка Мутафова и екипът й го избират неслучайно, съобщава \"Булфото\". Нейният трети съпруг и голяма любов – Нейчо Попов, е бургазлия, а наследствената му къща бе ползвана дълги години от Мутафова и дъщеря й. Мутафова получи ключа от кулата на Бургас. Отличието й бе връчено от зам. кмета по култура в Община Бургас Йорданка Ананиева. Любимата актриса на поколения българи Стоянка Мутафова разказва искрено и с чувство за хумор за себе си и за хората, с които е живяла и работила. Мемоарите й са своеобразна галерия на нейното столетие – родена през 1922 година, тя и до днес продължава да играе на театралната сцена и да прави турнета. Сподели:", "date": "2019.03.17", "title": "Стоянка Мутафова стартира турнето си от Бургас (СНИМКИ)"}
{"url": "https://pik.bg/%D0%BB%D0%B5%D0%BA%D0%B0%D1%80%D0%B8-%D0%B2%D1%81%D0%B5-%D0%BF%D0%BE-%D1%87%D0%B5%D1%81%D1%82%D0%BE-%D0%B8%D0%BC%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D1%81-%D0%B1%D1%80%D0%B5%D0%BC%D0%B5%D0%BD%D0%BD%D0%B8-news826952.html", "text": "Случаите с пострадали бременни жени при пътни инциденти зачестяват и са необходими законови промени, за да може те да се ограничат и да не се превърнат в тенденция. Това каза пред БТВ акушер-гинекологът от \"Майчин дом\" д-р Юрий Хранов, оперирал 21-годишната бременна жена, която едва не загуби своя и живота на детето си в тежка катастрофа преди няколко дни. Днес тя и бебето и са живи, благодарение на лекарите от \"Пирогов\" и \"Майчин дом\". Той е на мнение, че е добре евентуално да се ограничи пътуването на жени в напреднала бременност в автомобили. \"Имахме един случай преди два месеца, след това втори. Ако имаме трети и четвърти, това става тенденция. В един момента нашите студенти ще трябва да учат акушерско поведение при ПТП на бременни с недоносени бебета\", коментира д-р Юрий Хранов. Майката е в добро състояние и се намира в реанимацията на \"Пирогов\". След като се възстанови напълно и бъде изписана, ще може да види бебето си. Лекарите изразиха надежда това да се случи по-скоро. \"Жената беше с травма на глава, гръден кош, таз и счупена дясна ръка. След обсъждане с травматолозите преценихме, че е необходима операция в интерес на майката. Трябва да се прецезират много важно всички детайли и евентуални добри или лоши последици след едно такова преждевременно оперативно раждане\", обясни д-р Хранов. Детето се намира в интензивното в неонатологията на \"Майчин дом\". Момченцето се родило с тегло 1300 г. \"Теглото на бебето е спаднало малко, което е нормално, след като е на апаратна вентилация. В първите дни килограмите не са критерий за състоянието на едно дете. Важното е, че жизнените показатели са стабилни. Бебето ще остане при нас два-три месеца\", поясни неонатолога д-р Таня Праматарова. Сподели:", "date": "2019.03.17", "title": "Лекари: Все по-често има катастрофи с бременни"}
{"url": "https://pik.bg/%D1%81%D0%B0%D1%89-%D0%B8-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%BF%D1%80%D0%B5%D0%BF%D1%80%D0%B0%D1%89%D0%B0%D1%82-%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BF%D1%80%D0%B5%D0%B7-%D0%BE%D1%81%D1%82%D1%80%D0%BE%D0%B2-%D0%BA%D1%8E%D1%80%D0%B0%D1%81%D0%B0%D0%BE-news826957.html", "text": "САЩ и Холандия постигнаха споразумение да препращат хуманитарна помощ за Венецуела през карибския остров Кюрасао, съобщава Ройтерс. Островът ще бъде използван единствено за доставката на храни и лекарства за Венецуела, ако венецуелското правителство изрично разреши това, заяви холандското външно министерство миналия месец, цитирано от БНР. Венецуелският президент Николас Мадуро многократно е отказвал да допусне чуждестранна помощ за Венецуела въпреки дълбоката икономическа криза, довела до недостиг на храни и лекарства и до хиперинфлация. Сподели:", "date": "2019.03.17", "title": "САЩ и Холандия препращат хуманитарна помощ за Венецуела през остров Кюрасао"}
{"url": "https://pik.bg/%D0%B2-%D0%BB%D0%BE%D0%B2%D0%B5%D1%87-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D1%82-40-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BF%D0%BE%D0%BB%D0%B5%D1%82%D0%B0-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%B8%D0%B2%D0%B0%D0%BD%D0%BE%D0%B2-%D1%81-%D0%B8%D0%B7%D0%BB%D0%BE%D0%B6%D0%B1%D0%B0-news826960.html", "text": "40-годишнината от полета на първия български космонавт Георги Иванов, която ще бъде отбелязана на 10 април, в центъра на родния му град Ловеч, вече е представена изложбата \"Полетът на първия българин в Космоса”. Чрез 22 табла регионалният исторически музей в града представя снимки и информация за полета и живота на първия български космонавт. Автор на изложбата е уредникът в музея Ганчо Ганев. \"Тази изложба ние я разширихме, като в нея сложихме и заслугите на нашата българска космическа наука в световен мащаб, защото българските учени представят за първи път космическа оранжерия. България е третата държава в света след Русия и след Америка, която прави космическа храна. Това нещо е много важно\", каза Ганев пред БНР. Изложбата ще остане експонирана до края на април. Сподели:", "date": "2019.03.17", "title": "В Ловеч отбелязват 40 години от полета на Георги Иванов с изложба"}
{"url": "https://pik.bg/%D1%81%D1%83%D0%BF%D0%B5%D1%80-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D0%B8-%D1%82%D0%BE%D0%BF%D0%BB%D0%BE-%D0%B2%D1%80%D0%B5%D0%BC%D0%B5-%D1%80%D0%B0%D0%B4%D0%B2%D0%B0%D1%82-%D0%BD%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-24-%D0%B3%D1%80%D0%B0%D0%B4%D1%83%D1%81%D0%B0-%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%B5-%D0%BD%D0%B0%D0%B9-%D1%82%D0%BE%D0%BF%D0%BB%D0%BE-%D0%BA-news826980.html", "text": "През нощта облачността над страната беше разкъсана, като по-значителна тя беше над Източна България. Още с настъпването на сутринта вятърът в повечето райони стихна. Минималните температури днес ще са предимно между 2° и 7°. Времето ще бъде слънчево, с повече облаци преди обед над източната половина от страната. Вятърът ще е слаб, предимно от запад. Затоплянето ще продължи и максималните температури ще са предимно между 19° и 24°, като по-ниски ще са те по морския бряг, прогнозира НИМХ за днешния 17 март. Над Черноморието ще преобладава слънчево време. Повече облаци ще има в сутрешните часове, но валежи не се очакват. Ще духа слаб до умерен вятър от западната четвърт. Максимални температури там ще са предимно между 12 и 15°, на места в южните райони до 18-20°. Температурата на морската вода е 7-9°. Вълнението на морето ще е 1-2 бала. Над планините ще бъде предимно слънчево. Там ще духа до умерен западен вятър, който привечер ще се ориентира от югозапад и ще отслабне. Максималната температура на височина 1200 метра ще е около 14°, на 2000 метра – около 8°. Сподели:", "date": "2019.03.17", "title": "СУПЕР: Слънчево и топло време, радват ни температури до 24 градуса. Ето къде ще е най-топло (КАРТА)"}
{"url": "https://pik.bg/%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BD%D1%8F%D0%BC%D0%B0-%D0%B4%D0%B0-%D0%BD%D0%B0%D0%BC%D0%B5%D1%80%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%BE%D0%B1%D1%89-%D0%B1%D1%8E%D0%B4%D0%B6%D0%B5%D1%82-%D0%B7%D0%B0-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D0%B8-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BC%D0%B8-news826849.html", "text": "Германия не подкрепя идеите на френския президент Еманюел Макрон за наднационални структури в ЕС, финансов министър за еврозоната и право на евросъюза да се намесва в националната бюджетна политика. Това твърди политологът проф. Емануел Рихтер пред БНР \"На практика Берлин и Париж са на коренно противоположни позиции по въпроса – анализира проф. Рихтер. - И според мен Макрон няма да намери подкрепа за идеята си за общ бюджет за еврозоната и финансов министър. Неговите идеи не се подкрепят от нито една голяма страна от ЕС. Общо взето Макрон е сам\". Политологът от университета в Аахен допълни, че вероятният бъдещ канцлер на Германия Анегрет Крамп-Каренбауер отхвърля предложенията на Макрон за централизирано управление в ЕС. „Това мнение застъпват и източноевропейските държави“, смята проф. Рихтер. Сподели:", "date": "2019.03.17", "title": "Политолог: Еманюел Макрон няма да намери подкрепа за общ бюджет за еврозоната и финансов министър"}
{"url": "https://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B8-%D1%81%D0%BC%D0%B5%D1%82%D0%BA%D0%B8-%D0%BC%D0%BB%D0%B0%D0%B4%D0%BE%D1%81%D1%82-%D0%B4%D0%B0%D0%B2%D0%B0-13-%D0%BE%D1%82-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%BD%D0%B0-%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%BB%D1%8E%D0%BB%D0%B8%D0%BD-%E2%80%93-%D0%B5%D0%B4%D0%B2%D0%B0-2-news827011.html", "text": "Доклад за икономическата дейност в районите на Столична община на \"Визия за София\" показва, че се откроява като района с най-голямо икономическо значение с дял от 13% от приходите за общината и ръст от 82% за периода 2010 – 2016 г. Строителството на нови офис сгради и подновяването и разширяването на инфраструктурата в района привличат бизнеси и се отразяват положително в икономически аспект, водейки със себе си и население със значително по-високи лични доходи. Район удвоява приходите си спрямо 2010 година. На другия полюс е , който генерира едва 2% от приходите на компаниите в Столична община и отбелязва 27% спад спрямо 2010 година, нареждайки се сред последните места по нива на доходи на физическите лица. Район се отличава и с най-висока ефективност на компаниите. Тя е измерена чрез приходите, генерирани от един служител, което служи като мярка за конкурентоспособност и добавена стойност. Районите, с по-високи нива на този показател, се отличават с по-високо ниво на технология на производството и по-високи професионални знания за предоставяните услуги. В класацията по този показател следват районите и . Западна София, крайградските територии и са по-назад и по този показател, като това се обяснява с големия брой студенти и бизнеси, съсредоточени в търговия и други услуги с ниска добавена стойност. Обособени са водещите индустрии по райони на база данни за дейността на компаниите от НСИ. Обработените данни показват, че на територията на Столична община оперират 117 161 компании. Най-голям е броят им в районите . 86% компании обслужват местния пазар, като 30% са в сектор Търговия, ремонт на автомобили и мотоциклети (според класификацията на НСИ), който генерира и най-големия оборот,  съобщава \"Трафик Нюз\". Разгледано е и разпределението на видове индустрии по райони. Най-голямо е разнообразието индустрии в район , където броят опериращи индустрии е най-висок. бележат и най-висок процент компании с оборот над 97501 хил. лв. Район има най-висока концентрация от компании, заети в информационните технологии, тъй като Бизнес парк София и други клъстери от бизнес сгради привличат такива компании там. За е специфична концентрация на архитектурни и инженерни дейности, докато в – юридически и счетоводни дейности, както и туристическа дейност. Докладът разглежда в детайл индустриите във всеки от шестте най-значими от гледна точка на генерирани приходи райони в града. Районите са тези с най-голямо население, формирайки заедно близо четвърт от населението на СО, като Район е със силно изразен прираст между 2010 и 2016 г. По отношение на образованието, най-ниските нива се бележат в районите , където висшистите заемат респективно 5% и 6%. Забелязва се ясното разграничение между централните и югоизточните квартали, в които броят на жители с висше образование надминава средното за столицата, и северозападните райони като , в които са концентрирани жители със средно образование. Районите водят по концентрация на висши учебни заведения в града, докато – по училища. Най-много паралелки на жител се падат в районите . Професионални гимназии са разположени в 13 района с концентрация в , като изцяло липсват в , и др. Впечатление прави, че райони с ниски доходи и голям брой население, като , не разполагат с професионални гимназии. От гледна точка на икономическа активност, в административните райони на общината делът на икономически активните лица на възраст от 15-64 год. варира от 42,4% до 77,9%. С най-висок дял икономически активно население са район , а с най-нисък дял са район , като за район Студентски това се дължи на големия брой студенти. Делът на безработните от икономически активните лица е най-висок в р-н , а най-нисък в р-н От гледна точка на доходи, са ползвани данни от офисите на НАП, които обхващат по няколко административни района. Те показват, че най-високи са доходите в офис Център, който обслужва районите . Там доходите на населението са с 38% над средния доход за столицата, следван от районите . Най-ниски отчетени приходи отбелязват районите с 31% под средното за столицата, с 25%, с 23%. Разгледан е един примерен индикатор, даващ представа за икономическо благосъстояние, какъвто е притежанието на автомобил. Данните от „Местни данъци и такси“ показват, че най-голям брой са регистрираните автомобили в районите . Най-малко са автомобилите, регистрирани в крайните райони и р-н . \"Младост\" \" Витоша\" \" Люлин\" \" Младост\" \" Лозенец \" \" Триадица\" Студентски град \" Триадица\", \"Лозенец\", \"Красно село\", \"Младост\" и \"Средец\" \" Витоша\" \" Младост\" и \"Лозенец\" \"Младост\" Лозенец \" Триадица\" \" Люлин\", \"Младост\" и Студентски Студентски \" Кремиковци\" и Нови Искър \" Люлин\", \"Красна поляна\", \"Надежда\", \"Връбница\" Студентски, \"Средец\" и \"Слатина\" \" Витоша\", \"Триадица и Възраждане\" \" Средец\", \"Възраждане\" и \"Оборище\" \" Лозенец\", \"Възраждане\", \"Триадица\", \"Изгрев\" и \"Илинден\" \" Люлин\", \"Подуяне\", Нови Искър \" Красно село\" и \"Люлин\" \" Младост\", \"Изгрев\", \"Възраждане\", \"Красно село\", \"Триадица\" Студентски, \"Средец\", \"Красна поляна\" \" Кремиковци\", \"Люлин\", \"Връбница\" \" Изгрев\", \"Лозенец\", \"Триадица\". \" Триадица\", \"Лозенец\" и \"Средец\" \" Оборище\", \"Красно село\", \"Младост\" и Студентски \" Надежда\" и \"Нови Искър\" \" Подуяне\" и \"Кремиковци\" \" Люлин\", \"Връбница\" и \"Илинден\" \" Младост\", \"Триадица\", \"Средец\", \"Люлин\" Студентски Сподели:", "date": "2019.03.17", "title": "СТОЛИЧНИ СМЕТКИ: \"Младост\" дава 13% от приходите на общината, \"Люлин\" – едва 2%"}
{"url": "https://pik.bg/%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D1%81%D0%BB%D1%83%D1%87%D0%B0%D0%B8%D1%82%D0%B5-%D0%BD%D0%B0-%D0%BC%D0%BE%D1%80%D0%B1%D0%B8%D0%BB%D0%B8-%D1%81%D0%B0-%D0%B2%D0%B5%D1%87%D0%B5-124-news826961.html", "text": "Случаите на морбили в страната вече са 124. Тревожната новина съобщи главният държавен здравен инспектор Ангел Кунчев по време на дискусия \"Ваксинопрофилактика и хроничниз аболявания\", организирана от Федерация Български пациентски форум в курорта Пампорово. 112 пък са вече глобените родители, тъй катно не са имунизирали децата си по време на задължителната кампания милалата година, отчете пред БНР д-р Кунчев. Има и глобени джипита за ненавременно или некачествено поставени ваксини. По думите му влияние за взрива от епидемия от морбили имат и антиваксинарните движения. \"За сега инфекцията не излиза от Благоевградско и София - Ихтиман, само двама са в Бургас и варна. Но вирусът е много мобилен и очакваме да ммигрира и на още места\", каза той. В момента в България тече \"тест\" за това кой е лъгал и кой не по въпросите за имунизацииете. Решителни по думите му ще са тази и следващата години. В Украйна от 56 000 заразени деца, 700 са починали. В Румъния при  000 заразени - починалите са 60. В Сърбия заразените с морбили са 3500, а в Гърция - 2500. За момента Македония е с 450 заразени деца и 4 починали от коварната болест. Сподели:", "date": "2019.03.17", "title": "ЕПИДЕМИЯ: Случаите на морбили са вече 124"}
{"url": "https://pik.bg/%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D0%BF%D0%BE%D1%81%D1%82%D1%80%D0%BE%D0%B8%D1%85%D0%B0-%D0%BD%D0%B0%D0%B9-%D0%BC%D0%BE%D1%89%D0%BD%D0%B8%D1%8F-%D0%BB%D0%B0%D0%B7%D0%B5%D1%80-%D0%B2-%D1%81%D0%B2%D0%B5%D1%82%D0%B0-news826959.html", "text": "Румънското правителство съобщи, че инсталираният в южния град Мъгуреле лазер, е достигнал максималната си мощност от 10 петавата или една десета от мощността, с която Слънцето въздейства на Земята, концентрирана в един лъч светлин\", предава агенция \"Аджерпрес\". Румънският премиер Виорика Дънчила пък изпрати поздравително писмо до изследователския екип и го увери в цялата подкрепа от страна на правителството към проекта ELI-NP. Проектът включва над 120 румънски и чуждестранни учени е на обща стойност 356 милиона евро, от които 311 милиона евро са осигурени от еврофондове, отбелязва БНР. Той представлява румънският компонент от паневропейския проект ELI, започнат през 2005 г. с участието на 13 европейски страни и който се очаква да се превърне в най-модерната световна структура за изследване на фотонното лъчение с екстремни характеристики. Другите два компонента ще бъдат изградени в Чехия и Унгария. \"С помощта на този лазер можем да създаваме нови явления, да проследяваме поведението на материята в екстремни условия, каквито досега нямаше на Земята, може би във Вселената съществуват и ще се опитаме да разкрием някои от тайните на Вселената\", заяви директорът на проекта Николае Замфир. Сподели:", "date": "2019.03.17", "title": "В Румъния построиха най-мощния лазер в света"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D1%82%D1%80%D1%83%D0%BF-%D0%B2-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%B2-%D0%BA%D1%80%D0%B0%D0%B9%D1%81%D1%82%D1%87%D1%8A%D1%80%D1%87-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B8%D0%B7%D1%80%D0%BE%D0%B4%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82-%D0%B2%D0%B5%D1%87%D0%B5-%D1%81%D0%B0-50-news827002.html", "text": "По време на огледа на една от двете атакувани на 15 март джамии в новозеландския град Крайстчърч е намерен трупа на още една жертва, съобщи на пресконференция шефът на новозеландската полиция Майк Буш. По думите му, с тази жертва броят на загиналите при нападението става 50 души. Вчера стана известно, че ранен при терористичната атака гражданин на Саудитска Арабия е починал в болница от раните си. Атаките срещу мюсюлманските храмове станаха на 15 март. Въоръжени стреляха по джамиите, предавайки на живо в интернет жестоката саморазправа. Полицията задържа основния заподозрян - Брентън Тарант. 28-годишният мъж е гражданин на Австралия и веднага бе наречен от някои медии \"новозеландския Брайвик\". Полицията потвърди ареста на още един престъпник. Сподели:", "date": "2019.03.17", "title": "Откриха още един труп в джамията в Крайстчърч. Жертвите на изрода-терорист вече са 50"}
{"url": "https://pik.bg/%D0%BB%D1%8E%D0%B1%D0%BE%D0%B2%D1%82%D0%B0-%D0%BF%D0%BE%D1%87%D1%83%D0%BA%D0%B0-%D0%BD%D0%B0-%D0%B2%D1%80%D0%B0%D1%82%D0%B0%D1%82%D0%B0-%D0%BC%D1%83-%D0%BA%D0%B0%D0%BB%D0%B8%D0%BD-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8-%D0%B5-%D0%BD%D0%B0-%D1%81%D0%B5%D0%B4%D0%BC%D0%BE%D1%82%D0%BE-%D0%BD%D0%B5%D0%B1%D0%B5---%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BE%D1%82-%D0%B3%D0%BE%D1%81%D0%BF%D0%BE%D0%B4%D0%B8%D0%BD-%D1%85-%D0%B8--news826729.html", "text": "В новия сериал \"Господин Х и морето\" Калин Врачански попада в комични любовни ситуации с четири различни жени. В реалния живот обаче секссимволът на родното кино вече се е кротнал в сърцето на една жена, която на този етип държи далеч от светската суета. Откакто приключи бурната му връзка с актрисата Силвия Петкова, любовният живот на Врачански е забулен в мистерия. Преди време клюката го забърка в афера с току що разведената Мариана Векилска, но нито тя, нито той потвърдиха това. И да е имало нещо помежду им, очевидно е било мимолетно, след като тв водещата напуска страната и се установи в Брюксел. С днешна дата Калин Врачански признава, че е влюбен и има жена до себе си. \"Наистина в момента съм влюбен. Ще кажа само, че тя е страхотна. И се радвам, че е попаднала на такъв мъж като героя ми. С нея су чувствам добре, кара ме да се усмихва\", споделя актьорът. Откакто е с настоящата си приятелка, Врачански е обърнал гръб на всички стари и неангажиращи бройки. В плейбойските му години не си е поставял спирачки и е опитвал от всичко, и по много. Сега обаче е като кон с капаци за жените около себи си. \"Когато е сам човек, нормално е да опитва. Когато съм влюбен обаче и имам всичко необходимо, защо ми е да търся друга?!\", казва синеокият Калин. Дамата на сърцето му обаче отсега да знае, че ако връзката й с Врачански се задълбочи, няма да се види в бяла рокля. Понеже актьорът е твърдо против брака. На принципа е, че двама души могат да живеят прекрасно и без подписа в общината. \"Може някои да ме съдят, но смятам, че подписът по-скоро само може да развали една връзка\", обяснява Калин. Вталил се е със 7 килограма. Но не от любов, а заради ролята си в \"Господин Х и морето\". Когато правели пробите, решил, че трябва да е малко по-втален и започнал усилено да тренира. Заради професията му непрекъснато му се налага да качва или да сваля килограми. За \"Като две капки вода\", например, се освободил от повече от 10 кг. А за ролята си във \"Франкенщайн\" пък качил толкова. \"Тогава носех навсякъде със себе си кутии домашно приготвена храна,защото трябваше да ям по пет пъти на ден\", спомня си Врачански. Сподели:", "date": "2019.03.17", "title": "ЛЮБОВТА ПОЧУКА НА ВРАТАТА МУ: Калин Врачански е на седмото небе - звездата от \"Господин Х и морето\" откри жената на живота си, но ще има ли сватба?"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%B4%D0%BD%D0%B5%D1%81-%D0%B5-%D0%B4%D0%B5%D0%BD%D1%8F%D1%82-%D0%BD%D0%B0-%D1%81%D0%B2%D0%B5%D1%82%D0%B8-%D0%B0%D0%BB%D0%B5%D0%BA%D1%81%D0%B8%D0%B9-%D1%87%D0%BE%D0%B2%D0%B5%D0%BA-%D0%B1%D0%BE%D0%B6%D0%B8%D0%B9---%D0%B5%D1%82%D0%BE-%D0%BA%D0%BE%D0%B8-%D0%B8%D0%BC%D0%B5%D0%BD%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-news826982.html", "text": "Единствен син на знатните и благочестиви Евфимиан и Аглаида, Алексий бил роден в столицата на Западната Римска Империя Рим. Самото му рождение било чудо, защото благочестивите му родители дълго нямали рожба, но след усилни молитви, Бог ги сподобил с тая радост. Алексий от ранна юношеска възраст възлюбил Бога и дори тайно си налагал лишения - спазвал строг пост и ходел облечен в груба власеница. По настояване на родителите си той бил оженен за невеста, сродница с императорското семейство по онова време. Венчавката обаче не нарушила желанието му да се отрече от света. Вечерта след сватбата той тайно напуснал бащиния си дом, но преди това дал златния си пръстен на съпругата си, заедно с един пояс. Взел разни скъпоценности и потеглил към най-отдалеченото кътче на империята - Месопотамия, в град Едеса, гдето се намирал неръкотворният образ (светият Убрус) на Спасителя. Там той заживял като просяк пред храма и преживявал от подаяния. Родителите му започнали да го търсят и изпаднали в скръб. Баща му Евфимиан разпратил из всички краища на империята своите слуги, за да го търсят. Някои от тях дошли и в Едеса, но не познали своя господар. Дали му обаче милостиня, а Алексий се възрадвал, задето получил подаяние от слугите си. 17 години проживял Алексий в Едеса. Една вечер един от служителите в храма имал съновидение - явила му се Божията Майка, която му казала: \"Въведи в църквата ми Божия човек, защото молитвата му стигна до Бога и както венец върху царската глава, тъй и Дух Свети ще почива върху него!\". Уплашил се служителят, но от тоя ден из града се заговорило за тоя Човек Божий. Алексий обаче тайно напуснал Едеса с намерението да се отправи към малоазийската област Киликия. Не такъв бил Божият промисъл и корабът, с който пътувал той, попаднал в буря, която го изхвърлила чак в Италия - близо до Рим... Заживял Алексий като просяк в една колибка в бащиния си дом, където бил прислонен от баща си... Евфимиан обаче не го познал. Тъй минали още 17 години. Бог предизвестил на Алексий, че смъртта му наближава. Той поискал хартия и започнал да пише за всичкия си живот, като най-подир завършил: \"И аз страдах заради вашата скръб и непрестанно молих Бога да ви даде търпение и да ви приеме в царството Си\". Глава на Римската църква по това време бил папа Инокентий. Една вечер, по време на богослужението, когато там бил сам императорът Хонорий (395 - 423), станало чудо. Изведнъж всички чули глас от небето: \"Потърсете Божия човек, който се готви да излезе из тялото си, за да се помоли за града!\". Разбрали, че у Евфимиан живее един просяк, тръгнали към дома му и намерили Алексий починал. Папата и императорът заповядали веднага да се приготви скъп одър, тялото на преподобния да бъде поставено на него и целият град да мине да му се поклони. Одърът бил поставен на площада, а към Рим дохождали да се поклонят на светите му мощи множество хора. Алексий разтърсил из основи Римската империя, защото от любов към Бога той пожертвал всички световни радости и богатства, отрекъл се от тях, за да служи на Бога в смирение и нищета. Затуй и станал Човек Божий. - в радост Сподели:", "date": "2019.03.17", "title": "ГОЛЯМ ПРАЗНИК: Днес е денят на свети Алексий, Човек Божий - ето кои имена празнуват"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%BF%D1%80%D0%BE%D0%B1%D0%B8%D0%B2-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%B8%D1%85%D0%B0-%D0%BC%D0%B5%D1%82%D0%BE%D0%B4-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%B1%D0%BE%D0%BB%D0%B5%D1%81%D1%82%D1%82%D0%B0-%D0%BD%D0%B0-%D0%B0%D0%BB%D1%86%D1%85%D0%B0%D0%B9%D0%BC%D0%B5%D1%80-news826990.html", "text": "Специалисти от Масачузетския технологичен институт успяха с помощта на светлина и звук да прочистят миши мозък от вредни протеини, които предизвикват болестта на Алцхаймер у хората, съобщи Сайънс алърт. Било установено, че стробоскопи и слаб шум могат да се използват за генериране на мозъчни вълни - гама-ритми, които се влошават при невродегенеративни заболявания. В рамките на извършените експерименти новият метод позволил да се намали натрупването на вредни протеини в мозъка и да се подобрят когнитивните функции у мишки, засегнати от заболяване, което е сходно с болестта на Алцхаймер у хората. Визуалното стимулиране се изразявало в 40 премигвания на светлина в секунда, а слуховото - във въздействието на звук с честота 40 херца. При това били наблюдавани изменения в хипокампуса и префронталния кортекс и намаляване на сенилните плаки, образувани от протеини тау и амилоиди. Смята се, че тези съединения са с ключова роля за развитие на невродегенеративни процеси. Засегнати от болестта на Алцхаймер понастоящем са 26 милиона души, а се очаква, че до 2050 г. броят им ще се увеличи четири пъти. Сподели:", "date": "2019.03.17", "title": "УНИКАЛЕН ПРОБИВ: Разработиха метод за борба с болестта на Алцхаймер"}
{"url": "https://pik.bg/%D0%B2%D1%83%D1%87%D0%B8%D1%87-%D1%80%D0%B0%D0%B7%D0%BC%D0%B0%D1%85%D0%B0-%D0%BF%D1%80%D1%8A%D1%81%D1%82-%D0%BD%D0%B0-%D0%BA%D1%84%D0%BE%D1%80-%D0%B7%D0%B0-%D0%BA%D0%BE%D1%81%D0%BE%D0%B2%D0%BE-news826970.html", "text": "Президентът на Сърбия Александър Вучич заяви остро, че ако КФОР не си върши работата в Косово относно защитата на сърбите, тогава има кой да го направи, предава македонският портал \"А1 ON\". \"Имаме прилично сътрудничество с КФОР, но след последните действия на Прищина, ареста на Марко Гурич и проникването в Газивода, доверието е много по-ниско. Поддържаме комуникация и трябва отново да градим добри отношения. Вярвам, че те са тук да защитят сръбската общност“, каза Вучич. Той заяви, че сърбите в Косово не трябва да се притесняват, защото ако КФОР не ги защити, то има кой да го направи, отбелязва \"Фокус\". Сподели:", "date": "2019.03.17", "title": "Вучич размаха пръст на КФОР за Косово"}
{"url": "https://pik.bg/%D0%BC%D0%BE%D0%B4%D0%B5%D1%80%D0%BD%D0%BE-%D0%B2%D1%81%D0%B8%D1%87%D0%BA%D0%B8-%D1%83%D1%87%D0%B8%D0%BB%D0%B8%D1%89%D0%B0-%D1%81-wi-fi-%D0%BC%D1%80%D0%B5%D0%B6%D0%B8-news826966.html", "text": "До средата на тази година се очаква във всички училища в страната да са изградени със средства на Министерството на образованието и науката Wi-Fi мрежи със защитена интернет-среда, съобщи министър Красимир Вълчев на среща в Банско с учители, директори, преподаватели от професионални гимназии и детски градини. Министърът подчерта, че това е само част от цялостната среда за електронно обучение. Към нея трябва да се добавят също и електронни образователни ресурси, отбелязват от просветното министерство. Един от новите проекти на МОН предвижда създаването на отворен облак. Това ще бъде платформа с безплатни образователни ресурси. Министърът акцентира върху възможността тя да съдържа електронни уроци, разработвани от самите учители. Преподавателите ще преминават първо през обучение за използването и създаването на подобни ресурси, обяви още Красимир Вълчев. След въвеждането на предмета „Компютърно моделиране“ в трети клас предстои и финансиране на дейности по интереси още от първи клас. Сподели:", "date": "2019.03.17", "title": "МОДЕРНО: Всички училища с Wi-Fi мрежи"}
{"url": "https://pik.bg/%D0%B4%D0%B0%D0%BD%D0%BD%D0%B8-%D0%B5%D0%B4%D0%B2%D0%B0-1-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5-%D0%B5-%D0%BE%D1%82-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B8%D0%B7%D0%B2%D1%8A%D0%BD-%D0%B5%D1%81-news826968.html", "text": "В същото време в страната ни са пребивавали и около 13 хиляди граждани на страни от ЕС-28, което съставлява едва 0,2% от българското население. Регистрирани са и 1870 чужденци, които са пребивавали без поданство у нас, отбелязва \"Новини.бг\". В Топ 5 на страните, които са имали най-много жители пребиваващи у нас, най-многочислена е била групата у нас с произход Русия - около 22 000 души. Следващите по численост са представители на Турция и Сирия - по около 12 800 души, на Украйна - около 6000. В същото време страната ни е била сред държавите в общността със сравнително нисък миграционен натиск през последните една-две години - през 2018 г. общо 2536 лица са потърсили закрила у нас, като само на 317 е бил предоставен статут на бежанец, а отказ са получили 1362 лица. За първия месец на тази година у нас са потърсили закрила само 147 души, като на 26 от тях е бил предоставен статут на бежанец. До 1 януари 2018 г. у нас са пребивавали около 71 000 граждани на страни извън ЕС, което е около 1% от българското население, отчита Евростат. Пак по данни на европейската служба, към същата дата населението на България наброява 7 050 000 жители. Сподели:", "date": "2019.03.17", "title": "ДАННИ: Едва 1% от българското население е от граждани извън ЕС"}
{"url": "https://pik.bg/%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D1%81%D0%B5-%D1%84%D1%83%D0%BA%D0%B0-%D1%81-%D0%BD%D0%B0%D0%B9-%D0%B4%D1%8A%D0%BB%D0%B3%D0%B0%D1%82%D0%B0-%D0%BF%D0%B5%D0%B9%D0%BA%D0%B0-%D0%B2-%D1%81%D0%B2%D0%B5%D1%82%D0%B0-news826943.html", "text": "Най-дългата пейка в света се намира в Пазарджик. На 1 юни 2011г в парк \"Острова\" бе открита пейката, която кандидатства и за най-дългата в света. На церемонията пристигна и екип от Книгата за рекордите на Гинес, но съоръжението не беше официално признато за най-дългото. Причината станаха масичките между отделните части. Иначе пейката е дълга 1011 метра и на нея могат да седнат едновременно 2020 човека. Официално най-дългите пейки в света са в Полша и Япония. Те са съответно дълги 613 метра и 461 метра. Сподели:", "date": "2019.03.17", "title": "Пазарджик се фука с най-дългата пейка в света"}
{"url": "https://pik.bg/%D1%81%D1%82%D0%B0%D1%80%D0%B0%D1%82%D0%B0-%D0%B3%D0%BE%D1%81%D0%BF%D0%BE%D0%B6%D0%B0-%D0%B3%D0%BE%D1%82%D0%B2%D0%B8-%D0%BC%D0%BE%D1%89%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%BD%D0%B5%D1%80%D0%B0%D0%B4%D0%B7%D1%83%D1%80%D0%B8%D1%82%D0%B5-news826894.html", "text": "Италианският действащ шампион Ювентус си постави доста амбициозна цел да привлече в редиците си бранителя на Интер - Милан Шкриняр, твърди електронното издание за трансфери \"Калчомеркато\". \"Старата госпожа\" иска да подмлади тима си в дефанзивен план и търси далеч по-млади състезатели от Лео Бонучи, Джорджо Киелини и Андреа Бардзали, които вече са прехвърлили 30-те и в никакъв случай не може да се каже, че са добра перспектива за далечно бъдеще. 24-годишният Шкриняр пасва идеално на торинския колос, акцентира \"Гол\".  Освен това той играе много силно за Интер като цяло и успя да се утвърди като един от най-стабилните централни бранители в италианския елит. Неговият договор с тима е до лятото на 2022 година и той е оценяван на 60 милиона евро. Сподели:", "date": "2019.03.17", "title": "\"Старата госпожа\" готви мощен удар по \"нерадзурите\"?"}
{"url": "https://pik.bg/%D0%BF%D1%80%D0%B8%D0%BD%D1%86%D0%BE%D0%B2%D0%B5%D1%82%D0%B5-%D1%81-%D0%BA%D0%BB%D1%8E%D1%87%D0%BE%D0%B2-%D1%85%D0%BE%D0%B4-news826874.html", "text": "Ръководството на ПСЖ възнамерява да даде нов договор на треньора Томас Тухел, съобщава \"Екип\". Шефовете на \"принцовете\" искат да удължат споразумението на германския спец за още 12 месеца. Настоящето е до лятото на 2020 г. Тухел пое ПСЖ миналото лято. И под негово ръководство отборът не успя да прескочи 1/8-финалите на Шампионска лига. Френският действащ първенец отпадна от Манчестър Юнайтед след победа с 2:0 на \"Олд Трафорд\" и загуба с 1:3 в Париж. Поражението дойде с попадение от дузпа в добавеното време. В Лига 1 ПСЖ е без конкуренция и има солидна преднина на върха пред Лил, акцентира \"Гол\". Сподели:", "date": "2019.03.17", "title": "\"Принцовете\" с ключов ход?"}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B0%D0%B1%D1%8A%D0%B1%D0%B2%D0%B0-%D1%81-16-000-%D0%BA%D0%BE%D0%BB%D0%B8-%D0%B3%D0%BE%D0%B4%D0%B8%D1%88%D0%BD%D0%BE-news826951.html", "text": "Ако си мислите, че пловдивчани нямат пари да си купят кола, много се лъжете. Средно на година в града и областта автомобил си купуват почти 40 000 души, отбелязва \"Марица\". За 2018 г. в сектор “Пътна полиция\" под тепетата са регистрирани 39 332 моторни превозни средства. Това означава, че всеки 17-и жител се е сдобил с ново возило. В същото време случаите с прекратена регистрация са 23 578. Съвсем лесно може да се пресметне, че годишно автопаркът на Пловдив набъбва с близо 16 хиляди годишно. Според статистиката 2400 (10%) от новорегистрираните автомобили са нови, а ​втора ръка са 90 на сто от тях - 36 932. Данните на европейската статистика за България сочат, че миналата година у нас е имало регистрирани над 3,4 милиона автомобила, което значи, че всеки десети от тях е с регистрация РВ. Евростат изчислява още, че автопаркът в България нараства с по около 100 хиляди автомобила на година. Сподели:", "date": "2019.03.17", "title": "Пловдив набъбва с 16 000 коли годишно"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BF%D0%BB%D0%B5%D0%BD%D1%83%D0%BC-%D0%B2-%D0%B1%D1%81%D0%BF-%D0%B8%D0%BC%D0%B0-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BD%D0%B0-%D1%84%D1%83%D0%BD%D0%B4%D0%B0%D0%BC%D0%B5%D0%BD%D1%82%D0%B0%D0%BB%D0%BD%D0%BE-%D0%BD%D0%B8%D0%B2%D0%BE-%D1%80%D0%B0%D0%B7%D0%BD%D0%BE%D0%B1-news826904.html", "text": "- Работа на БСП си е по какъв начин ще си подредят листите. Те си имат достатъчно драми вътре в себе си в момента. Доколкото разбрах, Сергей Станишев е получил най-много номинации от всички. И на този пленум ще се види доколко тези номинации имат някакво значение за ръководството на БСП и нейният лидер. Аз лично обаче, извън подреждането на тяхната листа, очаквам Корнелия Нинова много ясно да каже дали подкрепя Франс Тимерманс за председател на Европейските социалисти. Това е изключително важно. - Трябва да каже дали го подкрепя, или не. И тук ще припомня, че Тимерманс е сред най-големите поддръжници на Истанбулската конвенция и дори в програмните документи на партията на Европейските социалисти и на неговата програма се казва, че тази конвенция ще бъде наложена във всички държави в Европа. В същото време при БСП в критериите за евродепутати е записано, че никой, който подкрепя Истанбулската конвенция, няма право да става евродепутат. Така че, на мен ми е много интересно госпожа Нинова дали изобщо ще каже нещо по този въпрос. А е длъжна да каже дали подкрепя или не кандидата на европейските социалисти за председател на еврокомисията. Както и бъдещият водач на листата, разбира се. - Разнобой между Корнелия Нинова и Сергей Станишев така или иначе съществува. Ако ме питате дали БСП ще се разцепи на този пленум, според мен – няма. Но така или иначе, там има напрежение и то на фундаментално ниво. Те имат диаметрално противоположни виждания по основни въпроси, които засягат и Европа и България. Това е и големият проблем на БСП, и на това се дължи невъзможността на БСП да се оформи като реалистична алтернатива за управление. Просто вътре в самата партия не са се разбрали какво искат и за какво се борят. - В посока, че най-вероятно, нито една от двете страни няма да промени радикално своето мнение. Иначе, така или иначе, БСП е една партия, която от 1990 година насам е в едно такова разкрачено положение по отношение на ценностите си. И България е ставала жертва на това разкрачено положение. През 1996 година , когато  една от основните причини за тогавашната най-голяма криза бяха вътрешните борби в БСП за това дали тогава България да опита да съхрани държавния капитализъм и държавната основа на икономиката или пък да тръгне към приватизация и модернизация. И в крайна сметка не успяха да направят нито едното, нито другото. По същият начин през 2013 година, поради техните вътрешни неразбирателства и дърпането в различни посоки от различните крила, накрая се оказа, че човекът, който са номинирали за министър-председател, премина в по-малкия коалиционен партньор. За съжаление и в момента са в някаква подобна ситуация. И това прави амбициите им да управляват страната, а доколкото разбирам, амбицията им е да управляват самостоятелно, защото те са в отчетлив конфликт с всички политически сили, единствената добронамереност от тяхна страна виждам по отношение на „Демократи за силна България” и „Демократична България” коалицията, несъстоятелни. За друг не съм чул да кажат добра дума или да протегнат ръка. Така че, доколкото виждам, те или ще управляват самостоятелно, или в коалиция с „Демократична България”, ако, разбира се, народа реши. - Очаквам с интерес да видя дали пленумът ще реши този въпрос с идването им на работа. Дали ще продължат да почиват, или ще се върнат на работните си места? Това също е немаловажен въпрос. Индикациите на госпожа Корнелия Нинова са ясно, че нямат намерение да се връщат. Дали пленумът мисли по този начин, ще разберем днес. Защото госпожа Нинова мисли едно, но това не означава, че и партията и Националният съвет мислят същото. Не мога да предполагам там как ще се развият нещата.Предполагам, че този въпрос ще бъде разгледан, защото той не е маловажен. Вкараха се в една ситуацията, в която пропуснаха две възможности да се върнат с достойнство в Народното събрание и дори, ако щете, да го направят като победители. Пропуснаха тези две възможности и сега ще трябва да търсят изход от тази ситуация, в която сами се поставиха доста неразумно. Това е техен проблем. Ние работим и без тях доста добре. Сподели:", "date": "2019.03.17", "title": "САМО В ПИК: Тома Биков за червения пленум: В БСП има напрежение на фундаментално ниво, разнобоят между Нинова и Станишев е факт"}
{"url": "https://pik.bg/%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81%D0%B0%D1%89-%D0%BF%D1%80%D0%B5%D1%85%D0%B2%D1%8A%D1%80%D0%BB%D1%8F%D1%82-%D0%B2-%D0%B5%D0%B2%D1%80%D0%BE%D0%BF%D0%B0-%D1%8F%D0%B4%D1%80%D0%B5%D0%BD%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87%D0%B8---%D0%B4%D0%B2%D0%B0-%D0%BB%D0%B5%D1%82%D1%8F%D1%82-%D0%BE%D0%BA%D0%BE%D0%BB%D0%BE-%D1%80%D1%83%D1%81%D0%B8%D1%8F-news826944.html", "text": "САЩ са предислоцирали в английската военна база Феърфорд пети стратегически бомбардировач B-52H Stratofortress. Самолетът е способен да ядрени крилати ракети и бомби. Според агенция \"Интерфакс\", която цитира данни от западните служби за контрол на въздушното движение, бомбардировачът се е приземил в събота във въздушната база в 12:35 часа московско време. Други два такива бомбардировача пристигнаха в базата в четвъртък и петък. Преди това обаче те са минали съвсем близо до руския анклав Калининград. Отбелязва се, че те не са нарушили руското въздушно пространство. Въпреки това руските ПВО са реагирали и са поставили под наблюдение самолетите. Отбелязва се, че през следващите дни броят на B-52H Stratofortress във Феърфорд може да бъде увеличен до осем самолета, което означава, че други три бомбардировача ще бъдат предислоцирани в Европа. Сподели:", "date": "2019.03.17", "title": "КАКВО СЕ СЛУЧВА: САЩ прехвърлят в Европа ядрени бомбардировачи - два летят около Русия"}
{"url": "https://pik.bg/%D0%B8%D1%81%D1%82%D0%B8%D0%BD%D0%B0-%D0%BB%D0%B8-%D0%B5-%D1%86%D0%B5%D0%BD%D0%BA%D0%BE-%D1%87%D0%BE%D0%BA%D0%BE%D0%B2-%D0%B3%D0%B0%D1%81%D0%BD%D0%B5-%D0%B2-%D0%B0%D1%80%D0%B5%D1%81%D1%82%D0%B0-%D0%BE%D1%82-%D0%BA%D0%BE%D0%B2%D0%B0%D1%80%D0%BD%D0%B0-%D0%B1%D0%BE%D0%BB%D0%B5%D1%81%D1%82-news826634.html", "text": "Бившият кмет на Галиче и настоящ клиент на прокуратурата и съда Ценко Чоков, може за пореден път да излезе преждевременно от ареста заради коварно заболяване. Подсъдимият за рекетьорски изстъпления гологлав здравеняк е поискал чрез адвокатите си да бъде подложен на обстойни медицински изследвания само три месеца, след като бе пуснат под домашен арест заради влошено здравословно състояние, но впоследствие беше върнат в килията си, след като беше сгащен да гуляе в тузарски ресторант в София. Според близките на замесения от гангерска закваска Чоков, той гаснел бавно от рак на стомаха. Доскорошният дерибей на врачанското село е свалил 15 кила само през последните 6-7 месеца. Загубата на килограми била съпътствана от тежест в корема, затруднено гълтане и връщане на току-що погълната храна, пише за състоянието му столичен седмичник. \"Ценко е в окаяно състояние и ако не излезе скоро от ареста, ще загине там. Той на няколко пъти опита да си издейства преглед в реномирана клиника, където да го диагностицират, но от съда и прокуратурата не му разрешават\", коментират притеснени негови приближени. Здравословните неволи на Чоков започнаха още преди година, когато съдът прие за меродавна медицинската експертиза на д-р Цветелин Гатев от Военна болница, според която здравето и животът на пациента са застрашени в затвора. Пред съда медикът разкри, че феодалът на Галиче страда от черепно-мозъчна травма, получена преди 3 години при битов инцидент. Сподели:", "date": "2019.03.17", "title": "ИСТИНА ЛИ Е? Ценко Чоков гасне в ареста от коварна болест"}
{"url": "https://pik.bg/%D0%B0%D0%BB%D0%B5%D0%BA%D1%81-%D1%80%D0%B0%D0%B5%D0%B2%D0%B0-%D0%B2-%D0%BE%D1%87%D0%B0%D0%BA%D0%B2%D0%B0%D0%BD%D0%B5-%D0%BD%D0%B0-%D0%BD%D0%B0%D0%B9-%D1%80%D0%B0%D0%B4%D0%BE%D1%81%D1%82%D0%BD%D0%BE%D1%82%D0%BE-%D1%81%D1%8A%D0%B1%D0%B8%D1%82%D0%B8%D0%B5-%D0%B2-%D0%B6%D0%B8%D0%B2%D0%BE%D1%82%D0%B0---%D1%89%D0%B5-%D1%81%D1%82%D0%B0%D0%B2%D0%B0-%D0%BC%D0%B0%D0%B9%D0%BA%D0%B0-news826629.html", "text": "Алекс Раева ще става майка. Радостната вест споделя пред столичен ежедневник близка приятелка на певицата, която от години се опитва да забременее, но до момента неуспешно. Засега е ясно, че бившата любовница на Слави Трифонов е трудна от четири месеца, като се очаква първото ѝ бебе да се появи на бял свят в края на лятото – през август или началото на септември. 38-годишната Алекс упорито държи бащата на бебето далече от любопитни очи и въпреки че двамата са заедно повече от две години, мачото тъне в анонимност. Нейната позната сподели още, че красавицата забременяла след няколко опита ин витро в елитна столична клиника. След дълга битка с природата медиците все пак успели да запазят зародиша и днес певицата се радва на понаедряло коремче. Една от драмите на Алекс бе абортът, който сама реши да направи по време на връзката си със Слави преди повече от десетилетие. Тогава се твърдеше, че гологлавият шоумен бил готов да стане татко, но софиянката отказала да ражда, защото бебето щяло да спъне кариерата ѝ на сцената. След милионера от Учиндол блондинката дълго време имаше връзка с диджей Дончо. През 2017-а обаче двойката се разпадна заради системни изневери на палавия музикант. И въпреки че приятелите им очакваха двойката да се ожени и да има деца, Алекс изненадващо обяви: \"С Дончо се разделихме, запазихме много добри отношения, но вече имам нов мъж до себе си и съм щастлива\". Наскоро диджеят пък смени певицата и тв водеща с поредната засукана мадама. Оказа се, че музикантът вече си ляга с горещата брюнетка Тамара Кривлева, известна в музикалните среди като танцьорка и хореограф на най-успешния у нас балет \"Нова\". Двамата бяха изловени в интимни моменти навръх Нова година. Въпреки цялата шумотевица бившата беквокалистка на Слави успя да скрие новото си гадже от любопитната публика. За мъжа до нея се знае само, че е неин приятел от училищната скамейка, че върти дребен бизнес и че също като блондинката обича морето. Наскоро двамата с тайнствения мачо прекараха седмица на Малдивите, където се отдадоха на романтика и гмуркане. Сподели:", "date": "2019.03.17", "title": "Алекс Раева в очакване на най-радостното събитие в живота - ще става майка"}
{"url": "https://pik.bg/%D1%81%D0%B2%D0%BE%D0%B1%D0%BE%D0%B4%D0%BD%D0%B8-%D0%BC%D0%B5%D1%81%D1%82%D0%B0-%D0%BF%D1%8A%D1%82%D0%BD%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%B5-%D1%82%D1%8A%D1%80%D1%81%D1%8F%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-news826912.html", "text": "Областна дирекция на МВР във Варна обяви начало на прием на документи за желаещи да заемат вакантните младши изпълнителски длъжности „Младши автоконтрольор“ ІІ-І степен, съобщава „Булнюз”. Свободните места са 15. От тях 10 са за сектор „Пътна полиция“, 3 за Районното управление в Девня и 2 в полицейския участък в Дългопол. Кандидатите трябва да отговарят на няколко изисквания. Едно от тях е да не са по-възрастни от 40 години към датата на обявяване на конкурса. Това изискването не се прилага за кандидатите, които са бивши държавни служители на МВР, заемали длъжности по Закона за МВР или настоящи служители в министерството. Освен това кандидатите трябва да имат завършено средно образование и да притежават свидетелство за управление на МПС категория „В“ или по-висока. Сподели:", "date": "2019.03.17", "title": "Свободни места: Пътни полицаи се търсят във Варненско"}
{"url": "https://pik.bg/2000-%D0%B0%D1%82%D0%B0%D0%BA%D0%B8-%D1%81%D1%80%D0%B5%D1%89%D1%83-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news826972.html", "text": "Германските власти са регистрирали за миналата 2018 година почти 2000 атаки срещу мигранти и центрове за настаняване на кандидати за убежище. Атаките започват от словесен тормоз, през увреждане на имущество до телесни повреди и убийства, съобщават ДПА и БГНЕС. По данни на германското министерство на вътрешните работи повечето от нападенията, които са общо 1775 на брой, са били срещу мигранти. Регистрирани са били и 173 атаки срещу центрове за настаняване. При тези престъпления са били ранени 315 човека. Броят на нападенията е по-малък в сравнение с 2016 и 2017 г., въпреки че е възможно миналата година да са били регистрирани със закъснение атаки, извършени по-рано. Сподели:", "date": "2019.03.17", "title": "2000 атаки срещу мигранти за година в Германия"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-13-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%B2-%D0%B3%D1%8A%D1%80%D1%86%D0%B8%D1%8F-news827023.html", "text": "Полицията залови 13 нелегални преселници на магистрала в Северна Гърция след проверка на камион, шофиран от 63-годишен мъж. Той е арестуван по подозрения за трафик на хора. Камионът е бил спрян за проверка в ранните часове на деня близо до пътен възел Дервени. Мигрантите, чиито етнически произход засега е неясен, са носели голяма сума пари, за да платят трансфера си до Италия през западното пристанище Патра, съобщиха полицейски източници. Притокът на преселници през гръцко-турската граница се увеличи драстично през последните месеци, а властите в Атина съобщават, че за миналата година скокът е с една трета. Сподели:", "date": "2019.03.17", "title": "Спипаха 13 нелегални мигранти на магистрала в Гърция"}
{"url": "https://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B4%D0%BE%D0%BB%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B5%D1%82%D0%BE-%D0%B7%D0%B0%D1%89%D0%BE-news827009.html", "text": "Жители на Долна Оряховица излизат на мирен протест заради лошото състояние на уличната мрежа в града. Това съобщи радио „Фокус-Велико Търново”, като се позовава на един от основните организатори Йордан Байчев. Протуестът трябва да започне в 11:00 часа. Исканията на протестиращите са в шестмесечен срок да видят реални резултати по отношение на подобряването на състоянието на улиците в града. „Всички улици в Долна Оряховица са в окаяно състояние, като изключим централната. Ние не сме наивни хора и знаем, че не може да бъдат преасфалтирани всички улици, но желанието ни е да започнем да виждаме, че нещо се прави по въпроса“, посочи Йордан Байчев. Той допълни, че исканията на протестиращите са първоначално да започне да се работи по улиците, перпендикулярни на главната – „Любен Каравелов“, „Райко Даскалов“, „Ал. Стамболийски“ и „Янтра“. „Това са основни артерии, по които всички граждани преминават, когато тръгват сутрин за работа и вечер, когато се прибират вкъщи, но и всички други улици са в много лошо състояние“, коментира инициаторът на протеста. Той посочи, че няма спомен да са се извършвали ремонти на уличната мрежа в града, като единствено преди последните местни избори е бил обновен участък от около 300 метра. „Ясно ни е, че с изборни ходове няма да стане. Трябва постоянен натиск, за да има реален резултат. Хората са много недоволни и настояват за данъците, които плащат, да видят някакъв резултат. Нямаме гръмки искания. Ясно ни е, че не можем да станем швейцарско градче или село за кратко време. Имаме съвсем реални искания – да започне някакъв видим ремонт“, допълни Байчев. По думите му е необходимо да се изготви дългосрочна програма за цялостно преасфалтиране на улиците. Той заяви, че се очаква на градския площад в неделя да присъстват голяма част от жителите на Долна Оряховица и изрази надежда протестът да бъде уважен и от представители на местната власт в лицето на кметовете на града и на Община Горна Оряховица. Гражданите предвиждат да инициират подписка с искане за изготвяне на план за ремонтиране на уличната мрежа, която да бъде внесена в Общината. Сподели:", "date": "2019.03.17", "title": "Жители на Долна Оряховица излизат на протест. Ето защо"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-%D0%BF%D0%BE%D0%BB%D1%83%D1%87%D0%B8%D0%BB%D0%B0-%E2%80%9E%D0%BC%D0%B0%D0%BD%D0%B8%D1%84%D0%B5%D1%81%D1%82%D0%B0-%D0%BD%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B5%D0%B4%D0%B8-%D0%B0%D1%82%D0%B0%D0%BA%D0%B0%D1%82%D0%B0-news827007.html", "text": "Премиерът на Нова Зеландия Джасинда Ардърн е получила на електронната си поща „манифеста\" на терориста Брентън Тарант 9 минути преди атаката му в Крайстчърч, предаде „Франс Прес”, цитирана от БНР. Пред журналисти Ардърн уточни, че е била сред близо 30-те получатели на имейла на 28-годишния австралиец, в който обаче „не е имало включена локация, нито специфични подробности“. По думите ѝ, документът е бил препратен на разузнавателните служби 2 минути след като е бил получен. Полицията смята, че Брентън Тарант е действал сам. Засега се смята, че другите три лица арестувани след стрелбата в двете джамии не са замесени, каза шефът на полицията Майк Буш, но посочи, че това все още се проучва. Жертвите на нападението срещу джамии в Крайстчърч са на възраст от 3 до 77 години, показва неокончателен списък на загиналите, изготвен от семействата. Засега властите не са разкрили самоличността на загиналите. В болници остават 34 от общо 50-те ранени при атаките. Мерките за сигурност около джамиите в Нова Зеландия след атаките от петък остават засилени. Премиерът Ардърн повтори обещанието си, че законите за притежание на оръжие ще бъдат променени. Правителството ще обсъди новата политика утре, добави тя. Нова Зеландия налага по-малко ограничения над притежанието на пушки от други страни. По-строг контрол се осъществява над притежанието на пистолети. Служителите на „Фейсбук” са премахнали за едно денонощие над 1,5 милиона записи на атентата в Крайстчърч. 80 на сто от тях са били премахнати още по време на ъплоадването, добави говорителка на компанията, цитирана от ТАСС. Акаунтите на извършителя на нападението във „Фейсбук” и „Инстаграм” са блокирани, а служителите на компанията премахват и съобщенията на лицата, които изразяват подкрепа за действията му, подчерта говорителката. Сподели:", "date": "2019.03.17", "title": "Премиерът на Нова Зеландия получила „манифеста\" на нападателя минути преди атаката"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%88%D0%BE%D0%BA-%D0%B2-%D0%B1%D1%81%D0%BF-%D0%BF%D1%80%D0%B5%D0%B4%D0%B8-%D0%BF%D0%BB%D0%B5%D0%BD%D1%83%D0%BC%D0%B0---%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%BC%D0%B5%D0%BD%D0%B8-%D0%BD%D0%B4%D1%81%D0%B2-%D1%81-%D0%B1%D1%81%D0%BF-news826850.html", "text": "Социалистите са в пълен шок. Преди ден е станало ясно, че майката на лидерката им Корнелия Нинова - Маргарита Минкова, която миналата седмица стана член на БСП, до този момент е ръководела пенсионерската организация на НДСВ в Мизия. Това разкриха пред ПИК отлично информирани източници от \"Позитано\" 20. Тя подала заявлението си за членство сама и била приета от общинската конференция. За Маргарита Минкова се знае, че е била лаборантка по професия и е членувала в БКП, но не се знае какво е станало, след като партията се премиенува на БСП по идея на покойния Александър Лилов, а членовете ѝ се презаписваха в нея. Няма никакво съмнение обаче, че в един момент се е включила в НДСВ, вероятно когато изчезналата вече партия на Симеон Сакскобургготски беше на власт. Иначе просто не би могла да бъде шефка на пенсионерската организация на тази политическа сила в Мизия. Очевидно обаче скоропостижната политическа смърт на НДСВ, както и парадоксът майката на лидерката на БСП да е член на друга партия, пък макар и със затихнали функции, са накарали възраствата жена и щерка ѝ да обмислят преориентацията ѝ към БСП. \"Крушата е пада по-далеч от дънера. Дъщерята се слагаше на СДС, когато беше силен, а сетне влезе в БСП, майката се отказала от партията си в най-трудните ѝ години, отишла да членува в друга и сега пак се връща в нея, когато щерка ѝ е лидер. Меркантилни бояджии, това са тия хора\", коментират гнусливо социалистите. Въпреки че връчили партийната книжка на майката на Корнелия Нинова, на същата конференция червените издигнали Сергей Станишев за евролистата на БСП, срещу когото Нинова се бори с нокти и зъби. Сподели:", "date": "2019.03.17", "title": "РАЗКРИТИЕ НА ПИК: Шок в БСП преди пленума - майката на Корнелия Нинова смени НДСВ с БСП"}
{"url": "https://pik.bg/%D0%B8%D0%BD%D1%82%D1%80%D0%B8%D0%B3%D0%B0-%D0%BF%D1%80%D0%B5%D0%B4%D0%B8-%D0%BF%D0%BB%D0%B5%D0%BD%D1%83%D0%BC%D0%B0-%D0%BD%D0%B8%D0%BD%D0%BE%D0%B2%D0%B0-%D0%B8-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D0%BC%D0%B0%D0%BD%D0%B8%D0%BF%D1%83%D0%BB%D0%B8%D1%80%D0%B0%D0%BB%D0%B8-%D0%BF%D1%80%D0%BE%D1%82%D0%BE%D0%BA%D0%BE%D0%BB%D0%B8%D1%82%D0%B5-%D0%B7%D0%B0-%D0%B5%D0%B2%D1%80%D0%BE%D0%BB%D0%B8%D1%81%D1%82%D0%B0%D1%82%D0%B0-%D0%B2-%D0%BF%D0%BE%D0%BB%D0%B7-news827034.html", "text": "Грандиозна манипулация с протоколите за номинациите за евровота в БСП подозират масово от структурите в страната преди червения пленум днес. Това разкриха социалисти пред ПИК час преди старта на заседанието на Националния съвет. Съмненията им се засилват от седмица насам все повече заради тотално различните резултати, които обявяват водещи фигури от ръководството на столетницата. Вчера лидерът на ПЕС Сергей Станишев заяви, че над 85% от структурите са номинирали него за водач на червената листа. Преди ден обаче бившата му половинка и настояща депутатка Елена Йончева се похвали, че именно тя е с най-много номинации, а същото заяви по-рано днес и Кирил Добрев. ОТ структурите обаче са категорични, че на повечето места вотът е именно за Станишев, а на следващите места са проф. Иво Христов, Деница Златева и проф. Румен Гечев. Затова недоумяват как приближените на лидерката цитират други резултати и провиждат грандиозна манипулация с протоколите и подмяна на вота им. Ако това се е случило, то един човек знае как е станало, защото именно от него зависи – Кирил Добрев, който като зам.-председател на БСП отговаря именно за структурите. Затова и изявлението му от преди минути е знак, че ръководството вече е взело решение кой ще е водач на листата и е готово на всичко, за да наложи своята визия. Сподели:", "date": "2019.03.17", "title": "ИНТРИГА ПРЕДИ ПЛЕНУМА: Нинова и Кирил Добрев манипулирали протоколите за евролистата в полза на Йончева срещу Станишев"}
{"url": "https://pik.bg/%D0%B2%D0%B0%D0%BB%D1%82%D0%B5%D1%80%D0%B8-%D0%B1%D0%BE%D1%82%D0%B0%D1%81-%D1%81-%E2%80%9E%D0%BC%D0%B5%D1%80%D1%86%D0%B5%D0%B4%D0%B5%D1%81%E2%80%9D-%D1%81%D0%BF%D0%B5%D1%87%D0%B5%D0%BB%D0%B8-%D0%BF%D1%8A%D1%80%D0%B2%D0%B8%D1%8F-%D1%81%D1%82%D0%B0%D1%80%D1%82-%D0%B7%D0%B0-%D1%81%D0%B5%D0%B7%D0%BE%D0%BD%D0%B0-%D0%B2%D1%8A%D0%B2-%D1%84%D0%BE%D1%80%D0%BC%D1%83%D0%BB%D0%B0-1-news827038.html", "text": "Пилотът на \"Мерцедес\" Валтери Ботас е победител в първия старт от новия сезон във Формула 1 По традиция надпреварата и тази година започна в Австралия, а финландецът за четвърти път в кариерата си се качи на най-високото стъпало на почетната стълбичка. Ботас никога не е бил първи в откриващото състезание. Най-доброто му представяне до сега беше третото място от 2017 г. От тогава е и последната му победа в Гран при - в Дубай. Пилотът на \"Мерцедес\" стартира от втора позиция и още в първата обиколка изпревари 5-кратния световен шампион и лидер след квалификациите - Люис Хамилтън, който също се състезава за \"Мерцедес\". По време на състезанието финландецът си осигури комфортна преднина, като дори поиска от екипа си да смени гумите преди финала, за да постигне най-бързата обиколка на пистата. От там обаче прецениха, че рискът е прекалено голям. В крайна сметка Ботас първи видя карирания флаг, а зад него остана Хамилтън, който така и не намери начин да се противопостави на съотборника си. Трети в Австралия е пилотът на \"Ред Бул\" Макс Верстапен. Той завърши пред Себастиан Фетел с \"Ферари\", като двамата размениха местата си от старта. Пети е Шарл Льоклер също с \"Ферари\". Следващото състезание от календара е Гран при на Бахрейн на пистата \"Сахир\" на 31 март. Сподели:", "date": "2019.03.17", "title": "Валтери Ботас с „Мерцедес” спечели първия старт за сезона във Формула 1"}
{"url": "https://pik.bg/%D1%81%D0%BB%D0%B5%D0%B4-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B7%D0%B8%D1%8F-%D0%B8%D1%82%D0%B0%D0%BB%D0%B8%D1%8F-%D0%B7%D0%B0%D1%81%D0%B8%D0%BB%D0%B2%D0%B0-%D0%BC%D0%B5%D1%80%D0%BA%D0%B8%D1%82%D0%B5-%D0%B7%D0%B0-%D0%BD%D0%B0%D0%B1%D0%BB%D1%8E%D0%B4%D0%B5%D0%BD%D0%B8%D0%B5-news826981.html", "text": "\"Комитетът за стратегически анализ за борба с тероризма проведе тази сутрин извънредна среща след атаката, извършена срещу две джамии в Нова Зеландия\", съобщи пресслужбата на италианския вътрешен министър и лидер на крайнодясната партия \"Лига\". \"Няма никаква установена връзка между извършителя на нападенията и Италия, но нашите служби за сигурност остават нащрек и следят ситуацията\", се отбелязва в комюникето. Дадени са разпореждания за засилено наблюдение, за да се избегне опасността извършителят да вдъхнови хора \"от радикализираните среди\" да прибягнат към насилие, пише още в текста. Брентън Тарант, 28-годишен австралиец, бе обвинен в убийството на 49 души в две джамии в Нова Зеландия. Италия ще засили мерките за наблюдение, за да не позволи да бъдат извършени нападения, вдъхновени от вчерашния атентат в новозеландския град Крайстчърч, заяви италианският министър на вътрешните работи Матео Салвини. Сподели:", "date": "2019.03.17", "title": "След атентата в Нова Зеланзия, Италия засилва мерките за наблюдение"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0---%D0%BA%D0%B0%D0%BA%D0%B2%D0%BE-%D1%81%D0%B0-%D0%BD%D0%B8-%D0%BE%D1%82%D1%80%D0%B5%D0%B4%D0%B8%D0%BB%D0%B8-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B7%D0%B0-%D0%B4%D0%BD%D0%B5%D1%88%D0%BD%D0%B8%D1%8F-%D0%B4%D0%B5%D0%BD-news826995.html", "text": "Вашата щедрост ще доведе до финансови загуби. Не прекалявайте с покупките и не харчете за ненужни вещи и бързо развалящи се продукти. Не е нужно да се презапасявате, само защото някой около вас го прави. Бъдете внимателни, ако се налага да сте на работното си място. От сутринта сте разсеяни и трудно се справяте със задачите си. Денят изисква преди всичко да се грижите за себе си и за успехите си. Не спорете с колегите си, ако не сте сигурни във верността на информацията, която ви поднасят. Независимо от нежеланието ви за активна работа, сте удовлетворени от постигнатото и жънете успехи с лекота. Бъдете търпеливи и отговорни към семейните си задължения и не бягайте от текущи ремонти, които е добре да организирате днес, защото ако ги забавите, те ще са причина за огромни разходи. Не губете решителността си, ако сте на работното си място и използвайте възможността да блеснете с уменията си. В личния живот не бързайте да слагате край на отношенията си и да поставяте ново начало. На работното място завършете започнатите задачи. Ще възникнат проблеми, които се налага да разрешите, но без подкрепата на вашите колеги. От вас зависят бъдещите ви успехи. Бъдете особено внимателни, ако сте зад волана. Разсеяни сте. Не са изключени автопроизшествия. На работното си място не проявявайте егоизъм. Разпределете си добре времето, за да успеете и да се справите със задачите си до края на работния ден и след това да си почивате. Ще се радвате на спокойствие и на новина за приходи. Завистта на вашите неприятели ви изнервя. Не се впечатлявайте, ако искате да си спестите разправиите. Не пътувайте дори и делово, ако трябва да сте зад волана! Ако се налага да заминете някъде, ползвайте обществения транспорт. Не рискувайте. Възможен е конфликт с роднини - причина за притеснения в личният ви живот. Обмислете промените, които искате да наложите на вашето работното място. Анализирайте действията си. Песимизма ви може да стане причина за проблеми. Деловите срещи и разговори са успешни. Трудностите преодолявате с лекота, ако анализирате събитията и сте избрали правилно поведение спрямо опонентите си. Бъдете разумни и отговорни. Не провеждайте делови срещи и разговори, за които знаете, че ще ви донесат разочарования. Не разчитайте на късмета си. Очаквайте предложение за нова работа, но ви съветвам да не давате прибързано съгласието си и да не напускате до края на този месец сигурната си работа. През целия ден ви очакват блестящи изяви на работното място, но се пазете от разочарования в личен план, заради завистта на ваши роднини, която ви преследва за пореден път. Убеждават ви да се включите в рисковани начинания. Откажете ги без колебание, а когато се освободите от досадниците и се приберете у дома се отдайте на почивка. Обстановката на работното място не е особено благоприятна заради прибързаните ви действия. Намерете начин да изясните недоразуменията, възникнали в семейството ви. Успехът и добрите приходи днес са за търговците. На работното място бъдете внимателни в думите и действията си. Ако критикувате и иронизирате колегите си ще си спечелите врагове. Не се съмнявайте в искреността на вашите близки и приятели. На работното си място поднесете новите си идеи и ги обсъдете с вашите колеги. По-добре не провеждайте делови срещи и разговори и ги уговорете за следващата седмица. Не взимайте прибързани решения. Сподели:", "date": "2019.03.17", "title": "САМО В ПИК: ХОРОСКОПЪТ НА АЛЕНА - Какво са ни отредили звездите за днешния ден"}
{"url": "https://pik.bg/%D0%BA%D1%80%D0%B0%D0%B9-%D0%BD%D0%B0-%D1%81%D0%B5%D1%80%D0%B3%D0%B8%D0%B8%D1%82%D0%B5-%D0%BF%D0%BE-%D0%BF%D0%BB%D0%B0%D0%B6%D0%B0-%D0%BC%D0%B0%D1%85%D0%B0%D1%82-%D0%B2%D1%81%D0%B8%D1%87%D0%BA%D0%B8-%D0%B1%D0%B0%D1%80%D0%B0%D0%BA%D0%B8-%D0%BF%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5%D1%82%D0%BE-news827013.html", "text": "Край на безразборното поставяне на бараки, сергии и павилиони по родното Черноморие. С приемането на последните промени в Закона за устройство на територията, влизат по-строги мерки и правила за преместваемите обекти. Въпреки че през последните години периодично бяха събаряни незаконни постройки, броят им в курорта Слънчев бряг още е голям. Точният им брой обаче не знаят дори в Община Несебър, която до сега отговаряше за премахването им. За незаконно поставени обекти вече ще следи Дирекцията за строителен контрол, не само в държавните имоти, каквито са плажовете, но и в частните. Това предизвика недоволството на част от бизнеса, които се заканиха да оспорят промените в съда. Огромните навеси, превзели тротоарите край морето, до няколко дни трябва да бъдат премахнати. Собствениците не разкриват откъде е дошъл ултиматумът. Павилионите, които са в концесията на плажа обаче остават. По сега действащата наредба на Община Несебър – преместваемите обекти трябва да са до 15 квадратни метра, съобщава Би Ти Ви. „От една страна няма контрол, от друга страна всеки си прави каквото си иска, т.е. един слага 20 квадрата, друг 30-50-100. Бизнес не се прави в павилионче, това беше 90-те години”, коментират хората. За да има контрол, правилата за поставяне на преместваеми обекти ще обхванат общинските, държавните и частните територии. Как да изглеждат постройките – ще решават главните архитекти на общините, а срокът за премахването им е съкратен. Част от бизнеса намира мерките за прекалено строги. „Имам право да разполагам някъде около 700 кв/м. Ако трябва да ги разделя на по 15 квадрата, сами разбирате, че ще станат някъде около 46 модула. Вместо да стане нещо по-красиво, то ще стане един битак”, каза Николай Димитров, концесионер на плаж „Крайморие”. Преди няколко години собственици на павилиони обжалваха наредбата за преместваемите обекти на Община Бургас. „Съдът казва, че в частен имот не може да бъде прилагано такова ограничение, защото това е дискриминационно”, допълни Димитров. За новите промени ще искат да бъде сезиран Конституционният съд. Новите правила ще влязат в сила до една година за градовете и до три години за националните курорти. Сподели:", "date": "2019.03.17", "title": "Край на сергиите по плажа. Махат всички бараки по Черноморието"}
{"url": "https://pik.bg/%D0%BD%D0%B5%D0%BE%D0%B1%D0%B8%D1%87%D0%B0%D0%B9%D0%BD%D0%B0-%D0%BC%D1%8F%D1%80%D0%BA%D0%B0-%D0%BC%D0%B5%D1%81%D1%82%D1%8F%D1%82-50-%D0%B3%D0%BE%D0%B4%D0%B8%D1%88%D0%BD%D0%B8-%D0%BA%D0%BE%D1%80%D0%B0%D0%BB%D0%B8-%D0%B2-%D0%B8%D0%B7%D1%80%D0%B0%D0%B5%D0%BB-%D0%B5%D1%82%D0%BE-%D0%B7%D0%B0%D1%89%D0%BE-news827005.html", "text": "Необичайна мярка за по-чисто морско дъно предприемат в Израел, съобщи БТВ. Водолази местят 50-годишни корали, за да почистят отпадъците на петролна компания. Ейлат е най-южният град в Израел и е наричан оазис на брега на Червено море заради красивите си плажове, коралови рифове и богат подводен свят. Една от плажните ивици обаче беше затворена за туристи в продължение на половин век заради работата на петролна компания в района. Преди година и половина плажът, който е с дължина 300 метра, отново бе отворен за обществено ползване, а интересът на туристите към него е огромен. Затова държавата реши да премести коралите на безопасно място, за да почисти морското дъно от промишлените отпадъци. „Проблемът е, че много корали се намират върху отпадъците и затова трябва да ги преместим внимателно, за да почистим под тях – разясни  Асаф Хабари от звеното за опазване на природата и парковете в Израел. - Това е доста трудна задача. Най-сложната част от отварянето на плажа за публично ползване е да запазим богатството на видовете, които имаме тук, и едновременно с това да дадем възможност на хората да се насладят на природните богатства в залива на Ейлат”. Сподели:", "date": "2019.03.17", "title": "Необичайна мярка: Местят 50-годишни корали в Израел. Ето защо"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D0%B2%D0%B8-%D0%BC%D1%8A%D0%B6-%D0%B8-%D0%B6%D0%B5%D0%BD%D0%B0-%D0%B2-%D0%B3%D0%B0%D1%80%D0%B0%D0%B6-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news827085.html", "text": "Мъж и жена са били открити мъртви в гараж в Пловдив, съобщават от МВР. Според официалната информация от полицията, към 11:00 часа днес е бил подаден сигнал за намерени починали 34-годишна жена и 40-годишен мъж в лек автомобил в гараж на адрес в кв. \"Хр. Смирненски\" в Пловдив. От първоначалния оглед няма данни за насилие. Сподели:", "date": "2019.03.17", "title": "Откриха мъртви мъж и жена в гараж в Пловдив"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D1%83%D0%BF%D0%B5%D1%80-%D0%B5%D0%BA%D1%88%D1%8A%D0%BD-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BF%D0%BB%D0%B5%D0%BD%D1%83%D0%BC---%D0%B3%D0%B5%D0%BE%D1%80%D0%B3%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%BF%D0%BE%D0%BF%D0%B8%D0%BB%D1%8F-%D0%BD%D0%B8%D0%BD%D0%BE%D0%B2%D0%B0-%D0%BE%D0%B1%D0%B2%D0%B8%D0%BD%D0%B8-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2-news826852.html", "text": "Бившият червен депутат Георги Божинов е атакувал остро лидерката на БСП Корнелия Нинова още преди днешното инфарктно заседание на Националния съвет на партията, на което се реди евролистата, като почти в прав текст обвинил сегашното ръководство на партията, че отстрелва хора по места. Той попитал Нинова дали знае как се казва председателят на партийната структура в Хасково. Според него, преди да са се произнесли всякакви контролни органи на партията, ако Нинова не каже името на доскорошния председател, значи именно ръководството е организирало преврата за смяната на Антон Атанасов от лидерския пост в града. Самият Атанасов сподели преди дни пред ПИК, че също подозира, че пучът срещу него е инспириран от централата на БСП. Според повечето социалисти това било криминално престъпление, с което трябва да се занимава прокуратурата, тъй като една група хора се събрала след провала на мнозинството на местната конференция, сменила ключовете в тамошната централа, изгонила лидера и се настанила на негово място. До този момент Нинова не е дала отговор на въпроса на Георги Божинов за името на председателя на организацията в Хасково. Запознати с маневрите на Нинова в Хасково смятат, че причината за противоуставната смяна на председателя била, че конференцията тъй и не събрала мнозинство, на което за евродепутат да бъде издигнат човек, който ще се откаже, а следващият ще влезе в евролистата на БСП. \"Много хубав пример. Утре и ние ще се съберем в едно кафене, ще сменим ключовете, ще нахлуем в централата и ще обявим, че Нинова повече не е лидер на БСП\", коментират разгневени социалисти. Те обаче забравят, че Нинова подмени цялата охрана на \"Позитано\" 20 с бивши ченгета, които са изцяло нейни хора, и едва ли ще могат да щурмуват централата. Сподели:", "date": "2019.03.17", "title": "САМО В ПИК: Супер екшън на червения пленум - Георги Божинов попиля Нинова! Обвини ръководството на БСП, че отстрелва хора по места"}
{"url": "https://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F---%D1%81%D0%B0%D0%BC%D0%BE%D0%BA%D0%BE%D0%B2-news827091.html", "text": "Тежка катастрофа е станала на пътя между София и Самоков, съобщи „Булнюз”. Според информацията, два леки автомобила са се ударили зверски челно на голям завой в района на крепостта \"Урвич\". Все още няма яснота дали има сериозно пострадали. Най-вероятната причина за катастрофата е непозволено изпреварване на един от водачите. Сподели:", "date": "2019.03.17", "title": "Тежка катастрофа на пътя София - Самоков"}
{"url": "https://pik.bg/%D0%BF%D0%BE%D0%BC%D0%BF%D0%B5%D0%BE-%D0%BE%D1%82%D0%BA%D0%B0%D0%B7%D0%B2%D0%B0-%D0%B2%D0%B8%D0%B7%D0%B8-%D0%B7%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%B5%D0%BD-%D1%81%D1%8A%D0%B4-news826979.html", "text": "Международни служители, които се опитват да преследват американски военни, няма да могат да влязат в Съединените щати, съобщи държавният секретар Майк Помпео, пише в. Washington Examiner. „Ние сме решени да защитим американския, съюзническия и гражданския персонал от страх от несправедливи съдебни преследвания за действия, предприети за защита на нашата велика нация“, заяви Помпео пред репортери в Държавния департамент. Решението на Помпео оказва натиск върху Международния наказателен съд (МНС), трибунал базиран в Европа, който се опитва да разследва дали „са извършени военни престъпления и престъпления срещу човечеството“ след американската инвазия в Афганистан. Дипломатът заяви, че съдът, който е създаден с договор, против който САЩ гласуваха, „атакува американското върховенство на закона“. „Ако сте отговорни за предложено от МНС разследване на американски персонал във връзка с положението в Афганистан, не трябва да приемате, че все още имате или ще получите виза, или че ще ви бъде разрешено да влезете в Съединените щати“, каза той пред репортери. Анулирането на визите е последният сблъсък между екипа на президента Тръмп и международния съд. Прокурорът на МНС Фату Бенсуда поиска от трибунала през 2017 г. правомощието да започне разследване на американските операции в Афганистан. Тя иска да проучи потенциалните „военни престъпления“, извършени от американски военни след инвазията, както и дейностите на ЦРУ „в тайни арести в Афганистан“ и по целия свят. МНС отхвърли критиките на Помпео. „Международният наказателен съд е независима и безпристрастна съдебна институция, която е от решаващо значение за гарантиране на отговорността за най-сериозните престъпления, засягащи международната общност“, заяви О-Гон Куон, изтъкнат южнокорейски съдия. САЩ никога не са ратифицирали договора, с който е създаден МНС. Джон Болтън, съветник по националната сигурност в Белия дом, обеща през 2018 г. да не сътрудничи по никое разследване и заплаши със санкции срещу съдебните служители, ако се опитат да заведат дело. „Международният наказателен съд неприемливо концентрира властта в ръцете на неконтролиран изпълнител, който не е отговорен пред никого“, каза той. „Ако съдът дойде след нас, Израел или други съюзници на САЩ, няма да седим спокойно“. Болтън обяви, че САЩ ще затворят офиса на Организацията за освобождение на Палестина във Вашингтон поради настояването на ООП за разследване на Израел от МНС. Помпео повдигна тази тема. Той намекна, че Тръмп може да окаже финансов натиск върху длъжностните лица, ако се занимават със случаите. „Готови сме да предприемем допълнителни стъпки, включително икономически санкции, ако МНС не промени курса си“, каза Помпео. Сподели:", "date": "2019.03.17", "title": "Помпео отказва визи за служители на Международния наказателен съд"}
{"url": "https://pik.bg/%D1%82%D0%BE%D0%BF-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%BF%D1%80%D0%BE%D1%84-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%BC%D0%B0%D1%80%D1%82-%D0%B5-%D0%B2%D1%8A%D0%B7%D0%BC%D0%BE%D0%B6%D0%B5%D0%BD-%D0%BD%D0%BE%D0%B2-%D1%81%D0%BD%D1%8F-news827014.html", "text": "Топ климатологът професор Георги Рачев се представи в непозната роля в сутрешния блок на БТВ. Той разказа за пътуването си до Виетнам. В свой стил професор Рачев най-напред говори за актуалната метеорологична обстановка. „Навън в момента е истинска пролет – каза професор Рачев. - Днес дори очакваме температури до 23 - 24 градуса на места, което дори не е пролет. В края на месеца ще има положителни температури, но има и един процес преди това, в който може да падне и сняг”. След това климатологът говори и за пътуването си до Виетнам, което се оказа второ за него. „Във Виетнам времето бе разнообразно, но това е нормално с оглед на климата им – разказа професор Рачев. - Това ми е второ посещение там. Преди 30 години бях част от една голяма делегация. Виетнам е много любопитна страна, защото е сред новите лъвчета в икономическо отношение. Преди 30 години едва изхранваха държавата си с ориз, а в момента са един от най-големите износители на ориз. За 30-ина години са се увеличили като население от 60 милиона до 100 милиона души. „Снимахме се с едни дами от официалната делегация на Ким Чен Ун, която бе по това време в Ханой за среща с Доналд Тръмп – разказа професор Рачев. Интересно бе, че всички бяха с еднакви очила. Направи ми впечатление как там си мият съдовете, направо на улицата. Продават риба на улицата. В петък и събота вечер става страшно в центъра на града. Всички излизат вечер и се хранят по уличните ресторанти. Там седят буквално на земята. Във Виетнам 30 000 донги са един долар. Има обедно меню за долар и половина буквално. И с това меню можеш да се нахраниш доволно”. Сподели:", "date": "2019.03.17", "title": "Топ климатологът проф. Георги Рачев с разбиваща прогноза: До края на март е възможен нов... сняг"}
{"url": "https://pik.bg/%D1%81%D1%8A%D0%BC%D0%BD%D0%B8%D1%82%D0%B5%D0%BB%D0%B5%D0%BD-%D0%BF%D0%B0%D0%BA%D0%B5%D1%82-%D0%BD%D0%B0-%D0%BF%D0%B8%D1%81%D1%82%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%BB%D0%B5%D1%82%D0%B8%D1%89%D0%B5-%D0%B2-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-news827090.html", "text": "Полицията в Нова Зеландия затвори летището в град Дънидин заради подозрителен пакет, открит на една от пистите, съобщава „Франс Прес”, цитирана от Нова телевизия. „Летището в Дънидин в момента е затворено. Полицията е на място и специализирани екипи се опитват да установят какво точно е естеството на пакета”, се посочва в изявление на летищните власти. Според източник на „Франс Прес”, терминалът на летището не е бил евакуиран. След обявяването на тревогата само няколко пристигащи полета са били отклонени и са кацнали на съседни летища. В момента нивото на тревога в Нова Зеландия е най-високо след кървавите атаки срещу две джамии в петък. Според разследващите трагедията стрелецът, убил 50 души, е живеел именно в Дънидин. Сподели:", "date": "2019.03.17", "title": "Съмнителен пакет на писта затвори летище в Нова Зеландия"}
{"url": "https://pik.bg/%D0%BE%D0%B1%D1%89%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%BB%D0%BE%D1%81%D0%BA%D0%BE%D0%B7%D0%B5%D0%BC%D1%86%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%82%D1%8A%D1%80%D1%81%D0%B8-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8-news827044.html", "text": "Как да се аргументират очевидно погрешни теории - често, с тази трудна задача се сблъскват и политиците. Тази седмица, обаче се оказа, че почти всеки пети българин е склонен да вярва в наглед очевидно невероятна теория  - 8 процента смятат, че Земята е плоска, а 11 процента  - че може и да не е кръгла. Още преди 2000 години Аристотел доказва сферичната форма на Земята чрез експеримент с лодка. С течението на времето се появяват различни теории, които се опитват да оборят доказателството му. Така през 1956 година англичанинът Самюел Шетън създава обществото на плоскоземците. Движението става по-популярно през 1964 година с първите публикации за него в Тhe New York Times, разказва сутрешният блок на БТВ. И до днес то продължава да съществува и да създава събития, с които да търси нови привърженици на теорията си. Пийт Свариър е мениджър на социалните мрежи на движението и модератор на форума в официалния сайт на обществото на плоскоземните. \"Обществото на плоската земя се състои от група хора, които от една страна вярват, че Земята е плоска, а от друга се опитват да окуражат хората да търсят истината за сами за себе си. Да експериментират сами и да се фокусират върху личните си наблюдения, а не да се позовават на това, което им е казано”, обясни Пийт Свариър . И все пак как е възможно да имаме съмнения, след като не веднъж човешки крак е стъпвал в Космоса? \"Има много противоречиви отговори за това. Нашата общност не е особено съгласна с тези твърдения. Доста от хората ни вярват, че космическата програма не е истинска и че всъщност нищо от това не се е случило. Аз лично не съм сигурен дали вярвам в това или не. Според мен много по-вероятно е наблюденията да са по-скоро само заключения\", смята още Пийт Свариър. \"Сигурно не са ходили на училище, или са пропуснали някои от часовете\", категоричен е първият български космонавт Георги Иванов по темата. \"Лично за мен теорията за плоската земя не е най-важното нещо на света, по-скоро го приемам като окуражаване на критичното мислене\", разяснява Пийт Свариър. Сподели:", "date": "2019.03.17", "title": "Обществото на плоскоземците продължава да търси привърженици"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B7%D0%B0%D1%85%D0%B0%D0%BF%D0%B0-%D0%BE%D1%81%D1%82%D1%80%D0%BE-%D0%BD%D0%B8%D0%BD%D0%BE%D0%B2%D0%B0-%D0%B2-%D0%B1%D1%81%D0%BF-%D0%B8%D0%BC%D0%B0-%D0%B4%D0%B5%D1%84%D0%B8%D1%86%D0%B8%D1%82-%D0%BD%D0%B0-%D0%B4%D0%BE%D0%B2%D0%B5%D1%80%D0%B8%D0%B5-%D0%B8-%D0%B4%D0%B8%D0%B0%D0%BB%D0%BE%D0%B3-%D0%BF-news827122.html", "text": "\"Искам да благодаря на тези над 200 организации на БСП, които са ме номинирали и на хората, които застанаха в тази кампания зад мен. Много ясно казах, че няма да ги предам. Участвах в това състезание именно с тази морална подбуда\", заяви Станишев и подчерта, че той е бил от първите, които е поздравил Елена Йончева. Лидерът на ПЕС припомни думите на Корнелия Нинова, че ще прави допитване до партията и именно това допитване е отразило той да води листата. Станишев допълни, че битката продължава и оценява солидната подкрепа към него, въпреки натискът, който е оказван. \"Редица хора изразиха съмнения, но не е моя работа да го коментирам\", заяви Станишев и допълни, че политика на инат не се прави и резултатите на инат не се постигат. \"В момента имаме два дефицита в БСП, единият на диалога и разговора, защото силните решения се постигат чрез разговори. Вторият дефицит е този на доверието. Ние излезнахме от парламента, за да гарантираме честни избори и трябва да покажем това и с действията в партията\", заяви Станишев. На въпрос на ПИК как си обяснява това, че първо го номинират за лидер на ПЕС, а после не му гласуват доверие за водаческото място за евролистата, Станишев не пожела да коментира. Елена Йончена и Корнелия Нинова не пожелаха да излязат пред журналистите. Репортерът на ПИК TV припомни, че Янаки Стоилов е предал вътре Сергей Станишев за пост в евролистата. Така благодарение на своята лидерка, БСП излиза разделена. Сподели:", "date": "2019.03.17", "title": "ПЪРВО В ПИК TV: Сергей Станишев захапа остро Нинова: В БСП има дефицит на доверие и диалог. Политика на инат не се прави! (ОБНОВЕНА)"}
{"url": "https://pik.bg/%D1%80%D1%83%D0%BC%D0%B5%D0%BD-%D0%BE%D0%B2%D1%87%D0%B0%D1%80%D0%BE%D0%B2-%D1%80%D1%83%D1%81%D0%B8%D1%8F-%D1%81-%D0%B4%D0%BE%D0%B3%D0%BE%D0%B2%D0%BE%D1%80-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%82%D1%80%D0%B0%D0%BD%D0%B7%D0%B8%D1%82%D0%B8%D1%80%D0%B0-%D0%B3%D0%B0%D0%B7-%D0%BF%D1%80%D0%B5%D0%B7-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%BE-2030-%D0%B3-news827025.html", "text": "Никой не се замисли защо руският премиер дойде у нас с такава сериозна делегация, с една внушителна група. Защо никой не се замисли как стана така, че на практика пропуснахме едно такова сериозно посещение. Това коментира пред БНТ бившият министър на икономиката Румен Овчаров. \"Не искам да навлизам в теорията на конспирацията. Но какво и как - някъде по пътя между Москва и София нещо се размина\", добави той. На въпрос какви са газовите перспективи за страната ни, той отговори: \"По-лошият вариант е, ако доставките през Украйна спрат и тогава ще имаме сериозен проблем. Но все пак през последните години виждаме прояви на политически разум\". \"Вторият факт - България има договор за транзит на руски природен газ през Турция до 2030 г. Така че Русия трябва да търси решение на въпроса. Защото ако тя прекрати транзита през България, трябва, съгласно този договор, да изплати 90% от транзита. Един от вариантите за транзит е \"Турски поток\", чиято втора тръба трябва да мине през България за Европа. Ние имаме \"гарантирани\" плащания от страна на Русия до 2030 г. за транзит. Но ако построим \"Турски поток\", явно ще трябва да гарантираме допълнително тези плащания\". \"Реалната полза за България е някъде отдалечена в бъдещето и най-малкото - неясна\", уточни той. \"Основният въпрос е на каква цена ще строим. Тази цена - 3,5 млрд е по-висока от бившия \"Южен поток\". Ако е толкова скъпа цената при тези не много ясни параметри на \"Турски поток\", България кога ще започне да получава приходи?\", попита Румен Овчаров и заяви: \"Тези неща не трябва да се правят на тъмно. Някой трябва да обясни - как се прави и кое е полезно и целесъобразно за България\". Сподели:", "date": "2019.03.17", "title": "Румен Овчаров: Русия с договор трябва да транзитира газ през България до 2030 г."}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B2-%D0%BF%D0%BE%D1%82%D1%80%D0%B5%D1%81-%D1%8F%D0%BD%D0%B0%D0%BA%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D1%81%D0%B5-%D0%BF%D1%80%D0%BE%D0%B4%D0%B0%D0%B4%D0%B5-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0---%D0%B7%D0%B0%D1%89%D0%B8%D1%82%D0%B8-%D1%8F-%D1%81%D1%80%D0%B5%D1%89%D1%83-%D0%BC%D1%8F%D1%81%D1%82-news827089.html", "text": "Янаки Стоилов е хвърлил в потрес социалистите по време на днешното заседание на Националния съвет на БСП, което избира водач на червената евролиста. Един от най-големите врагове на лидерката Корнелия Нинова въстанал срещу предложението на Сергей Станишев днес да се гласуват първите двама в листата на БСП за Брюксел, визирайки себе си и Елена Йончева. Депутатката го подкрепила. Тогава Янаки Стоилов се развикал, че така не може, защото той също е кандидат и теглил реч, в който подкрепил Нинова, а тя радостно му ръкопляскала. Бившият депутат се аргументирал и с това, че избора на водач на червената евролиста не е място за решаване на семейни въпроси, визирайки предишните интимни отношения между Станишев и Йончева. Социалистите обаче заявили, че с това свое изказвани Стоилов е паднал толкова ниско, колкото никога досега. Той обаче не се притеснявал да ги обикаля и под сурдинка да иска подкрепата им да влезе в червената евролиста. Досегашните му сподвижници в опонирането на Нинова не можели да повярват нито на очите си, нито на ушите си, научи ПИК. За това, че Нинова ще се опитва да пробута Стоилов в евролистата се заговори още преди днешния пленум. Очевидно пазарлъкът между двамата върви отдавна, а Янаки е видял единствения си шанс да продължи политическата си кариера в Брюксел, тъй като според правилата, въведени от лидерката, няма право да се кандидатира за следващ парламент заради навъртения брой пълни мандати в Народното събрание - при него още от 1990 г. Сподели:", "date": "2019.03.17", "title": "ПЪРВО В ПИК: Социалистите в потрес! Янаки Стоилов се продаде на Нинова - защити я срещу място в евролистата"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BD%D0%B0-%E2%80%9E%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8%E2%80%9D-%D1%82%D0%BE%D0%B2%D0%B0-%D1%81%D0%B0-%D1%85%D0%BE%D1%80%D0%B0-%D0%BA%D0%BE%D0%B8%D1%82%D0%BE-%D0%B8%D1%81%D0%BA%D0%B0%D1%82-%D0%B4%D0%B0-%D1%83%D0%BD%D0%B8%D1%89-news827043.html", "text": "Френският президент Еманюел Макрон осъди протестите на движението \"жълти жилетки\", наричайки техните участници „хора, които искат да унищожат Републиката“ на своята страница в социалната мрежа „Туитър“, съобщи ТАСС, цитирани от „Фокус”. \"Това, което се случи на „Шанз-Елизе“, вече не се нарича манифестация. Това са хора, които искат да унищожат републиката. Всички, които са били там, са замесени в това – написа президентът. - Искам да вземем силни решения възможно най-скоро, така че това да не се случи отново\". Главната улица на Париж пострада най-много от действията на вандалите по време на съботните протести. Протестиращите разбиваха прозорците на скъпите магазини, както и павилиони за вестници и закуски. Десетки търговски обекти на Шанз-Елизе са пострадали от анархистите, а ресторантът „Льо Фуке“ е ограбен и подпален. Нападателите са запалили и клон на банка. 11 души бяха ранени в този пожар, включително двама полицаи. Вандалите също изгориха няколко скъпи автомобила. Пожарът е унищожил и патрулен миниван на силите на реда. По-рано, от Елисейския дворец съобщиха, че на фона на информация за безредиците в Париж, президентът на страната е прекъснал почивката си в ски курорт в Пиренеите, където се е намирал след многодневна обиколка в Африка. Вчера над 32 000 души са взели участие в протестните акции на \"жълтите жилетки\" във Франция. 17 полицаи и 42 демонстранти са пострадали, около 230 души са задържани. Париж е бил единственият френски град, където е имало сериозни сблъсъци със служители на реда. В други градове, включително Лил, Марсилия, Тулуза, демонстрациите се преминали мирно, почти без инциденти. Вчерашният протест е 18-и в историята на движението, което започна преди четири месеца. Сподели:", "date": "2019.03.17", "title": "Президентът на Франция за протестите на „жълтите жилетки”: Това са хора, които искат да унищожат републиката"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B8-%D0%BD%D0%B5%D1%87%D1%83%D0%B2%D0%B0%D0%BD%D0%BE-%D0%B1%D1%81%D0%BF-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%BD%D0%B0-%D0%B8%D0%B7%D0%B1%D0%BE%D1%80%D0%B8-%D1%81-%D0%B2%D0%BE%D0%B4%D0%B0%D1%87-%D0%BD%D0%B0-%D0%BB%D0%B8%D1%81%D1%82%D0%B0-%D0%BA%D0%BE%D0%B9%D1%82%D0%BE-%D0%BD%D0%B5-%D0%B5-%D0%BE%D1%82-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%B8-%D0%B5-news827124.html", "text": "Социалистите са в шок! БСП за пръв път тръгва на избори с водач на листа, който не е член на партията, а освен това е разследван за офшорни връзки с фалиралата банка КТБ, откъдето са източени 600 000 лева към общата им фирма, с които се е разпореждала лично тя. Това е резултатът от безплодното заседание на Националния съвет на БСП, което трябваше да определи водача на червената евролиста. Махленският тон зададе самата Нинова месеци преди днешното гласуване, като настройваше социалистите да не подкрепят президента на ПЕС за водач на евролистата и дори извади депутатите си от парламента, за да обикалят из страната и да притискат структурите на партията да не предлагат Станишев и да гласуват за Йончева. Факт е, че победителката и лидерката ясно осъзнават своето поражение, защото се скриха от журналистите за разлика от Станишев, който даде открито мнението си и говори пред медиите. След днешното заседание и гласуване на Националния съвет на БСП станаха безпощадно ясни няколко неща. 1. Корнелия Нинова няма никакъв авторитет в партията си и може да разчита на подкрепата само на тясно приближените си в централата и на хората, с които подмени структурите. Иначе гласуването в полза на Йончева нямаше да е само с 20 гласа повече, отколкото за Станишев, а значително повече. Или, казано по-просто, лидерката на БСП е бламирана. 2. Социалистите окончателлно се убедиха, че целта на Нинова не е да изведе БСП на печеливши и управляващи позиции, а да я използва за лична изгода и реваншистко разчистване на сметки, тъй като лично се изплю на решението на конгреса на партията да издигне Станишев за президент на ПЕС, а след това завъртя безброй интриги да го отстрани от челното място в евролистата. 3. БСП тръгва на евроизборите не само с напълно дискредитиран водач на листата си, каквато е Йончева, но и с човек, който няма абсолютно никакъв международен авторитет и единственото, което е правила за България в европейските институции, е да пише доноси срещу страната си и да злепоставя българския бизнес. 4. Нинова изцяло се отказа от европейската ориентация на БСП и членството на партията в европейското й семейство и очевидно ще бъде персона нон грата на тази територия, както вероятно ще стане и със самата партия. 5. Когото и да издигнат останалите партии за водачи на своите евролисти, той ще бъде по-добър, по-адекватен, по-авторитетен и по-чист от Елена Йончева. Честито на печелившите! Които и да са те. За тях е ясно само едно - че те не са на \"Позитано\" 20. Или, както отколе е валидно за БСП, но в предишната и битност на БКП, днес се стигна до пълна победа на въоръжените сили над здравия разум. Също като на 9.IX.1944 г. Плачевният резултат от тази победа и за БКП, и за държавата е известен на всички. Сподели:", "date": "2019.03.17", "title": "СКАНДАЛНО И НЕЧУВАНО! БСП за пръв път на избори с водач на листа, който не е от партията и е разследван за офшорни връзки с фалиралата КТБ - Нинова опозори партията с Йончева"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B0%D1%82%D0%BB%D0%B0%D0%BD%D1%82%D0%B8%D1%87%D0%B5%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D1%80%D1%83%D1%81%D0%B8%D1%8F-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D1%85%D0%B8%D0%B1%D1%80%D0%B8%D0%B4%D0%BD%D0%B0-%D0%B2%D0%BE%D0%B9%D0%BD%D0%B0-%D0%B7%D0%B0-%D0%B4%D0%B0-%D0%B0%D1%82%D0%B0%D0%BA%D1%83%D0%B2%D0%B0-%D0%B4%D0%B5%D0%BC%D0%BE%D0%BA%D1%80%D0%B0-news827048.html", "text": "Деймън Уилсън, изпълнителен вицепрезидент на Атлантическия съвет, наскоро бе поканен да участва в дебат за геополитиката на Източното средиземноморие на Делфийския икономически форум. В интервю за гръцкото издание Кkathimerini, което той даде по време на конференцята, Уилсън, който беше специален помощник на американския президент Джордж Буш и старши директор по европейските въпроси в Съвета за национална сигурност от 2007 до 2009 г., говори за намеса на Москва в президентските избори в САЩ през 2016 г., както и за предстоящите избори за Европейски парламент, отношенията между САЩ и Русия по време на управлението на Доналд Тръмп и енергийната зависимост на Европа от Русия. Той също така говори за дълбоката поляризация на американското общество, ролята на САЩ и Русия на Балканите и загрижеността му за нова надпревара във въоръжаването според плановете на Вашингтон да се оттегли от Договора за унищожаване на ракетите със среден и по-малък обсег (ДРСМО). \"Видяхме изключителна степен на руска намеса която надхвърля изборите. Това е последователна и координирана руска стратегия за създаване на разделения в демократичните общества като средство за подкопаване на нашата воля, издръжливост и способност за конкуренция. Русия не може да се справи с пряко предизвикателство пред Запада. Ако погледнете размера на нашите икономики, траекторията на нашето население и нашата демография, имаме силен импулс, за разлика от Русия. Затова вместо това виждаме използването на хибриден подход, който директно атакува демокрациите чрез несъмнените реални проблеми в нашето общество. Америка вече има проблем с расизма, Русия не е създала това, но видяхме категоричен опит да ни поляризират и да ни разделят по този въпрос. Това не е само американски проблем, то се случва многократно по целия свят, включително и тук, в Гърция в контекста на Споразумението от Преспа. Очевидно спорът за името на Македония е труден въпрос дори и без руснаците. Но Кремъл налива масло в огъня и докато се отправяме към европейските избори, трябва да предвидим ескалация. В Европа интересното е, че не виждаме основна тема, която руснаците подкрепят. Те подкрепят крайно десни, крайно леви или антисистемни партии - общата нишка е разделение, предназначено да предизвика хаос. За всеки от нас, който смята, че това не е предизвикателство, просто трябва да държим очите си отворени и да следим развитието на нещата\" казва той, цитиран от Фокус. Мисля, че контролът над въоръженията отново е на дневен ред, тъй като сме свидетели на срив на режима за контрол над въоръженията, особено в Европа. Трябва да помним, че не защото администрацията на Тръмп се оттегли от ДРСМО. Именно защото руснаците нарушиха договора за конвенционалните сили, протоколите от Виенския документ, които призовават за прозрачност, и систематично злоупотребяват с ДРСМО. Възможностите за алианса бяха или да пренебрегват руските нарушения и да пазят конструкцията на споразуменията за контрол на оръжията, докато руснаците ги нарушават системно, или да се изправят срещу реалността и да назоват проблема. Това е болезнено, но това е, което сме направили. Това създава предизвикателство - липсата на контрол върху оръжията е голям риск за Европа - но и възможност, ако можем да мислим по-добре. Част от причината, поради която започна да се разрушава сигурността, е Китай и способността му да произвежда ядрени оръжия от среден клас. Така че можем да използваме тази възможност, за да преследваме по-всеобхватни споразумения за контрол на оръжията, които разглеждат и стратегическите оръжия и тези със среден и малък обхват. Ако сте в Европа, това предизвиква истинската загриженост. И второ, има ли начин за многостранно договаряне на тези договори , което да включва Русия и Китай, които са истинските заплахи? Мисля, че е трудно да бъдем конкретни тук, защото характерното за авторитарните режими са, че те са силни в контрола, докато спрат да бъдат силни. Основното предизвикателство на тези режими е липсата на легитимност по отношение на наследяването. Това, което фундаментално се случи в Русия, мисля е, че социалният договор се провали. Путин първоначално заявява: „Стойте далеч от политиката и животът ви ще бъде по-проспериращ”.В същия момент тази ортодоксална идентичност, като по същото време се генерира истерия, че Русия е под заплаха от САЩ и Запада, което е откровено нелепо. Да говорим за американските нашествия и фашистки преврати, установени в Украйна и да се създава чувството, че „само аз мога да защитя майка Русия“. Тази история остарява и имам усещане, че нещата не са толкова розови, колкото Кремъл казва. Виждаме го с пенсиите, въпросите на социалното осигуряване, намаляване на стандарта на живот и безпрецедентна степен на некоординирани протести в цялата страна. Това са сигнали, че национализмът не може да реши проблемите на хората. В момента сме малко раздвоени и това е сложно и опасно. Показахме на Путин, който се радваше на непредсказуемост, че можем да бъдем непредсказуеми. Иронията е, че точно сега САЩ, с безпрецедентно силна подкрепа от администрацията и Конгреса, искат да предприемат политики и мерки, за да се противопоставят на Русия и Путин и да подкрепят нашите съюзници. Виждаме укрепване на НАТО и американските сили в Източна Европа и действия, които да направят НАТО годно за целта си, а не пасивен възпиращ механизъм. И все пак, тази несигурност се дължи на президента Тръмп заради собствената му реторика, която понякога е необяснима, омекотявайки фактите, поставяйки под съмнение някои политики и странната среща на върха в Хелзинки през лятото. Всичко това се случва в сянката на разследването на Мюлер - така че влезте ни в положението, тъй като сме в разгара на национална драма в момента. Проблемът е, че сега Русия е малко вътрешнополитически въпрос. Когато погледнете Русия в стратегически международен смисъл, САЩ са доста последователни, че Путин е лош човек и ние трябва да бъдем внимателни. Тук е налице консенсус сред демократите и републиканците. Но поради разследването на Мюлер това е малко политически футбол и затова изглежда по-несигурно в международен план, отколкото всъщност е. Мисля, че е по малко и от двете. Стратегията на Русия на Балканите не е да се изгради нещо красиво и грандиозно чрез вземане на трудни решения, а да се разруши региона и да се спре процесът на реформи на място, което води до интеграция с Европа. Много по-лесно е да имаме геополитическа стратегия да се обърка нещо, а не да се изгради нещо смислено. Така че това няма да изчезне и очакваме да видим Русия да играе с възприемането на голямо стратегическо партньорство в Сърбия - илюзия - или усилия да се сее разделение в Черна гора и Северна Македония след Споразумението. В същото време ние безспорно печелим. Хората от Западните Балкани искат децата им в да бъдат в Европа, децата на техните хора да бъдат образовани в Европа, те искат да работят за европейски и американски компании. Вече видяхме напредъка на Черна гора, а Гърция просто постигна огромна стратегическа победа чрез споразумението от Преспа. Имаме инерция и сега предизвикателството за Вашингтон е да работи в тясно сътрудничество с Атина като партньор в постигането интегриране на целия регион с Европа\" Сподели:", "date": "2019.03.17", "title": "Вицепрезидентът на Атлантическия съвет: Русия използва хибридна война, за да атакува демокрацията"}
{"url": "https://pik.bg/%D0%BA%D0%B0%D1%82%D1%80%D0%B8%D0%BD-%D1%82%D0%B0%D1%81%D0%B5%D0%B2%D0%B0-%D1%81%D1%8A%D1%81-%D0%B7%D0%BB%D0%B0%D1%82%D0%BE-%D0%BD%D0%B0-%D0%BB%D0%B5%D0%BD%D1%82%D0%B0-%D0%B8-%D0%B1%D1%80%D0%BE%D0%BD%D0%B7-%D0%BD%D0%B0-%D0%BE%D0%B1%D1%80%D1%8A%D1%87-news827133.html", "text": "Катрин Тасева спечели златен медал във финала на лента в турнира от сериите Гран при в Киев. Тасева продължи страхотното си представяне, след като вчера спечели сребърен медал в многобоя. Днес Тасева игра с последен стартов номер 8 и с оценка от 18.250 си заслужи най-високото място на подиума, съобщиха от Българската федерация по художествена гимнастика. Сподели:", "date": "2019.03.17", "title": "Катрин Тасева със злато на лента и бронз на обръч"}
{"url": "https://pik.bg/%D1%83%D0%BD%D0%B8%D0%B7%D1%8F%D0%B2%D0%B0%D0%B9%D0%BA%D0%B8-%D1%81%D0%B5%D1%80%D0%B3%D0%B5%D0%B9-%D0%B1%D1%81%D0%BF-%D1%83%D0%BD%D0%B8%D0%B7%D0%B8-%D1%81%D0%B5%D0%B1%D0%B5-%D1%81%D0%B8-%D0%B1%D0%BE%D0%B9%D0%BA%D0%BE-%D0%BC%D0%BE%D0%B6%D0%B5-%D0%BE%D1%82%D1%81%D0%B5%D0%B3%D0%B0-%D0%B4%D0%B0-%D0%BF%D0%BE%D1%87%D0%B5%D1%80%D0%BF%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D1%81%D0%B2%D1%8A%D1%80%D1%88%D0%B8%D1%85%D0%B0-news827131.html", "text": "Неморално е партия с претенции за демократична и системна като БСП да избере за водач на евролистата си лице, обвинено в пране на пари в особено големи размери. Неморално е столетна партия с традиции да номинира лице, което не членува в тази партия. Неморално е партия - членка на ПЕС, фактически да бламира президента на ПЕС и да го унижи с изявлението на председателката си Нинова, че \"Станишев може и изобщо да не участва в листата\". Неморално е партия, воюваща за сърцата на избирателите, да се превърне в кален терен за интимната гладиаторска битка на двама бивши любовници. Неморално е, уви, но в БСП изглежда моралът започва от утре... Защо Елена и Корнелия не излязоха с открити лица пред медиите и публиката, а избягаха през задния вход на \"Позитано\" след пленума? От какво са гузни? От очевидно манипулирания избор, от натиска над редовите членове? Какъв пример дават? Така ли ще управляват, ако дойдат на власт? Впрочем, каква ти власт - Бойко може да почерпи отсега. Не е шега работа да спечелиш изборите два месеца по-рано! Сподели:", "date": "2019.03.17", "title": "Унизявайки Сергей, БСП унизи себе си. Бойко може отсега да почерпи, изборите свършиха!"}
{"url": "https://pik.bg/%D0%B2%D1%80%D0%B5%D0%BC%D0%B5-%D0%B7%D0%B0-%D0%B1%D0%BE%D0%BA%D1%81---%D1%81%D0%BD%D0%B0%D0%B9%D0%BF%D0%B5%D1%80%D0%B8%D1%81%D1%82%D1%8A%D1%82-%D1%82%D0%BE%D0%B7%D0%B8-%D0%BF%D1%8A%D1%82-%D1%89%D0%B5-%D0%BF%D0%BE%D0%B1%D0%B5%D0%B4%D1%8F-%D0%BA%D0%BE%D0%B1%D1%80%D0%B0%D1%82%D0%B0-news827047.html", "text": "Двама балкански съперници в бокса за втори път ще премерят сили, след цели 12 години. На 23-и март най-добрият ни роден боксьор Кубрат Пулев се изправя срещу румънеца Богдан Дину в прочутата зала “Хангара” в Коста Меса, щата Калифорния. Българските фенове ще могат да гледат зрелищната битка пряко от 6 часа сутринта на 24-и март. Богдан Дину е на 32 години. Висок е 195 см. и тежи 110 килограма. Той е професионален боксьор в тежка категория. Наричат го Снайперистът заради точния мерник. Екип на Нова телевизия се среща с Богдан в румънския град Бузъу, на 100 км. от Букурещ, седмица преди мача му с Кубрат Пулев. Веднъж Дину се е изправял срещу Кубрат Пулев на ринга. Тогава Пулев го победи. „Да, тогава Кубрат ме би по точки. Нормално е сега да има реванш. И това е добре за мен. Той имаше повече опит от мен. Бях само на 21-а. Бях млад, в началото на пътя си. Смятам, че сега сме равни. Силно вярвам в себе си. И се подготвих много добре. Искам реванш. Искам да съм по-добрия”, казва Богдан Дину. Дали Богдан Дину ще се окаже поредното препятствие към световната титла за Кубрат Пулев, ще разберем след седмица. Изходът от битката в Коста Меса, Калифорния е трудно предсказуем. И двамата са в доста по-различна форма отпреди 12 години. Богдан Дину изиграва първия си мач като професионалист на 21 години. Следва серия от 18 поредни успехи. Единствената му загуба е в последния му мач срещу Джарел Милър на 17 ноември 2018. Тогава в Канзас \"Голямото бебе\" го нокаутира в четвъртия рунд. „Имам една единствена загуба. Сега искам да бъда на върха. Щастлив съм, че имам шанса да се боксирам с Кубрат Пулев. Той е официален претендент за световната титла в тежка категория. Искам да го надвия, защото това ще ми даде шанс да се боксирам на много по-високо ниво”, коментира още Богдан Дину. Сподели:", "date": "2019.03.17", "title": "ВРЕМЕ ЗА БОКС - Снайперистът: Този път ще победя Кобрата"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%B8%D0%BD%D0%BE%D0%B2%D0%B0-%D0%BA%D1%83%D0%BF%D0%B8%D0%BB%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D1%81-%D0%BC%D0%B5%D1%81%D1%82%D0%B0-%D0%B2-%D0%B5%D0%B2%D1%80%D0%BE%D0%BB%D0%B8%D1%81%D1%82%D0%B0%D1%82%D0%B0-%D0%B7%D0%B0-%D0%B4%D0%B0-%D1%81%D0%B8-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%B5-news827127.html", "text": "Малко след края на инфарктния пленум на Националния съвет на БСП, който определи за водач на червената листа Елена Йончева срещу Сергей Станишев, започна да се изяснява и как лидерката на партията Корнелия Нинова е събрала инфарктните 20 гласа, с които Йончева надви президента на ПЕС. Оказва се, че Нинова тихомълком е обещавала места в листата на кандидатите за Брюксел на столетницата на отявлените си врагове в партията, за да спечели гласовете им в полза на Йончева. Това научи ПИК от отлично информирани източници от \"Позитано\" 20. Коварните ходове на лидерката се наложили, след като започнало да става все по-очевидно, че социалистите по места не се поддават на натиска от централата да не номинират Станишев и дори го посочвали като водач на листата, както ПИК съобщи по-рано днес. Според едни, повече номинации за водач имал Станишев, според други - Йончева. Официални цифри тъй и не бяха посочени, а истината е ясно само за лидерката и нейния верен заместник Кирил Добрев, заради което се появиха съмнения, че може да има манипулирани резултати. Тогава Нинова влязла в тайни преговори със своите врагове, предлагайки им места в червената евролиста. Това била и причината за днешното предателство на Янаки Стоилов спрямо вътрешнопартийната опозиция, на която той публично изневерил, като подкрепил Нинова на пленума и втрещил съпартийците си, в което използвал и махленски намеци за общото минало на Станишев и Йончева. На изявлението му обаче Нинова бурно ръкопляскала. Веднага след края на днешното заседание стана ясно, че подобен подход Нинова е приложила и спрямо друг свой партиен враг с влияние сред социалистите. Тя обещала на Румен Овчаров да го сложи на избираемо място в евролистата, ако забрави критиките си към нея и я подкрепи срещу Станишев. Овчаров предприе турне по националните медии, на което заявяваше тезите на Нинова, че Станишев е вреден за партията. В крайна сметка обаче малко хора са се вързали на обещанията й, тъй като фаворитката на Нинова - Елена Йончева победи Станишев само с мизерните 20 гласа от близо 180 души Национален съвет. \"Тая жена колко евродепутата смята, че ще вкара БСП, че раздава местата наляво и надясно. Накрая ще излъже и Янаки, и Овчаров, защото това й иде най-отръки и няма да вкара нито един в евролистата, а ще натъпче още безпартийни като Курумбашев и другата си придворна Деница Златева. Такъв срам отдавна не бяхме брали\", коментираха разгневени социалисти пред ПИК. Сподели:", "date": "2019.03.17", "title": "САМО В ПИК: Нинова купила опозицията с места в евролистата, за да си гарантира подкрепа за Елена Йончева - ето как подлъгала Янаки Стоилов и Румен Овчаров"}
{"url": "https://pik.bg/%D0%BD%D0%B5%D1%80%D0%B0%D0%B7%D0%B1%D1%80%D0%B0%D0%BD-%D0%B1%D0%B8%D0%B2%D1%88-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%BF%D0%BE%D0%B3%D1%80%D0%B5%D1%88%D0%BA%D0%B0-%D0%BE%D0%B1%D1%8F%D0%B2%D0%B8-%D1%87%D0%B5-%D1%89%D0%B5-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news827052.html", "text": "Джо Байдън обяви кандидатурата си за президентската надпревара на изборите през 2020 година, но веднага се поправи, предаде БГНЕС. Бившият вицепрезидент на Барак Обама направи грешката по време на реч пред 1 000 демократи на официална вечеря в родния си щат Делауеър. Той обяви, че неговото представяне е най-прогресивното „за всеки, който се кандидатира за президент на САЩ“, след което се поправи и каза „За всеки, който би се кандидатирал за президент“. Секунди след думите му залата стана на крака, започна да го аплодира и да скандира „Кандидатирай се, Джо, кандидатирай се.“ В същото време от трибуната Джо Байдън беше категоричен: „Нямах това предвид!“. 76-годишният Байдън подчерта, че предстоящите президентски избори са изключително важни. „Приятели мои, трябва да обединим страната отново“, заяви той. Сподели:", "date": "2019.03.17", "title": "Неразбран: Бивш вицепрезидент на САЩ погрешка обяви, че ще се кандидатира за президент"}
{"url": "https://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%B2%D0%B7%D0%B8%D0%BC%D0%B0%D1%82-%D0%B8-%D0%BA%D0%BE%D0%BB%D0%BA%D0%BE-%D1%81%D0%B0-%D0%BD%D0%B0%D0%B9-%D0%BD%D0%B8%D1%81%D0%BA%D0%B0%D1%82%D0%B0-%D0%B8-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B0%D1%82%D0%B0-%D0%BF%D0%B5%D0%BD%D1%81%D0%B8%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news827059.html", "text": "Близо 412 000 пенсионери живеят с до 207.60 лева. Това сочи статистика на НОИ за 2018 г, цитирани от „Трафикнюз”. Жените взимат със 102 лв. по-малко от мъжете, а богатите пенсионери живеят в София, Перник и Бургас. 411 559 българи живеят с пенсии до 207.60 лева, колкото е размерът на минималната пенсия от началото на 2019 г. Най-бедните пенсионери са в Разградско, където средният размер на пенсията е 295.21 лева.  В Кърджали пък средната пенсия е 296.15 лв. Под линията на бедност, която за тази година е 348 лева, пък са средните пенсии в още 12 области - Благоевград, Велико Търново, Видин, Ловеч, Монтана, Пазарджик, Плевен, Русе, Силистра, Сливен, Търговище и Шумен. Най-високите пенсии са в София – 438.98 лева среден размер. Така разликата между Разград и столицата възлиза на 144.77 лева. Вторите най-богати пенсионери са от Перник, където средният размер е 415.24 лева. Третата област с пенсии над 400 лева пък е Бургас. Общо за страната средната пенсия през миналата година е била 364.32 лева. Сподели:", "date": "2019.03.17", "title": "Ето къде взимат и колко са най-ниската и най-високата пенсии в България"}
{"url": "https://pik.bg/%D0%B3%D0%BE%D1%80%D1%83%D0%B1%D0%BB%D1%8F%D0%BD%D0%B5-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news827016.html", "text": "Жителите на столичния квартал \"Горубляне\" подновяват своите протести, съобщи БТВ. Според организаторите, недоволството е провокирано от опитите на общината да отчужди частни имоти  за зелени площи. Участниците в акцията възнамеряват днес следобед от 16:00 часа да протестират на кръстовището на бул. \"Цариградско шосе\" с ул. \"Павел Красов\" и \"Димитър Пешев\". Възможно е да се стигне до блокиране на движението. В 16:00 часа от НДК ще тръгне протестно шествие с искане за удвояване на доходите и пенсиите и разследване на всички крупни корупционни сделки, ощетили с милиарди българския народ. Сподели:", "date": "2019.03.17", "title": "\"Горубляне\" отново на протест"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%BD%D0%B5%D0%B4%D0%B5%D0%BB%D1%8F-%D0%BD%D0%B0-%D1%82%D0%B5%D1%80%D0%BE%D1%80-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-%D1%88%D0%BE%D1%81%D0%B5-%D0%B2-%D1%81%D0%BE%D1%84%D0%B8%D1%8F-news827130.html", "text": "Собственици на терени в столичния квартал \"Горубляне” отново тероризираха обикновените граждани. Протестиращите днес дори пробиха кордона от полицаи и за поредна неделя блокираха кръстовището на булевард \"Цариградско шосе“ с улиците \"Павел Красов” и \"Димитър Пешев”. Хаосът, който те създадоха, изнерви прибиращите се към столицата, които бурно изразиха своето недоволство от своенравието на жителите на \"Горубляне\". Стигна се и до размяна на реплики между хванатите в капана на безумния протест и прибиращите се към домовете си столичани. Сподели:", "date": "2019.03.17", "title": "ПОРЕДНА НЕДЕЛЯ НА ТЕРОР: Протестиращи блокираха \"Цариградско шосе\" в София"}
{"url": "https://pik.bg/%D1%80%D1%83%D1%81%D0%B8%D1%8F-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%B2%D0%B0-%D0%BD%D0%BE%D0%B2%D0%B8-%D1%84%D1%80%D0%B5%D0%B3%D0%B0%D1%82%D0%B8-%D0%BD%D0%BE%D1%81%D0%B5%D1%89%D0%B8-%D0%B4%D0%BE-50-%D0%BA%D1%80%D0%B8%D0%BB%D0%B0%D1%82%D0%B8-%D1%80%D0%B0%D0%BA%D0%B5%D1%82%D0%B8-news827060.html", "text": "Северното проектно-конструкторско бюро е започнало да разработва конструкторска документация за модернизираните фрегати по проект 22350М, които ще носят на борд до 48 крилати ракети \"Калибър\", съобщи за ТАСС източник от отбранителната промишленост. Планира се фрегатите от обновения проект да са с увеличена водоизместимост - до 7 хиляди тона, а максималният боен комплект от ракети \"Калибър\" да е до 48 единици. Корабите ще могат да бъдат въоръжени и с хиперзвукови ракети \"Циркон\". Ще имат и единна универсална автоматизирана система за управление на огъня от всички видове корабни средства за поразяване, което \"ще повиши значително тяхната боеспособност\", каза източникът на ТАСС. В момента в бойния състав на ВМС на Русия влиза фрегатата \"Адмирал Горшков\" (проект 22350). Провеждат се изпитания на фрегатата \"Адмирал Касатонов\" (по същия проект). Тяхната водоизместимост е 4,5 хиляди тона - значително по-малка от планираната по новия проект 22350М, и всеки от тях може да носи до 16 крилати ракети \"Калибър\". Сподели:", "date": "2019.03.17", "title": "Русия разработва нови фрегати, носещи до 50 крилати ракети"}
{"url": "https://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%BA%D0%B0%D1%82%D0%BE-%E2%80%9E%D0%B2%D0%B0%D0%BD%D0%B4%D0%B0%D0%BB%D0%B8%D0%B7%D1%8A%D0%BC%E2%80%9D-news827061.html", "text": "Премиерът на Сърбия Ана Бърнабич реагира остро на съботните протести в Белград, съобгават световните агенции, цитирани от БТВ. Недоволните от управлението на президента Александър Вучич нахлуха в събота вечер в сградата на държавното радио и телевизия в Белград. Бърнабич определи случилото се като „вандализъм” Атаката на протестиращите срещу сградата на държавното радио и телевизия в Белград е предизвикан от необективното, според тях, отразяване на политическия живот от националните медии. Протестите продължават и днес пред президентския дворец. Сподели:", "date": "2019.03.17", "title": "Реакция: Премиерът на Сърбия определи действията на протестиращите като „вандализъм”"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%88%D0%B0%D1%88%D0%BC%D0%B8-%D1%81-%D0%BA%D0%B2%D0%BE%D1%80%D1%83%D0%BC%D0%B0-%D0%BF%D1%80%D0%B8-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%E2%80%93-%D0%BC%D1%8A%D1%80%D1%82%D0%B2%D0%B8-%D0%B4%D1%83%D1%88%D0%B8-%D0%BD%D0%B0%D0%BA%D0%BB%D0%BE%D0%BD%D0%B8%D0%BB%D0%B8-%D0%B2%D0%B5%D0%B7%D0%BD%D0%B8%D1%82%D0%B5-%D1%81%D1%80%D0%B5-news827141.html", "text": "Игра с кворума и мъртви души наклонили везните при избора на Елена Йончева за водач на евролистата на БСП. Това научи ПИК от отлично информирани източници присъствали на днешния инфарктен пленум. При преброяването на кворума между втория и третия час, когато е трябвало Националния съвет отново да се изброи, в залата са присъствали 144 официално регистрирани души. При гласуването обаче, минути по-късно се оказва, че в залата има 172 – ма. Така излиза, че изведнъж за избора на Йончева се появяват някакви хора, които не се знае от къде са влезнали и как въобще са в залата. Така тезата на БСП и Корнелия Нинова, че ГЕРБ печелят изборите с мъртви души се срина, като това което тя обявява за престъпление е използвано именно от нея, за да може любимката й Елена Йончева да спечели. Още по-изненадващо било, че минути след избора на Йончева била гласувана и точката за парите на партийната телевизия. Тогава кворума в залата рязко паднал на 101 души, което хвърлило всички в истински потрес. От БСП припомниха и друг подобен случай от 2009 година, когато заради фалшификация от страна на Кирил Добрев, който днес е дясна ръка на Корнелия Нинова, той е бил на косъм да излети от избирателната комисия на БСП. Тогава Добрев играе срещу съпартиеца си Георги Пирински. Сподели:", "date": "2019.03.17", "title": "РАЗКРИТИЕ НА ПИК: Шашми с кворума при избора на Йончева – мъртви души наклонили везните срещу Станишев"}
