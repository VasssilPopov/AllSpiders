{"url": "http://pik.bg/%D1%8F%D0%B6%D1%82%D0%B5-%D1%81%D0%B0%D0%BC%D0%BE-%D1%82%D0%BE%D0%B7%D0%B8-%D0%BF%D0%BB%D0%BE%D0%B4-%D0%B7%D0%B0-%D1%81%D1%82%D1%80%D0%B0%D1%81%D1%82%D0%B5%D0%BD-%D1%81%D0%B5%D0%BA%D1%81-news739004.html", "text": "Ягодите могат да се окажат алтернативно разрешение на проблема с импотентността при мъжете, пише в. \"Дейли експрес\", позовавайки се на британска диетоложка. Импотентността, известна също като еректилна дисфункция, се характеризира с неспособност да се получава и задържа ерекция. Състоянието е често срещано, като обикновено засяга по-възрастните мъже. Съществуват редица причини за еректилна дисфункция. Сред тях е стесняването на кръвоносните съдове - проблем, който обикновено се свързва с диабет, висок холестерол и високо кръвно налягане. И макар да има начини за справяне с проблема - например отслабване или предписване на статини, на мъжете често се препоръчва използването на виагра, пише Дарик. Диетоложката Касандра Барнс обаче твърди, че с подобен успех, без съпътстващите виаграта странични ефекти, могат да се използват ягоди. Специалистката обяснява, че плодът е богат на флавоноиди, които стимулират притока на кръв към органа. Скорошно проучване също установи, че редовната консумация на съдържащи флавоноиди продукти като плодове, зеленчуци, чай и вино, в комбинация с упражнения, намалява риска от еректилна дисфункция с 10 процента. Сподели:", "date": "2018.03.30", "title": "Яжте само този плод за страстен секс"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-9-%D0%BE%D1%82-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-12-%D0%B4%D0%B0%D0%BD%D1%8A%D1%87%D0%BD%D0%B8-news739164.html", "text": "Девет от задържаните 12 данъчни остават в ареста, реши спецсъдът. Двама са с парични гаранции от по 5000 лева, а един е под домашен арест, предава Нова телевизия. По-рано Прокуратурата поиска постоянен арест за 11 от общо 12 данъчни, които бяха задържани във вторник по подозрение в престъпна схема за рекет над търговци. Всички те са служители в звено „Оперативен контрол” към НАП-София. За лидер на групата е сочен началникът на звеното Владимир Василев, на който останалите данъчни се отчитали, след като взимали подкупи от рекетираните търговци. Защитниците на задържаните отрекоха всички обвинения и заявиха, че няма доказателства клиентите им да са част от организирана престъпна група. При спецакията службите намериха 300 000 лв. у задържаните данъчни. Сподели:", "date": "2018.03.30", "title": "ОТ ПОСЛЕДНИТЕ МИНУТИ! Оставиха в ареста 9 от задържаните 12 данъчни"}
{"url": "http://pik.bg/%D0%B6%D1%8A%D0%BB%D1%82%D0%BE-%D1%87%D0%B5%D1%80%D0%BD%D0%B0-%D1%80%D0%B0%D0%B4%D0%BE%D1%81%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D0%BC%D0%B5%D1%82%D1%8A%D1%82-%D0%B8%D0%B2%D0%B0%D0%BD-%D1%82%D0%BE%D1%82%D0%B5%D0%B2-%D1%81-%D0%B1%D0%BE%D1%82%D0%B5%D0%B2-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%BC%D0%B5-%D0%B7%D0%B0-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D0%BA%D0%BE%D0%BB%D0%B5%D0%B6%D0%B0-news739078.html", "text": "Ботев Пловдив скоро ще има стадион! Кметът на Пловдив Иван Тотев е провел вчера разговор с президента на клуба Ангел Палийски. Сподели:", "date": "2018.03.30", "title": "ЖЪЛТО-ЧЕРНА РАДОСТ В ПЛОВДИВ! Кметът Иван Тотев: С Ботев се разбрахме за строежа на Колежа"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BF%D0%B5%D0%B4%D0%BE%D1%84%D0%B8%D0%BB-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D1%81%D1%8A%D0%B1%D0%BB%D0%B0%D0%B7%D0%BD%D0%B8-%D0%BC%D0%B0%D0%BB%D0%BA%D0%BE-%D0%BC%D0%BE%D0%BC%D1%87%D0%B5-news739083.html", "text": "Районна прокуратура – Бургас задържа за 72 часа Андон Х. (на 48г., от гр. Шумен). Той е обвинен за това, че в периода от 9 януари 2017 г. до 25 януари 2018 г. в гр. Бургас, чрез социална мрежа, с цел извършване на съвкупление и блудствени действия, установил контакт с непълнолетно момиче от гр. Бургас – престъпление по чл.155а, ал.1 от НК. Това съобщиха от пресцентъра на Апелативна прокуратура-Бургас. Обвиняемият е задържан благодарение на отличната работа на служители от Група „Компютърни престъпления“ при Икономическа полиция – Бургас. Районна прокуратура – Бургас ще внесе (в един от следващите два дни) в съда искане за налагане на мярка за неотклонение „задържане под стража“ спрямо обвиняемия. Сподели:", "date": "2018.03.30", "title": "Задържаха педофил, опитал да съблазни малко момче"}
{"url": "http://pik.bg/%D0%BB%D0%B0%D0%B7%D0%B0%D1%80%D0%BA%D0%B8-%D0%BD%D0%B0%D1%80%D0%B8%D1%87%D0%B0%D1%85%D0%B0-%D0%B7%D0%B0-%D0%B7%D0%B4%D1%80%D0%B0%D0%B2%D0%B5-%D0%B8-%D0%B1%D0%B5%D1%80%D0%B5%D0%BA%D0%B5%D1%82-%D0%B2-%D0%BE%D0%B1%D1%89%D0%B8%D0%BD%D0%B0-%D1%81%D0%BE%D0%B7%D0%BE%D0%BF%D0%BE%D0%BB-news739006.html", "text": "Пъстри носии, детски усмивки и автентични лазарски песни направиха днешния работен ден в общината празничен. Кметът на Созопол Панайот Рейзи, служители от общината и посетители посрещнаха лазарските групи, които по традиция всяка година на Лазаровден поздравяват общинска администрация, съобщава \"Флагман\". Малките лазарки от ОДЗ „Снежанка”  изпяха красиви пролетни песни и поздравиха присъстващите за Лазаровден. Тракийско дружество „ Яни Попов” се представи с лазарска група с автентични народни носии и популярни лазарски песни и наричания за здраве и берекет. Много аплодисменти получиха и лазарките от клуб „Българка” и Съюза на запасните офицери и сержанти от запаса,които изпяха китка от народни песни. Лазарската група към НЧ “Просвета“ – с. Равадиново внесе още пъстрота и добро настроение със своите песни и наричания. Кметът на Община Созопол Панайот Рейзи благодари на малките лазарки и техните ръководители, пожела им здраве, много усмивки и пролетно настроение. Всяка лазарска група получи красива кошница, пълна с лакомства и подаръци. Лазарките на Созопол и от населените места в общината ще зарадват жителите и гостите на Созопол на 1 април, неделя, когато ще вземат участие в Общинския празник „Лазарица”. От 10.00 ч. на Амфитеатър „Аполония” в Созопол ще бъде официално открито осмото издание на Общинския празник ”Лазарица”, който ще събере на едно място красивите лазарки от населените места в община Созопол. Ден преди това над 100 лазарки ще посетят домовете на жителите на всички населени места в общината и ще наричат за здраве и плодородие.Традицията ще оживее чрез песните и танците на лазарките и ще зареди всички с доброта и пролетно настроение. Сподели:", "date": "2018.03.30", "title": "Лазарки наричаха за здраве и берекет в община Созопол"}
{"url": "http://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80-%D0%BE%D0%B3%D0%BD%D1%8F%D0%BD-%D0%BC%D0%B8%D0%BD%D1%87%D0%B5%D0%B2-%D0%B8-%D0%BB%D1%8E%D0%B1%D0%BE%D0%BC%D0%B8%D1%80-%D0%BA%D1%8E%D1%87%D1%83%D0%BA%D0%BE%D0%B2-%D0%BA%D1%80%D1%8A%D1%81%D1%82%D0%BE%D1%81%D0%B0%D1%85%D0%B0-%D1%88%D0%BF%D0%B0%D0%B3%D0%B8-%D0%B7%D0%B0%D1%80%D0%B0%D0%B4%D0%B8-%D1%80%D1%83%D1%81%D0%B8%D1%8F-%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF-news739159.html", "text": "\"Ако правим сравнение с епохата на студената война, настоящото напрежение напомня на първия й етап, когато нямаше правила и ескалацията се напрягаше. Сега нямаме никакви белези на равностойност между Обединения запад, доколкото той е обединен, и Русия\", каза в \"Панорама\" анализаторът Огнян Минчев.\"Ние сме отвъд студената война. Имаме надпревара във въоръжаването и ситуацията е сериозна\", отвърна бившият дипломат Любомир Кючуков от Института за икономика и международни отношения. Днешното решение на правителството, че няма да гоним руски дипломати, би ло погрешно, според Огнян Минчев. \"България можеше да предложи един руски дипломат да напусне София. Аргументацията е погрешна, особена тази, за която се говори за липсата на доказателства. Тя трудно издържа една проверка. Защото в случай като този, доказателствата обикновено не се публикуват. Тази лавина от изгонени руски дипломати не е просто отговор на случая \"Скрипал\". С тази мярка Обединеният Запад се обръща към Москва и казва: \"Вие преминахте всички червени линии.\" От тази гледна точка дължимото поведение не е просто солидарността. А ако има заплашени от нарастващото агресивно поведение на Русия, то са страните от Централна и Източна Европа, и най-вече Балканите\", поясни Минчев. \"България намира баланса между натиска на партньорските изисквания и неприключилото следствие и неговите резултати. Доста често съм критичен към външната политика на правителството, за мене това беше вярно решение.. Основният въпрос е къде вървим от тук нататък. Международните отношения са твърде сложни, за да ги превръщаме в писта за надпревара кой по-бързо да изгони руски дипломати\", контрира Кючуков. Трябва да спрем по отношение на Русия да се отнасяме със страх и чувството за малоценност, според Огнян Минчев. Конфронтацията с Русия превръща Балканите в зона фронт, опонира Кючуков. Сподели:", "date": "2018.03.30", "title": "ИСКРИ В ЕФИР! Огнян Минчев и Любомир Кючуков кръстосаха шпаги заради Русия и решението на правителството за руските дипломати"}
{"url": "http://pik.bg/%D1%80%D1%83%D1%81%D0%B8%D1%8F-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D1%82%D0%B0%D0%BA%D0%B0-%D0%BC%D0%BE%D1%81%D0%BA%D0%B2%D0%B0-%D0%B3%D0%BE%D0%BD%D0%B8-4-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-news739122.html", "text": "Русия гони четирима германски дипломати в отговор на решението на Берлин да експулсира същия брой руски дипломатически служители от ФРГ. Това съобщи германският министър на външните работи Хайко Маас. По-рано днес руското външно министерство извика ръководителите на дипломатическите мисии в страната, изгонили руския дипломати. На тях им е връчена протестна нота, а също така те са научили за ответните действия на Русия, предава БГНЕС. „Тази новина не е неочаквана“, каза Маас. Той подчерта, че германските власти „и в днешната ситуация са готови за диалог с Русия и ще работят в името на европейската сигурност и конструктивното бъдеще“ на двустранните отношения. В същото време министърът отново отбеляза, че германското правителство „не е взело прибързано решението за изгонването на руските дипломати“. „Нашата реакция на случая Скрипал беше необходима и уместна“, твърди той. Според него тя е последвала „заради солидарността с Великобритания и защото Русия до момента отказва да внесе каквато и да било яснота относно случая“. В края на март редица страни-членки на ЕС, САЩ, Канада и Австралия в рамките на координирана акция обявиха за изгонването на руски дипломати в знак на солидарност с Великобритания заради отравянето на бившия полковник от ГРУ Сергей Скрипал в град Солсбъри на 4 март. Русия отрича да има някаква връзка със случая. Сподели:", "date": "2018.03.30", "title": "Русия отговори така: Москва гони 4 германски дипломати"}
{"url": "http://pik.bg/20-%D1%81%D0%BC-%D0%B5-%D0%BF%D1%80%D0%BE%D1%86%D0%B5%D0%BF%D1%8A%D1%82-%D0%B2-%D1%86%D0%B8%D1%81%D1%82%D0%B5%D1%80%D0%BD%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%B2-%D1%85%D0%B8%D1%82%D1%80%D0%B8%D0%BD%D0%BE-news739086.html", "text": "В петото съдебно заседание се предявяват на страните останалата част от снимките и видеоматериалите, информира БНТ. Като доказателствен материал към делото са приобщени и визуалните документи от катастрофата на фирма „Булмаркет“, собственик на катастрофиралия влак. В част от снимките се вижда пробивът на цистерната, пораженията по влаковата композиция и железния път. Заснето е състоянието на незаключената според тях стрелка. Материалите са групирани по теми – коловози, кран, локомотиви, осигурителна техника, стрелка. До сега в съдебната зала са представени материали от огледа на жп линията, записи от охранителни камери, изслушани бяха аудио записи на работещи в БДЖ. 20 сантиметра е процепът в цистерната, от която е изтичал полипропиленът след дерайлирането на влака на гара Хитрино на 10 декември 2016 г. Това се видя на снимките, които „Булмаркет“ са направили на мястото на катастрофата. В Шуменския окръжен съд продължава наказателното дело срещу машинистите Димитър Михнев и Радослав Петков, обвинени в причиняване на смърт по непредпазливост в железопътния транспорт. Сподели:", "date": "2018.03.30", "title": "20 см е процепът в цистерната, която се взриви в Хитрино"}
{"url": "http://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D0%B2%D1%81%D0%B5%D0%BA%D0%B8-%D0%BF%D0%B5%D1%82%D0%B8-%D0%BC%D0%BB%D0%B0%D0%B4-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%80%D0%B0%D0%B1%D0%BE%D1%82%D0%B8-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-news739088.html", "text": "29% от гражданите на ЕС между 20 и 34-годишна възраст обичайно работят и през почивните дни, става ясно от публикация на Евростат за 2016 г. България е под средното за общността ниво – малко под 20% са ангажирани по времето, в което повечето хора почиват. На общоевропейско равнище най-малък е процентът на заетите в почивни дни висшисти. За сметка на това при тях е най-висока вероятността работният ден да е значително по-дълъг от общоприетото т.е. да им се събират по над 49 часа седмично. Основната част от работещите през уикенда млади хора са ниско образовани. Близо половината от трудещите се гръцки младежи (47%) към 2016 г. са работели в събота и неделя. 40% от италианците, 38% от ирландците, 36% от холандците, 35% от испанците и 34% от британците до 34-годишна възраст са в същото положение. На другия край на класацията са в Унгария, където едва само 11% от младите хора се трудят в събота и неделя. Следват Португалия (12%), Полша (13%) и Чехия и Хърватия (по 18%). Сподели:", "date": "2018.03.30", "title": "Евростат: Всеки пети млад българин работи през уикенда"}
{"url": "http://pik.bg/%D0%B7%D0%B4%D1%80%D0%B0%D0%B2%D0%B5-%D0%BD%D0%B0-%D0%BA%D1%80%D0%B5%D0%B4%D0%B8%D1%82-%D0%B4%D0%B5%D1%81%D0%B8-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F%D1%82%D0%B0-%D1%80%D0%B5%D0%B6%D0%B5-%D1%81%D0%B8%D0%BB%D0%B8%D0%BA%D0%BE%D0%BD%D0%BE%D0%B2%D0%B8%D1%82%D0%B5-%D0%B1%D0%BE%D0%BC%D0%B1%D0%B8-%D1%81-%D0%B1%D0%B0%D0%BD%D0%BA%D0%BE%D0%B2-%D0%B7%D0%B0%D0%B5%D0%BC-%D0%BE%D1%82-15-%D0%B1%D0%BE%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news739123.html", "text": "Плеймейтката Десислава Димитрова, по-известна като Деси Фотосесията, се гласи за нов кредит. Оказа се, че брюнетката не може да събере пари за отстраняване на силиконовите импланти и устни, след като хирурзите заявили, че щя я таксуват двойно. Близки до нея разкриват, че силиконовите й импланти били на стойност 7 бона, а хирурзите поискали двойно да ги отстранят. Димитрова сама потвърди информацията, като допълни, че причините за решението й са няколко, част от които здравословни. Тя заяви, че ще намали кубиците в бюста си от 450 на 310 кубика. Освен това сподели, че операцията ще стане след рождения й ден в турска клиника. Към днешна дата нито един от плановете не Деси не е реализиран. Това не убягна на недоброжелателите й в Мрежата, които изтъкнаха, че последните фотоси тя позира само с подарени тоалети от различни марки, които представят артикулите си безплатно, с цел реклама. Други се усъмниха в плановете й още през януари и обвиниха силиконката в евтин пиар, като заявиха, че от години Деси парадира с пищните си форми, скъпите и различни екстеншъни и посещенията си в естетичните центрове, пише \"Телеграф\". Сподели:", "date": "2018.03.30", "title": "ЗДРАВЕ НА КРЕДИТ! Деси Фотосесията реже силиконовите бомби с банков заем от 15 бона (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%8A%D1%80%D0%B2%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%BE%D1%82-%D1%80%D1%83%D1%81%D0%B8%D1%8F-%D0%B7%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BA%D0%B0%D0%B1%D0%B8%D0%BD%D0%B5%D1%82%D0%B0---%D1%85%D0%B2%D0%B0%D0%BB%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B7%D0%B0-%D1%80%D0%B5%D1%88%D0%B5%D0%BD%D0%B8-news739143.html", "text": "Брюксел няма да остави без внимание решението на България, но европейските чиновници разбират необходимостта от сътрудничество с Русия, според политолога. \"ЕС, преди всичко, ще се опита да упражни натиск върху България, която нещо се отклонява от строя. Както разбирам, и в самия Европейски съюз не съвсем са уверени в истинността  на британската позиция. Но въпреки това те поеха по пътя на евроатлантическата солидарност. За това, от една страна Брюксел, разбира се, ще упражнява натиск върху българите, за да не поискат да правят и други своеволия. Но вътрешно едва ли ще се решат да така силно да счупят нещо. Защото в основата си отношенията с Русия, независимо от всички санкции, продължават. И на ЕС те са му нужни много повече отколкото на Русия\", категоричен е Дмитрий Журавлев. България получи адмирации и отлична оценка от Русия заради обявеното от премиера Бойко Борисов решение на кабинета да не гони руски дипломати. Направи го лично известният политолог Дмитрий Журавлев, който е генерален директор на Института за регионални проблеми. \"България прояви здрав разум като не се покори на Лондон\", каза Журавлев, предаде РИА Новости. Според него дори в Брюксел не са съвсем уверени във верността на британската позиция по случая \"Скрипал\". \"Оценявам това действие като наличие на здрав разум в българското ръководство. Защото Британия не даде доказателства за обвиненията си. Тя иска единни действия на едно единствено основание - \"Ние сме съюзници, значи вие сте длъжни да действате така като нас\".  Отношенията ни с България преминаха през различни етапи в постсъветския период. Но българите не изневериха на здравия разум и не се поддадоха на Великобритания\", каза Дмитрий Журавлев в ефира на радио \"Спутник\". Сподели:", "date": "2018.03.30", "title": "ЕКСКЛУЗИВНО В ПИК! Първа позиция от Русия за Борисов и кабинета - хвалят премиера за решението му"}
{"url": "http://pik.bg/%D1%80%D1%83%D1%81%D0%B8%D1%8F-%D0%BE%D0%B1%D0%B2%D0%B8%D0%BD%D1%8F%D0%B2%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%B2-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B5-%D0%BD%D0%B0-%D0%BE%D0%BF%D0%B8%D1%82%D0%B8%D1%82%D0%B5-%D0%B7%D0%B0-%D0%BE%D0%BA%D0%B0%D0%B7%D0%B2%D0%B0%D0%BD%D0%B5-%D0%BF%D0%BE%D0%BC%D0%BE%D1%89-%D0%BD%D0%B0-%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-news739166.html", "text": "Русия обвинява британските власти в блокиране на опитите за оказване помощ на Юлия Скрипал, предава руската агенция Интерфакс. От дипломатическото представителство на Руската федерация в Лондон напомнят, че Юлия Скрипал постоянно живее в Русия и е пристигнала във Великобритания няколко дни преди инцидента. „Ние имаме предвид нашата консулска помощ, в това число и в юридически аспект. Както е известно Юлия Скрипал живее постоянно в Русия и е пристигнала във Великобритания преди няколко дни“, заявяват от руското посолство. „На 29 март ни уведомиха, че състоянието на Юлия Скрипал се е подобрило, но нашето искане за предоставяне на достъп отново се игнорира. Що се отнася до Сергей Скрипал британската страна ни отказва каквато и да е информация, основавайки се на британския му паспорт…“, добавят от посолството. Сподели:", "date": "2018.03.30", "title": "Русия обвинява британските власти в блокиране на опитите за оказване помощ на Юлия Скрипал"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%80%D0%B0%D0%BA%D0%BA%D0%B0-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%B2%D1%8A%D1%81%D1%82%D0%B0%D0%BD%D0%B8%D0%B5-%D0%BF%D1%80%D0%BE%D1%82%D0%B8%D0%B2-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%80%D0%B0%D0%BD%D0%B8%D1%82%D0%B5-%D0%BE%D1%82-%D1%81%D0%B0%D1%89-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B8-news739070.html", "text": "Местните жители в предградията на Рака са вдигнали въстание срещу произвола на контролираните от САЩ групировки, предава ТАСС, като се позовава на изявление от петък на началника на Главното оперативно управление на Генералния щаб на ВС на Русия генерал-полковник Сергей Рудской. „Коренното арабско население е подложено на репресии и се провежда принудителна мобилизация. Това предизвиква острото недоволство на местните жители. На 25 март в района на населеното място Ел Мансур, разположено на 25 югозападно от град Ракка, започна въстание на коренното арабско население против произвола на контролираните от САЩ формирования“, заяви той. Руският Генерален щаб призова Западните страни да открият достъпа до Ракка и Рукбан на международните хуманитарни организации и хуманитарните конвои. „За да бъдат спасени мирните жители, включително болните и ранените, призоваваме да бъде открит достъпът до Ракка и Рукбан на международните хуманитарни организации и хуманитарните конвои на ООН. Надяваме се, че нашите западни партньори и другите заинтересовани страни ще окажат съответстващото влияние на лидерите на въоръжените формирования и ще гарантират, че международната хуманитарна помощ се използва по предназначение“, заяви Рудской. Военачалникът определи ситуацията в Ракка като катастрофална. „По данни на Управлението на ООН по координация на хуманитарните въпроси, хуманитарната ситуация в Ракка е катастрофална... Практически не се провежда работа за изчистването на града от взривоопасни предмети. Ежеседмично се констатират до 25 взрива на мирни жители. Според данните на ООН, за периода от октомври 2017 година до 14 март 2018 година са загинали 130 души, а са ранени още 658“, посочи руският военен. Сподели:", "date": "2018.03.30", "title": "Жителите на Ракка вдигнаха въстание против контролираните от САЩ групировки"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B3%D0%BE%D0%BD%D0%B8-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-news739156.html", "text": "Сръбският посланик в Русия Славенко Терзич обяви, че страната му няма да гони руските дипломати, предава македонският телевизионен канал A1oN. „Въпросът за експулсирането на руски дипломати от Сърбия изобщо не се разглежда“, заяви Терзич. Той припомни, че Сърбия и Русия са в приятелски отношения и че тези отношения са планирани да се развиват в бъдеще. България, Гърция, Кипър, Словения и няколко държави от ЕС отказаха да експулсират дипломати от руските посолства в техните страни. Сподели:", "date": "2018.03.30", "title": "Сърбия няма да гони руски дипломати"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D0%BE-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F-%D1%81%D0%BB%D1%83%D1%87%D0%B0%D0%B9-%D0%B2-%D0%BE%D1%81%D0%BE%D0%B3%D0%BE%D0%B2%D0%BE-7000-%D0%B4%D0%BA%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D0%BF%D0%B0%D1%81%D0%B8%D1%89%D0%B0-%D1%81%D1%82%D0%BE%D0%BF%D0%B0%D0%BD%D0%B8%D1%81%D0%B2%D0%B0-%D1%84%D0%B5%D1%80%D0%BC%D0%B5%D1%80%D1%8A%D1%82-news739157.html", "text": "\"Община Кюстендил при необходимост е готова да прекрати договорните си отношения с фермера Петър Пищалов, чиито коне бяха намерени изтощени от глад и студ в Осоговската планина. Това ще стане след резултатите от проверката, започнала на централно ниво от БАБХ”. С тези думи на кмета Петър Паунов започна редовната сесия на Общинския съвет в Кюстендил. \"Ние не може да бъдем съдници, но ще направим нужното и при необходимост ще прекратяваме договори. Благодаря на доброволците и планинските спасители, реагирали адекватно на създалата се ситуация“, заяви градоначалникът, цитиран от \"Струма.бг\". Той представи пред съветниците и справка относно отдадените под наем пасища. „Пасищата се отдават под наем във връзка с подадени искания, издадено удостоверение от Областна дирекция по безопасност на храните, както и след решение от страна на общинска експертна комисия. Пищалов е заявил през сезон 2015/2016 99 овце, 20 коня, 6 кози и 3 говеда; през сезон 2017/2018 чрез фирми, приближени до него – 100 говеда, 85 овце и 3 коня; а през настоящия сезон 2018/2019 са декларирани 287 овце, 99 коня и 102 говеда”, отчете Паунов. Последните два сезона заявленията са правени и от фирми, близки до самия собственик. \"Правени са не една и две спасителни акции за животни, но сега нямахме никаква информация. Гледката беше покъртителна. Не сме съдници, ще следим дали има нарушения на договорите с Пищалов”, коментира пред съветниците кметът на Кюстендил. Паунов обаче отчете, че общината е отдала под наем на Пищалов около 7000 дка пасища. Масивите се определят всяка година с решение на Общинския съвет въз основа на подадените до общината заявления. Сподели:", "date": "2018.03.30", "title": "НОВИ РАЗКРИТИЯ ПО СКАНДАЛНИЯ СЛУЧАЙ В ОСОГОВО! 7000 дка общински пасища стопанисва фермерът Пищалов, декларирал е 99 коня и 102 говеда"}
{"url": "http://pik.bg/%D1%83%D0%B4%D0%B0%D1%80%D0%BD%D0%BE-%D0%BF%D1%80%D0%B0%D0%B2%D1%8F%D1%82-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BB%D0%B0%D1%80%D0%B3%D0%BE%D1%82%D0%BE-news739046.html", "text": "Работници ударно сменят счупени плочки и напукани стъклени куполи на една от емблемите на София – Ларгото. Спешният ремонт идва две седмици, след като ви показахме в какви абсурдни условия се съхранява антична Сердика, предаде Би Ти Ви. Почиства се и отводнителният канал, след като водата от снегове и дъждове течеше върху древния град. „В рамките на гаранционния срок фирмата изпълнител е дошла да си оправи нещата. Не мога да кажа стойността, ние не поемаме плащане, то е в рамките на гаранцията”, обясни министърът на културата Боил Банов. Гаранцията е 10 години, а тепърва ще се анализират причините за аварията – дали е виновна само зимната обстановка, или изначално ремонтът е бил некачествен. Сподели:", "date": "2018.03.30", "title": "Ударно правят ремонт на Ларгото"}
{"url": "http://pik.bg/%D0%BC%D0%B2%D1%80-%D0%BE%D1%82%D1%87%D0%B5%D1%82%D0%B5-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F%D1%82%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-news739038.html", "text": "Ръководството на МВР даде добра оценка за постигнатите от ГД \"Национална полиция\" резултати за изминалата 2017 г. Докладът за работата на дирекцията отчита, че през 2017 година у нас е имало по-малко престъпления. В същото време се увеличава и разкриваемостта на криминалните деяния. В национален мащаб са регистрирани общо 91 001 криминални престъпления, спрямо 95 230 за 2016 г. Разкрити са 43 296 престъпления, спрямо 41 811 за 2016 г. През 2017 година са разкрити и 6 579 престъпления, регистрирани в предишни периоди. Като извършители на криминални престъпления са установени 45 817 лица. Шефът на ГД \"Национална полиция\" гл. комисар Христо Терзийски представи презентация за дейността на дирекцията през изминалата година. Спрямо данните са отчетени в Областните дирекции на МВР в . В Смолян са разкрити 72% от криминалните престъпления, в Разград - 70%, Търговище - 68% и Ямбол - около 65%. \"Като цяло полицията е постигнала добри резултати през изминалата 2017 година.\" С тези думи зам. главният секретар на МВР Георги Арабаджиев коментира постигнатото от униформените през 2017 година. На представянето на годишния отчет на главната дирекция присъстваха Милко Бернер - заместник-министър на вътрешните работи и директорите на областните дирекции на МВР. По отношение на - през 2017 г. в страната са регистрирани . За предходната на отчета 2016 година тези престъпления са 12 876. Отчита се спад с около 3%. От структурите на икономическа полиция обаче са разкрили по-малко престъпления. За 2017 г. разкритите икономически деяния са разкрити 4 233 престъпления спрямо 4 511 за 2016 г. Увеличение на разкриваемостта е регистрирано на територията на 16 областни дирекции. Най-добри резултати са отчетени в ОДМВР Ямбол, Видин и Хасково. Данните в доклада за работата на ГДНП сочат и че през 2017 година в структурите на МВР са разследвани общо От тях 146 861 по общия ред, 16 004 бързи производства и 1 302 незабавни производства. Приключени и изпратени в прокуратурата са общо 126 575 досъдебни производства, от тях - 40 686 с мнение за повдигане на обвинение, 33 803 с мнение за прекратяване и 52 066 с мнение за спиране на наказателното производство. . За 2016 година обработените преписки са 1 082 687. От всичките обработени преписки за 2017 г. заявителските материали (ЗМ) са били 20 169, прокурорските преписки - 64 075, явни (молби, сигнали и предложения) - 963 297, домашно насилие - 2 762, връчени наказателни постановления - 233 487, връчени електронни фишове - 77 090, връчени призовки - 191 464. Спрямо данните за 2016 година, когато средната натовареност на служител беше 396 преписки, за 2017 година МВР отчита солиден ръст. Извършените проверки по Закона за частната охранителна дейност, места за обществен подслон и проверки на чужди граждани са 100 540. За цялата изминала година в страната са регистрирани 6 888 тежки инцидента, при които са загинали 682 и са ранени 8 680. През 2016 г. тежките катастрофи бяха 7 404 или с 516 повече. Спрямо 2016 година през 2017 година на пътя са загинали 26 души по-малко. В разпределение на произшествията по основни причини най-висок дял продължават да са настъпилите катастрофи поради нарушения на водачите - 6 548, което е 95.06% от общия брой ПТП. При тези пътни инциденти са загинали 629 и са ранени 8 322. Основни причини, довели до настъпване на ПТП, поради нарушения на водачите, са несъобразена и превишена скорост, неправилна маневра, отнемане на предимство, неправилно изпреварване, употреба на алкохол или след употреба на наркотични вещества, или техни аналози. Проверени са 104 507 автомобила. За периода на миналата година издирени лица от общо обявените за издирване са 363. Задържани са 959 лица. Също така са задържани и 246 лица, които са влезли нелегално в страната или чужди граждани. 4.4% по-малко криминални престъпления отчете МВР за 2017 година спрямо 2016 година. През 2017 година разкритите престъпления са с 4% повече спрямо 2016 година. най-високи резултати в разкриването на престъпления Смолян, Разград, Търговище и Ямбол икономическите престъпления общо 12 463 икономически престъпления Като извършители на икономически престъпления са установени 6 242 лица. 164 110 досъдебни производства. По направление \"Териториално обслужване и превенция\" са отработени 1 552 254 преписки Средната натовареност на служител е 568 преписки. През 2017 г. се отчита намаление на тежките пътнотранспортни произшествия. Обобщените резултати от цялостната дейност на дирекция \"Жандармерия\" сочат, че за 2017 г. са проверени 253 366 лица. Сподели:", "date": "2018.03.30", "title": "МВР отчете: Престъпленията намаляват"}
{"url": "http://pik.bg/%D1%81%D0%B5%D0%BB%D0%B8%D0%BD-%D0%B4%D0%B8%D0%BE%D0%BD-%D1%87%D1%83%D0%BA%D0%BD%D0%B0-50-news739000.html", "text": "Селин Дион е родена на 30 март 1968 г. в квартал Шарлеман на канадския град Квебек, където и израства. Тя е най-малката от 14 деца в музикално семейство. Днес певицата навършва 50 години. През 1981 г. се среща с Рене Анжелил, бъдещия й съпруг, който харесва неин демозапис и се съгласява да финансира нейния първи албум. Съпругът й почина през 2016 г. от раково заболяване. Селин Дион е на 12 години, когато се запознава с Рене. Той е на 38 години. Всъщност Рене създава от малкото момиче световно известна звезда. Така те остават заедно дълги години и болестта засилва още повече любовта им. Селин Дион има пет награди \"Грами\", а от албумите й са продадени над 200 милиона копия в цял свят. През 1982 г. с песента си Tellement J'ai D'amour Pour Toi тя печели златен медал на музикалния фестивал Yamaha в Токио. През 1983 г. Дион става първата канадска изпълнителка със златна плоча във Франция (с песента D`amour Ou D`amitie). През 1990 г. записва първия си англоезичен албум Unison. Сингълът ѝ Where Does My Heart Beat Now достига до №5 в класацията \"Билборд хот 100\". От Unison излизат и още два хита — The Last To Know и (If There Was) Any Other Way. Продажбите на копията достигат 3 милиона. В края на 1991 г. Селин Дион е поканена да изпълни саундтрака на анимационния филм на Уолт Дисни \"Красавицата и звярът\" в дует с Пибо Брайсън. Песента покорява всички възможни големи класации и се превръща в първия световен хит на певицата. За изпълнението си Селин печели своята първа награда \"Грами\" през 1992 г. Песента е удостоена също така и с \"Оскар\" за най-добра филмова песен. Друг голям хит е сърцераздирателната балада Nothing Broken But My Heart, написана от Даян Уорън, създала и големия хит на Селин Because You Loved Me (1996), която дълго време се задържа в топ 30 на \"Билборд\". Албумът се продава в 6 милиона броя по цял свят. Първият сингъл от мултиплатинения й албум The Colour Of My Love, озаглавен The Power Of Love, достига номер едно в класацията на \"Билборд\" и се задържа там четири седмици. Песента The Colour Of My Love, написана от Дейвид Фостър, Селин посвещава на своя годеник — 26 години по-възрастният от нея Рене Анжелил, за когото Дион се омъжва през 1994 г. Бляскавата церемония, на която са поканени 500 гости, се провежда в Монреал. Певицата избира да се оттегли от шоубизнеса в края на 1999 г., за да се грижи за Рене Анжелил, докато се възстановява от рак. През 2017 г. Селин Дион се съблече за сп. \"Вог\". Сподели:", "date": "2018.03.30", "title": "Селин Дион чукна 50"}
{"url": "http://pik.bg/%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%BA%D1%80%D0%B8%D1%81%D0%BA%D0%BE-%D0%BF%D1%80%D0%B0%D0%B2%D0%B8-%D0%B4%D1%83%D0%B5%D1%82-%D1%81%D1%8A%D1%81-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-news738974.html", "text": "Криско отправи предизвикателство към феновете си - публикува в социалните мрежи фото, с което съобщи, че през месец април ще излезе колаборация между него и друг изпълнител. \"Може ли да познаете с кого?\", хвърли ръкавицата Кристиян Талев. На кадъра дуетният му партньор е изразен само чрез черен силует. Това бе хитър ход от страна на Криско да вдигне шум около предстоящия проект, тъй като се изляха куп коментари с предположения. Няколко дни по-рано той заяви в интервю, че ще пусне дует с легенда в българската музика. Репортерът, който го интервюираше, веднага изрази съмнение, че вероятно става дума за Лили Иванова. Певецът не пожела да разкрие подробности. От снимката, която пусна обаче - стана ясно, че е мъж, а не жена. Доста фенове предположиха, че става дума за Слави Трифонов, тъй като силуетът от кадъра изглежда гологлав. Според източници на \"Хотарена\" именно той партнира на Криско в песента \"Гледай как се прави\". С този проект певецът от Габрово отново превърта играта и няма стигане. Въпросът е как дуетът ще бъде приет от почитателите на Слави - дали пък за него няма да е падение? Предстои да узнаем скоро през април! Сподели:", "date": "2018.03.30", "title": "МУЗИКАЛНА БОМБА! Криско прави дует със Слави Трифонов"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8%D1%81%D0%BA%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D0%B0%D1%80%D0%B5%D1%81%D1%82-%D0%B7%D0%B0-10-%D1%82%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B4%D0%B0%D0%BD%D1%8A%D1%87%D0%BD%D0%B8-news739147.html", "text": "Прокуратурата поиска постоянен арест за 10 от общо 11 данъчни от столичната НАП , които бяха задържани във вторник по подозрение в престъпна схема за рекет над търговци . Делото тече в момента. За шеф на групата държавното обвинение сочи Владимир Василев , началник звено “Оперативен контрол”,  който получавал отчисление от всеки подкуп, взет от подчинените му, съобщава Нова телевизия. Разбитата престъпна група е от данъчни на ниско и средно ниво, които си затваряли очите при нередности след проверки на търговски обекти, а в замяна получавали подкупи, стана ясно преди дни от думите на шефа на спецпрокуратурата Иван Гешев. Данъчните взимали средно между 500 и 5000 лева в зависимост от бизнеса на търговеца и начина, по който изглеждал обектът, съобщиха преди дни разследващите. Най-голямата сума, с която данъчните рекетирали търговците, за да не им пишат акт, е 10 000 лева. Освен за подкупи, част от данъчните ще бъдат обвинени и за пране на пари. Сподели:", "date": "2018.03.30", "title": "Прокуратурата иска постоянен арест за 10-те задържани данъчни"}
{"url": "http://pik.bg/%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D1%88%D0%B2%D0%B0%D1%80%D1%86%D0%B5%D0%BD%D0%B5%D0%B3%D0%B5%D1%80-%D1%81%D0%BF%D0%B5%D1%88%D0%BD%D0%BE-news739149.html", "text": "Актьорът и бивш губернатор на американския щат Калифорния Арнолд Шварценегер беше опериран спешно в Лос Анджелис заради проблем със сърцето, предадоха ТАСС и Франс прес, предава БТА. Лекарите са го приели за смяна на сърдечна клапа. Заради усложнения по време на интервенцията докторите бързо решили, че се налага спешна операция на 70-годишния актьор. Състоянието на Шварценегер е стабилно. Това е втората му сърдечна операция. През 1997 г. му смениха аортна клапа. Сподели:", "date": "2018.03.30", "title": "Оперираха Шварценегер спешно"}
{"url": "http://pik.bg/%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%83%D0%B4%D0%B0%D1%80%D0%B8%D1%85%D0%B0-%D1%86%D0%B5%D1%85-%D0%B7%D0%B0-%D0%B1%D1%83%D1%82%D0%B8%D0%BB%D0%B8%D1%80%D0%B0%D0%BD%D0%B5-%D0%BD%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D0%B0%D0%BB%D0%BA%D0%BE%D1%85%D0%BE%D0%BB-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-news739020.html", "text": "Митнически и полицейски служители са разкрили цех за бутилиране на нелегални алкохолни продукти на територията на Пловдивска област. Това съобщиха от Агенция „Митници“. В хода на проверката в обекта са установени малко повече от 22 000 литра алкохолни продукти, както и наличието на поточна линия за бутилиране. В десетлитрови пластмасови туби са открити 80 литра спирт с алкохолно съдържание от 96,4%. Открити са и 276 стъклени бутилки от по 500 мл и 700 мл с етикети с надпис „водка“ и марка на известна ракия. Всички бутилки са без български акцизен бандерол. Общото количество на открития нелегален етилов алкохол е 229.4 литра. Другото открито количество от 21 770 литра представлява течност с различен цвят с мирис на вино. Част от него – общо 5100 литра се е съхранявало в наливно състояние в метален съд, а останалото е било подготвено за изнасяне от обекта – бутилирано в пластмасови туби по два литра, облепени с етикети и подредени на палети. В обекта е открита и поточната линия, на която се е извършвала незаконната дейност. Пред митническите служители не са представени, както документи, удостоверяващи плащането на дължимия за стоките акциз, така и документи за регистрация на обекта по реда на Закона за акцизите и данъчните складове. Всички алкохолни продукти, както и бутилиращата линия са иззети. Взети са проби за лабораторен анализ. По случая ще бъдe образувано административнонаказателно производство. За откритите стъклени бутилки с етилов алкохол е образувано досъдебно производство по описа на Митница „Пловдив“ под надзора на Районна прокуратура-Пловдив. Сподели:", "date": "2018.03.30", "title": "Митничари и полицаи удариха цех за бутилиране на нелегален алкохол в Пловдивско "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D0%BD%D0%B5%D0%BD-%D0%B0%D0%B4---%D0%BF%D0%BB%D0%B0%D0%BC%D0%BD%D0%B0-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D0%B2%D0%BB%D0%B0%D0%BA-%D0%BA%D1%80%D0%B0%D0%B9-%D0%BD%D0%BE%D0%B2%D0%B0-%D0%B7%D0%B0%D0%B3%D0%BE%D1%80%D0%B0-%D1%85%D0%B2%D1%8A%D1%80%D1%87%D0%B0%D1%82-%D0%BF%D0%BE%D0%B6%D0%B0%D1%80%D0%BD%D0%B8-%D0%B8-%D0%BB%D0%B8%D0%BD%D0%B5%D0%B9%D0%BA%D0%B8-%D0%BE%D0%B1-news739161.html", "text": "Бърз влак 8613 София - Бургас се е запалил тази вечер между Нова Загора и Ямбол, предава Би Ти Ви. Информацията е потвърдена и от МВР. Органите на реда съобщават, че няма данни за жертви или ранени. Пътниците са били своевременно евакуирани. Във влака за пътували 80 души, които не са пострадали и ще бъдат откарани с автобуси. По първоначални данни два вагона са изгорели. Причините за пожара се установяват. На място има два противопожарни екипа, които работят по потушаването на пламъците. Електроподаването по мрежата е спряно от съображения за сигурност. \" До този момент няма данни за причините, предизвикали запалването във вагон на бързия влак София-Бургас. О Сподели:", "date": "2018.03.30", "title": "ИЗВЪНРЕДНО! Огнен ад - пламна пътнически влак край Нова Загора! Хвърчат пожарни и линейки (ОБНОВЕНА/СНИМКА)"}
{"url": "http://pik.bg/74-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BD%D0%B0%D0%B9-%D1%82%D0%B5%D0%B6%D0%BA%D0%B0%D1%82%D0%B0-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%BA%D0%B0-%D0%BD%D0%B0%D0%B4-%D1%81%D0%BE%D1%84%D0%B8%D1%8F-news739054.html", "text": "Навършват се 74 години от най-тежката бомбардировка над София, извършена от Съюзническите сили през Втората световна война. На този ден през 1944 година над столицата са били пуснати повече от 30 000 запалителни бомбиу съобщава БНР. Цветя и венци бяха поднесени пред паметника на загиналите и пострадалите от бомбардировките софиянци. София е била тежко бомбардирана в продължение на четири месеца, след като правителството на Богдан Филов обявява война на САЩ и Великобритания. През 1944-та година Елена Данева е била ученичка в 1-ви клас и си спомня: \"Всяка вечер си приготвяхме обувките, за да бягаме в мазето\". Броят на загиналите надвишава 4200 души, а повече то 12 000 сгради са били разрушени. Лидерът на БСП-София Калоян Паргов отбеляза, че авантюрите в политиката се заплащат скъпо: \"Обявяването на война е един авантюристичен акт, който впоследствие се отрази на десетките, стотици и хиляди невинни жертви\". Сподели:", "date": "2018.03.30", "title": "74 години от най-тежката бомбардировка над София"}
{"url": "http://pik.bg/%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB-%D1%81%D0%B8%D0%BD%D1%8F-%D0%BB%D1%83%D0%BD%D0%B0-%D0%B2-%D1%81%D1%8A%D0%B1%D0%BE%D1%82%D0%B0---%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%B7%D0%B0-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0%D0%BF%D1%80%D0%B5%D0%B4-news739131.html", "text": "Последната синя луна до 2020 г. ще се появи на небето в събота. Явлението ще наблюдаваме за втори път тази година, като първият беше през януари. Синя луна се нарича второто пълнолуние в рамките на един календарен месец и няма нищо общо с цвета на естествения спътник на Земята. То се появява на всеки 2,7 години. Последният път, когато е имало синя луна в рамките на три месеца, е бил през 1999 г. Периодът от едно пълнолуние до следващо, който продължава средно 29,53 дни, се нарича синодичен месец. Тъй като февруари е единственият месец от календара, който е по-къс от този период, през него нямаше пълнолуние, така че март се \"сдоби\" с още едно, предаде агенция ЮПИ. На 31 януари нощното небе поднесе рядък троен спектакъл - суперлуна, синя луна и пълно лунно затъмнение. Небесното шоу, наречено \"Супер синя кървава Луна\", не беше наблюдавано в Северна Америка от 152 години - от 31 март 1866 г. Синята луна през март ще съвпадне и с така нареченото пасхално пълнолуние - първото за пролетта, която започна на 20 март. Сподели:", "date": "2018.03.30", "title": "Спектакъл! Синя луна в събота - последната за години напред"}
{"url": "http://pik.bg/%D0%B3%D0%BB%D0%B0%D0%B2%D1%81%D0%B5%D0%BA%D1%8A%D1%82-%D0%BD%D0%B0-%D0%BC%D0%B2%D1%80-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%B3%D0%B4%D0%B1%D0%BE%D0%BF-%D0%B8-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B4%D0%B0-%D1%80%D0%B0%D0%B1%D0%BE%D1%82%D1%8F%D1%82-%D0%B7%D0%B0%D0%B5%D0%B4%D0%BD%D0%BE-%D1%81%D1%80%D0%B5%D1%89%D1%83-%D0%BA%D0%BE%D1%80%D1%83%D0%BF%D1%86%D0%B8%D1%8F-news739134.html", "text": "министерството Отчетен е ръст с над 177% на броя на досъдебните производства, по които е работила дирекцията. Нараснал е и броят на новообразуваните производства – със 170%, обусловено донякъде от приетите законодателните промени в края на 2016 г. и осигурената възможност ГДБОП да работи извън хипотезата на чл. 321 от НК по някои престъпления (киберпрестъпност, корупция и изпиране на пари). Тенденция на увеличение се наблюдава и по отношение на приключените производства, които бележат ръст от 187%, а така също и в броя на повдигнатите обвинения – 860 (437 за 2016 г.), или с 97% повече. Отчетено е намаление със 17,6% в броя на проведените специализирани операции – 220 през 2017 г. срещу 267 за предходната година. Независимо от това, са постигнати високи резултати в борбата с организираната престъпност. По линия „Наркотици“, на територията на страната от ГДБОП и съвместно с други служби в МВР и Агенция „Митници“ са заловени около 322 кг. наркотични вещества; над 2000 броя таблетки, над 1142 кг зелена маса и 345 стръка канабис; около 100 кг и 2380 литра прекурсори. Разкрити са 6 нелегални лаборатории от домашен тип за синтезиране на амфетамин и метамфетамин и 7 закрити помещения и оранжерии за отглеждане на канабис. На чужда територия с участието на ГДБОП в 4 случая са заловени общо 44 кг хероин; над 53 кг марихуана; 26 кг кокаин и други наркотици. Пресечени са 5 трансгранични наркоканала и са задържани 23 лица. В противодействие на киберпрестъпността е иззета компютърна техника, оптични и магнитни носители с над 14 300 файла с незаконно съдържание; задържани са 2 лица за финансови измами и 23 участници в група за хакерски атаки, прекратен е достъп до сайт за онлайн разпространение на литературни произведения. В унисон с националните прерогативи и в отговор на препоръките на ЕК в рамките на Механизма за сътрудничество и оценка през 2017 г., са проведени редица проверки за противодействие на корупцията и изпирането на пари. 51 са за корупционни прояви, като материалите за 30 от тях са изпратени в прокуратурата. Задържани са 90 участници в корупционни схеми и са иззети над 1 млн. лв. Извършени са проверки по 328 преписки, свързани с изпиране на пари и злоупотреби със средства на ЕС и по 63 случая за финансови измами е сезирана прокуратурата. Установени са щети за над 23 млн. лв., над 16,2 млн. евро и над 15,7 млн. щ.д. Конкретни дейности и инициативи са предприети от ГДБОП и за противодействие на престъпленията срещу данъчното и митническо законодателство. От проведените 19 операции по контрабанда са иззети 9,9 млн. къса цигари, над 3,7 т тютюн, над 12 хил. литра високоалкохолни напитки и вино, 1,5 т дизелово гориво. От извършени ДДС измами са установени щети за близо 37,4 млн. лв и малко над 363 хил. евро. Иззети са 2189 фалшиви евро банкноти на обща стойност по номинал над 121 хил. евро, разкрита е печатница за производство на фалшива валута и са неутрализирани 2 канала за трафик на фалшиви пари. На територията на други европейски страни (Испания, Гърция, Румъния и Чехия) са иззети над 950 МБ цигари, 4,5 млн. къса цигари, 39 т. тютюн, разкрити са 2 нелегални фабрики за производство на цигари и са пресечени 4 контрабандни канала. За поредна година доказа своята ефективност в борбата с контрабандата и Междуведомствения координационен център. В сравнение с година по-рано, през 2017 г. е отчетен ръст със 17% на наложените обезпечения на рискови търговски дружества, на стойност над 13 млн. лв. В полза на държавата е изоставена стока за около 78 хил. лв. От съвместни операции с други контролни органи, представени в Центъра (НАП, АМ, АБХ) и структури на МВР, са иззети над 12 хил. артикула, носещи логото на защитени търговски марки, използвани без разрешение от правопритежателя. Предотвратен е контрабанден внос на 90 т стоки с висок фискален риск и 19 000 къса цигари без акцизен бандерол. Над 44 тона негодно за консумация месо е унищожено и не е допуснато за разпространение на пазара. Под координацията на Междуведомствения център са проведени 28 широкомащабни операции за ограничаване и пресичане на злоупотребите с енергийни продукти и горива. Изтеглени са на д 79 хил. литра некачествени енергийни продукти и горива и над 2500 кг отработени масла. Проведени са и други 15 тематични операции и над 1100 проверки на складове, търговски обекти и офиси. Ценен принос в борбата с трансграничната организираната престъпност има взаимодействието с чуждите партньорски служби. Широко използван модел е създаването на съвместни екипи за разследване. През 2017 г. дирекцията е участвала в 11 екипни разследвания (6 за трафик на хора; 2 по линия „фалшификации“ и по 1 за хакерски атаки, контрабанда на цигари и по линия „контратероризъм“). Очертани са новите приоритети за работа на ГДБОП през 2018 г., като фокусът на усилията ще бъде насочен за противодействие на престъпленията в областта на данъчно-осигурителното и митническо законодателство, корупция и изпиране на пари, злоупотребите със средства на държавния бюджет и фондовете на ЕС, трафика на хора, ценности и наркотици, противодействие на киберпрестъпността, заплахите от тероризъм и незаконна миграция. ГДБОП набира инерция и се развива в положителна посока. Приоритетите и линиите на работа са ясно и точно определени и отговарят на оперативната обстановка, запазен е екипният принцип на работа, заяви главният секретар на МВР главен комисар Младен Маринов, съобщиха от пресцентъра на . Той подчерта, че сред приоритетите, които трябва да останат през 2018 година са корупцията и прането на пари, в тясно взаимодействие със Специализираната прокуратура, за да се отговори на очакванията на обществото. Главен комисар Младенов отбеляза и важната роля на отдел „Киберпрестъпност“ в контекста на непрекъснатото развитие на технологиите. \"Не съм се съмнявал, че работите отлично. Имаме изключително добро сътрудничество, вашите резултати неизбежно влияят и върху нашата работа, както и обратно\", заяви административният ръководител на Специализираната прокуратура Иван Гешев. По думите му ГДБОП е една от най-сериозните дирекции в МВР, която работи добре, бързо, организирано. През 2017 г. дейността на Главна дирекция „Борба с организираната престъпност“ е съобразена с целите и приоритетите на Министерство на вътрешните работи и националните политики. Предприетите през годината активни и целенасочени действия срещу организираната престъпност са проектирани в постигнатите конкретни резултати. Сподели:", "date": "2018.03.30", "title": "Главсекът на МВР Младен Маринов: ГДБОП и Спецпрокуратурата да работят заедно срещу корупцията и прането на пари"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%80%D1%83%D0%BC%D1%8F%D0%BD%D0%B0-%D0%B1%D1%8A%D1%87%D0%B2%D0%B0%D1%80%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B5-%D1%81%D0%B8%D0%BB%D0%B5%D0%BD-%D0%BF%D0%BE%D0%BB%D0%B8%D1%82%D0%B8%D0%BA-news739160.html", "text": "Този, който е готов да търси решения, е силният политик и този, който е готов да преценява дребните различия от големите проблеми, също има големи политически качества. Средната позиция не е интервал между двете крайни точки. Това каза по БНТ началникът на кабинета на премиера Румяна Бъчварова по адрес на Бойко Борисов. Според нея позицията, която той заема, е правилната и носи позитиви на България в нелеката й задача по председателството на Европейския съюз. Бъчварова онагледи и правилността на политиката, водена от Борисов, връщайки се на срещата във Варна между ЕС и Турция: \"За мен това е най-значимото външнополитическо събитие, което България е инициирала в последните години. Организирането на срещата във Варна и инициативата да се търси диалог между ЕС и Турция при положение, че диалогът е нарушен и от двете страни, беше българска. На тази среща всички останаха доволни. Откровено беше формулиран проблемът, отговорите струва ми се, че също бяха откровена. Усещането ми е, че се счупиха ледовете. Премиерът каза в хода на разговора обясни въпросите, които е поставил на 4 очи. Тонът беше изключително откровен\". \"Решението днес беше финалът на един процес, в хода на който българската позиция мина през няколко етапа. Още в петък България се солидализира с Великобритания и даде съгласието си с връщането на посланика на ЕС от Москва обратно в Брюксел. Няколко дни по-късно българската страна подкрепи решението на НАТО за отзоваването на 7+3 руски дипломати. По молба и настояване на Великобритания за национални мерки обсъдихме ситуацията. В четвъртък стана ясно, че Великобритания не може да обоснове вината на Русия. \"С висока степен на опасност” беше тяхната формулировка. Решихме позицията да бъде нюансирана\", разкри Бъчварова как се е стигнало до днешното решение, България да не предприеме експулсирането на руски дипломати. \"Въпрос на принципна позиция е дали една политическа позиция на една държава може да се обоснове на едно твърдение или да има едно по-прецизно отношение на фактите\", продължи бившият вътрешен министър. \" \"Грешно е тълкуването на нашата позиция. Тя не върви по логиката да симпатизираш на една или друга страна. Принципът в случая са безспорните доказателства. Тук, сегашната позиция – преценили сме, че са необходими повече доказателства за една крайна мярка. Ние сме суверенни и имаме правото да правим собствената си проверка\", завърши Румяна Бъчварова. Сподели:", "date": "2018.03.30", "title": "ГОРЕЩА ТЕМА! Румяна Бъчварова разкри защо Бойко Борисов е силен политик"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%B0%D1%80%D0%B5%D1%81%D1%82-%D0%B7%D0%B0-%D0%B8%D0%B7%D0%B3%D0%BE%D1%80%D0%B5%D0%BB%D0%B8%D1%8F-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-news738930.html", "text": "РИА Новости, цитирани от \"Фокус\". Властите в Руската федерация са задържали генералния директор на компанията, собственик на сградата на изгорелия търговски център „Зимна вишна“ в Кемерово - Юлия Богданова, предава В хода на разследването е установено, че Богданова, носеща отговорност за съблюдаването на пожарната безопасност, е получила многократно уведомления от подчинени за недостатъците на противопожарната система. Но въпреки това Богданова не е предприела никакви мерки за отстраняването на недостатъците. При пожара в търговския център загинаха 64 души, 41 от които – деца. Сподели:", "date": "2018.03.30", "title": "Пореден арест за изгорелия търговски център в Кемерово"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D1%82%D1%80%D0%B0%D1%81%D1%82%D0%B8-%D0%B8-%D1%82%D1%80%D1%83%D1%81%D0%BE%D0%B2%D0%B5-%D0%BD%D0%B0-%D0%BB%D0%B0%D1%83%D1%82%D0%B0-%D1%81%D0%BF%D0%BE%D0%BD%D1%81%D0%BE%D1%80%D1%8A%D1%82-%D0%BD%D0%B0-%D1%88%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D1%82%D1%80%D1%8A%D0%B3%D0%B2%D0%B0-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB-news739073.html", "text": "Спонсорът, който издържане детско-юношеската школа на футболния Локомотив Пловдив - козметичната компания \"Рефан\" заяви, че напуска \"Лаута\". Причината - нападки от страна на родители и въвличането на фирмата в скандалите, завихрили се от известно време при \"черно-белите\". Вижте и цялата история: Старши-треньорът на Локомотив Пловдив набор 2004 Георги Недевски е поискал увеличение на заплатата и е хвърлил оставка. Това се е случило на 8 март тази година, а едномесечното предизвестие на мераклията, който иска да взима повече от колегите си, изтича на 9 април. По този повод родитeли на деца от набор 2004, 2008 и 2009 са изпратили до клуба декларация, в която заявяват готовността си, да заплащат поисканото от Недевски увеличение на заплата, като са готови за тази цел таксите на техния отбор да бъдат завишени, пише \"Глас.бг\". Родителите, които не са подписани поименно под декларацията (поне на тази, която се появи в медиите), заявяват още, че не би трябвало от клуба да се влияят от конфликт между един от спонсорите на школата и въпрoсния треньор, който бе махнат от ръководството от водения доскоро от него набор 2002. \" РЕФАН Ръководството на България с огромно разочарование констатира, че името на компанията за пореден път търпи негативи във връзка с помощта, която оказваме на футболен клуб Локомотив Пловдив. В няколко електронни издания бе разпространена декларация, в която косвено името на компанията е намесено в интриги, които не отговарят на нивото на фирмата, доказала пред цяла България своята социална насоченост и ангажираност. След като се убедихме, че във въпросната декларация, входирана в клуба, името на компанията е посочено недвузначно, ние взехме решение, да прекратим взаимоотношенията си с ФК Локомотив Пловдив след края на настоящия сезон! Считаме, че сме преизпълнили ангажиментите, които сме поели към футболния клуб през годните при управлението на различни ръководства и собственици\", обясниха от парфюмерийния гигант в специална позиция, разпространена до медиите. За съжаление тези скандали станаха причина още един бизнесмен да си тръгне от футобла прокуден, огорчен и оплют. После защо няма кой да помага, а клубната легенда на \"черно-белите\" Христо Бонев-Зума отново да се чуди и оплаква, че няма кой да даде 5000 лв. за този клуб. Сподели:", "date": "2018.03.30", "title": "ГОРЕЩИ СТРАСТИ И ТРУСОВЕ НА \"ЛАУТА\"! Спонсорът на школата си тръгва със скандал"}
{"url": "http://pik.bg/%D0%BD%D0%BE%D0%B2%D0%B0-%D0%B1%D0%B0%D0%BD%D0%B4%D0%B0-%D1%83%D0%B4%D0%B0%D1%80%D0%B8%D1%85%D0%B0-%D1%81%D0%BA%D0%BB%D0%B0%D0%B4-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0%D0%B4%D0%B8%D0%B3%D0%BD%D0%B0%D0%BB%D0%B8-%D1%86%D0%B8%D0%B3%D0%B0%D1%80%D0%B8-news739018.html", "text": "Крадци нахлуха в склад на пристанището и задигнаха огромно количество цигари. Обирът е осъществен тази нощ от изключителни професионалисти, съобщава \"Флагман.бг.\" Става въпрос за нова престъпна група с изцяло нов почерк на работа. Стойността на задигнатата стока е много голяма, полицията разследва случая. Сподели:", "date": "2018.03.30", "title": "НОВА БАНДА! Удариха склад в Бургас, задигнали цигари"}
{"url": "http://pik.bg/%D0%BA%D0%BE%D0%B8-%D0%BF%D1%80%D0%BE%D1%84%D0%B5%D1%81%D0%B8%D0%B8-%D0%BD%D0%B8-%D0%BF%D1%80%D0%B0%D0%B2%D1%8F%D1%82-%D0%BF%D0%BE-%D0%BB%D0%BE%D1%88%D0%B8-%D1%85%D0%BE%D1%80%D0%B0-news738954.html", "text": "Има професии, при които нивата на стрес са толкова големи, че дори и след приключване на работния ден емоциите не могат да бъдат превъзмогнати. Поради този факт хората, които ги практикуват често си го изкарват на близките си. А прагът им на търпимост е много под минимум. Това съобщава brightside.me. Професиите, които са благородни и изискват отдаденост на околните често имат и тъмна страна. Тези, които ги практикуват попадат в статистиките за разводи, депресии и проблеми с емоционалното състояние. На пръв поглед идеята да бъдеш на свободна практика изглежда страхотна.  Но често фриленсъртите трябва да поемат много проекти, затрупани са с работа и нямат никакво лично време. Освен това, тези от тях, които работят от вкъщи могат да изпаднат в депресия.  А и перманентната несигурност определено се отразява на поведението. Професията на рекламиста изглежда като сбъдната мечта: снимки, партита, креативна среда... Само че истината е много по-различна. Животът на хората от рекламата не е като в книга на Бегбеде. А работата в рекламите агенции обикновено означава стоене цели денонощия в офиса, борба за клиенти, жестока конкуренция, в която психически слабите хора не оцеляват. Несъмнено, заетите в този бизнес имат сред най-тежките характери, което предвид убийствената среда, е напълно обяснимо. Има и професии, които ни правят много нервни. По време на превод, особено в ефир, напрежението върху преводача е колкото на пилот. Психолозите би трябвало да знаят как да се справят със стресовите ситуации, но много от тях признават, че са емоционално изтощени. Счетоводителите имат една от най-стресиращите професии, а отговорността за чужди финанси поражда множество нервни ситуации. Успехът в професия като адвокатската изисква пълна отдаденост. Журналистическата професия е сред най-напрегнатите. Там често понятието работно време обхваща диапазона 24/7. Учителите често са прекалено взискателни към децата си. Военните са подложени на огромен стрес, който често се пренася у дома Сподели:", "date": "2018.03.30", "title": "Кои професии ни правят по-лоши хора"}
{"url": "http://pik.bg/%D0%B1%D0%B5%D0%B7-%D0%BC%D0%B8%D0%BB%D0%BE%D1%81%D1%82-%D1%82%D0%B8%D0%BA%D0%BD%D0%B0%D1%85%D0%B0-%D1%83%D0%B1%D0%B8%D0%B9%D1%86%D0%B8%D1%82%D0%B5-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B2%D0%B5%D0%BD%D1%86%D0%B8%D1%81%D0%BB%D0%B0%D0%B2-%D0%B2-%D0%B0%D1%80%D0%B5%D1%81%D1%82%D0%B0-%D0%B0%D0%B4%D0%B2%D0%BE%D0%BA%D0%B0%D1%82%D0%B8%D1%82%D0%B5-%D0%B8%D0%BC-%D0%BE%D1%81%D1%82%D0%B0%D0%B2%D0%B5-news739087.html", "text": "Пловдивският окръжен съд наложи постоянна мярка \"задържане под стража\" Севдалин и Марин Боюклиеви, обвинени в убийството на софийския бизнесмен Венцислав Младенов край Нареченски бани . Съдът прецени, че са налице всички предпоставки за вземане на тази мярка. Предявено им е обвинение за тежко престъпление, каквото е умишленото убийство. От събраните досега доказателства се доказва, че те са автори на това престъпление. Налице е и реална опасност те да се укрият и да извършат ново престъпление. Имат и лоши характеристичните данни. Бащата е бил осъждан и реабилитиран. По време на гледането на мярката защитниците на двамата обвиняеми също поискаха най-тежката мярка за неотклонение \"задържане под стража” от съображения за сигурност, заради очаквана саморазправа от страна на близките на жертвата. Решението на съда може да се обжалва в 3-дневен съд пред Апелативния съд в Пловдив. Сподели:", "date": "2018.03.30", "title": "Без милост! Тикнаха убийците на софийския бизнесмен Венцислав в ареста, адвокатите им: Оставете ги там, иначе ще ги набият"}
{"url": "http://pik.bg/%D0%B7%D0%B0-%D0%BF%D0%B5%D1%80%D1%84%D0%B5%D0%BA%D1%82%D0%BD%D0%B0-%D1%84%D0%BE%D1%80%D0%BC%D0%B0-%D1%81%D0%B5%D0%BA%D1%81-%D0%B2%D0%BC%D0%B5%D1%81%D1%82%D0%BE-%D1%84%D0%B8%D1%82%D0%BD%D0%B5%D1%81-news739003.html", "text": "Прави Ето една поза, която гори прилично количество калории и при жените, и при мъжете. При нея участват повече мускулни групи, отколкото в легнало положение. Ръце, крака, корем – това са областите, които най-много се напрягат при това секс упражнение. Поза лотос изглежда така, сякаш не изисква много усилия за изпълнение, заради седналото положение, но това не е така - стимулира бедрените и тазовите мускули, като стяга дупето ви. Знаете ли, че жените изгарят по около 90 калории по време на секс ? Това означава, че едно пълноценно страстно изживяване в леглото може да бъде по-приятната алтернатива на изморителните фитнес упражнения. Вижте секс позите, от които се отслабва най-много : Ездачката Дами, ако искате да изваете хубаво тяло, не оставяйте мъжа да върши цялата работа в леглото . Както „Ездачката“, така и всяка друга поза, изискваща жената да е отгоре, са чудесно упражнение за стягане на бедрата и седалището, както и коремните мускули. Клекове Тази поза е подобна на „Ездачката“. Разликата е, че дамата трябва да стъпи на леглото в клекнало положение. В тази поза хем правите ефикасни клекове , хем си доставяте удоволствие. Кучешката поза В тази поза работите за корем и ръце и също така топите мазнини и килограми . Бонус – силен и разтърсващ оргазъм. Лотос При тази поза се постига максимална интимност , защото вплитането на телата става много плътно. Мъжът сяда със скръстени крака, жената се разполага в скута му, като вплита крака около кръста му. Сподели:", "date": "2018.03.30", "title": "ЗА ПЕРФЕКТНА ФОРМА: Секс вместо фитнес!"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%BC%D0%B8%D0%BA%D1%80%D0%BE%D0%B1%D1%83%D1%81-%D0%BF%D1%8A%D0%BB%D0%B5%D0%BD-%D1%81-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D1%82%D1%83%D1%80%D1%86%D0%B8%D1%8F-news739021.html", "text": "Най-малко 17 души загинаха, а 36 бяха ранени в Източна Турция при катастрофа на микробус с нелегални мигранти късно в четвъртък, предаде БТА. Над 50 души от Пакистан, Афганистан и Иран пътували в превозното средство, предвидено да транспортира най-много 14 души, съобщи АФП, като се позовава на Анадолската агенция Микробусът, с който нелегалните мигранти влезли от Иран, се е запалил, след като се е блъснал в осветителен стълб. Ранените били транспортирани в болница. За момента не е известна самоличността на шофьора и се води разследване за установяване на обстоятелствата около инцидента, посочва Анадолската агенция. Турските сили за сигурност задържали 13 нелегални мигранти, пътували във втори микробус, който се е движел заедно с катастрофиралия микробус. Сподели:", "date": "2018.03.30", "title": "Жестока катастрофа с микробус пълен с нелегални мигранти в Турция"}
{"url": "http://pik.bg/%D1%80%D0%B0%D0%B7%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D1%83%D0%B4%D0%B0%D1%80%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%80%D1%83%D1%81%D0%B8%D1%8F-%D0%B8%D0%B7%D0%B3%D0%BE%D0%BD%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%82%D0%B5-%D0%BE%D1%82-%D1%88%D0%B5%D1%81%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%81%D1%82%D1%80%D0%B0%D0%BD%D0%B8-news739075.html", "text": "По-рано Москва изгони 60 американски дипломати и закри консулството на САЩ в Санкт Петербург. Русия днес обяви за нежелателни персони дипломати на няколко държави, предаде РИА Новости. Мисиите на страните си ще трябва да напуснат военният аташе на Естония - Тоомас Педа, трима служители на литовското посолство, един представител на Латвия, четирима на Полша и по двама на Италия и Холандия. Всички те трябва да напуснат пределите на Русия до 6 април. Руското външно министерство обяви, че това е реципрочен отговор на експулсирането на нейните дипломати, предприето заради отравянето на бившия полковник от руското Главното разузнаване Сергей Скрипал. Сподели:", "date": "2018.03.30", "title": "РАЗМЯНАТА НА УДАРИ ПРОДЪЛЖАВА! Русия изгони дипломатите от шест европейски страни"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BA%D0%BE%D1%81%D0%BE%D0%B2%D0%BE-%D0%B8-%D1%81%D1%8A%D1%80%D0%B1%D0%B8%D1%8F-%D0%B4%D0%B0-%D1%81%D0%B5-%D1%83%D1%81%D0%BF%D0%BE%D0%BA%D0%BE%D1%8F%D1%82-news739007.html", "text": "турското издание Yeni Safak Президентът на Турция Реджеп Таийп Ердоган говори по телефона в четвъртък със своите колеги от Сърбия и Косово Александър Вучич и Хашим Тачи във връзка със задържането на директора на сръбската парламентарна Канцелария за Косово и Метохия Марко Джурич в понеделник в Косовска Митровица, пише , като се позовава на източници от турското президентство. Ердоган е призовал двамата лидери да направят всичко възможно инцидентът да не повлияе на диалога Белград – Прищина. Според неговите думи, разговорите между двете страни са жизнено важни и Турция е готова да подпомогне по всякакъв начин мира между двете страни, съобщава \"Фокус\". Сподели:", "date": "2018.03.30", "title": "Ердоган: Косово и Сърбия да се успокоят"}
{"url": "http://pik.bg/%D0%B1%D0%B8%D1%81%D0%B5%D1%80-%D0%BF%D0%B5%D1%82%D0%BA%D0%BE%D0%B2-%D1%81%D0%BB%D0%B5%D0%B4-2037-%D0%B3%D0%BE%D0%B4%D0%B8%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D1%89%D0%B5-%D0%B5-%D0%B2-%D1%80%D0%B8%D1%81%D0%BA-news738961.html", "text": "Новите проучвания показват неблагопроятни демографски тенденции, които протичат в нашата страна и се задълбочават. Те оказват голям натиск върху публичните системи – пенсионна и здравна. Това каза министърът на труда и социалната политика Бисер Петков в ефира на бТВ. Той цитира изследване за 2015 г., което е показало, че 150 милиарда лева са пенсионните права като дълг. „Това е 150% от брутния вътрешен дълг. Ако бъдещите работещи са по-малко все повече, ще се налага бюджетът да подпомага системата. В дългосрочен аспект по прогноза на ДОО нещата ще бъдат в допустими рамки до 2024, след 2037 година, обаче нещата ще се влошат и трябва да търсим някакви нови мерки. Сега в средносрочен план системата е стабилна“, увери Петков. Социалният министър призна, че отпуснатите 40 лева за великденски добавки на пенсионерите не са достатъчни. „Със сигурност тези средства не са достатъчни, но изплащането им е част от последователните мерки на правителството за намаляване на бедността на пенсионерите. 1 227 000 ще получат великденски добавки, с доход до 321 лева това е линията на бедност за 2017 година. Това е форма на подпомагане на пенсионери с доходи на линията на бедност. 50 милиона лева не е малка сума, това е непланиран разход в бюджета“, допълни той. Бисер Петков каза още, че се предвижда да има промяна в Кодекса за социално осигуряване след 2019 г. „Промяна в пенсионната формула, свързана с отпадане на 3-годишния период, който се взема по избор на лицата за 15 г. трудов стаж. Основен фактор при изчислението ще бъде доходът след 1997 година, който ще участват в т.нар. индивидуален коефицент на пенсионерите. Това ще облекчи лицата, тъй като няма да се налага да представят документи за доходи преди това. Това ще намали и срока за изчисление. С промяната на пенсионната формула ще се въведе естествен регулатор и падане на тавана на пенсията“. Сподели:", "date": "2018.03.30", "title": "Бисер Петков: След 2037 година пенсионната система ще е в риск"}
{"url": "http://pik.bg/%D0%B0%D0%BF%D0%B8-%D1%81%D0%BC%D0%B5%D0%BD%D1%8F-%D0%BB%D0%B0%D0%BC%D0%BF%D0%B8%D1%82%D0%B5-%D0%BD%D0%B0-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-news739056.html", "text": "Агенцията \"Пътна инфраструктура\" стартира обществена поръчка за монтаж на ново LED осветление на \"Дунав мост\" при Русе, съобщиха от пътната агенция. За по-добра видимост при пътуване по съоръжението ще бъде премахнато старото осветление и ще бъдат монтирани 106 нови енергоефективни осветителни тела. Индикативната стойност на поръчката е близо 117 хил. лв. без ДДС. Средствата са осигурени от бюджета на АПИ. Сподели:", "date": "2018.03.30", "title": "АПИ сменя лампите на \"Дунав мост\""}
{"url": "http://pik.bg/%D0%BD%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D0%B3%D0%B5%D1%80%D0%B1-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D1%81%D0%BF-%D0%BF%D1%80%D0%B0%D0%B2%D1%8F%D1%82-%D0%BC%D0%B5%D0%B4%D0%B8%D0%B9%D0%BD%D0%B8-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%86%D0%B8%D0%B8-news739055.html", "text": "Подготвяла се нова процедура за незаетите линии, стана ясно от брифинга в отговор на социалистите. Оказва се, че проблеми имало не с градския, а с междуградския транспорт, съобщава \"Нюз.бг\". Транспортът в София бил според законовите правила, стана ясно още. Герберите обвиниха червените в търсене на PR и некомпетентност. А за БДЖ Станислав Иванов каза, че е \"Всички линии на градския транспорт в София безспорно са по действащото законодателство с ясни и точни регламенти и договори по експлоатирането им\", каза и общинският съветник Зафир Зарков. \"Манипулацията, която се прави с градския транспорт на София, може само да се квалифицира като пореден опит за търсене на евтин политически ПР\", изтъкна той. След проведена поръчка през 2017 година има , които са в експлоатация. По 10 линии има закупуване на нови автобуси като част от условията и те ще влязат в действие. , за които не е имало кандидат или не е отговарял на изискванията, Безспорно намирам за неоснователни и водени от някакви , които бяха изречени от Георги Свиленски и Калоян Паргов, оплака се Зарков. Депутатът Станислав Иванов обвини червените в медийни манипулации по темата за незаконния транспорт в София. имало опция БДЖ да купува ток от ЕСО на три пъти по-висока цена. действащи 48 договора За 8 линии се подготвя нова процедура. нечисти политически причини обвиненията Сподели:", "date": "2018.03.30", "title": "НОВ СКАНДАЛ! ГЕРБ скочи на БСП: Правят медийни манипулации"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B5%D1%81-%D1%80%D1%83%D1%81%D0%B8%D1%8F-%D0%B1%D1%80%D0%B0%D0%B2%D0%BE-%D0%B1%D0%BE%D0%B9%D0%BA%D0%BE-news738968.html", "text": ", която току що е чул и без да знае, че гласът му прокънтя и се чу надалеч. \"Това негово решение е мъжкото, полезното за България\", каза депутатът от ГЕРБ пред Канал 3, след като сутринта коментира, че тази война спрямо Русия не ни носи нищо и не трябва да сме пудели, които лаят в глутницата. Няколко часа по-късно, вече след развръзката, големият артист си отдъхна с доволство: \"Казвам \"браво\", защото това са процеси, които трябва да бъдат мъдри, мислени и преди всичко разумът и мъдростта трябва да е двигател, а не инерцията, както казах сутринта - просто колективно да започваме да обичаме и да мразим. Реагирах, защото това негово решение е мъжкото, достойното и полезното за България.\", коментира председателят на комисията по култура в НС. Вежди Рашидов е категоричен, че един мъдър държавник трябва да може да види \"характеристиката на своя народ, манталитета на своя народ и въз основа на това да вземе правилните решения\". \"Нека да има и мнения различни, това е хубавото на групата на ГЕРБ, ето аз имам друго мнение, част от ГЕРБ има друго, това е плурализмът. В това няма лошо. По-важно е крайното решение - мъдростта надделява пред инерцията, тогава е по-добре, защото всички решения, които се вземат, имат последствия във времето и не е добре България вече да остава винаги като негатив, време е вече ние да вървим нашия си път\", смята Вежди Рашидов. \"Браво, Бойко!\" - така възкликна в кулоарите на парламента още в първите минути след премиерското изявление за Русия бившият министър на културата Вежди Рашидов, доволен от позицията Рашидов не се притеснява от разнобоя в ГЕРБ по темата Русия, демонстриран от шефа на групата Цветан Цветанов - важно било крайното решение. \"Чест му прави, затова казвам, че това е мъдро, държавническо решение и аз се радвам, защото съм работил с тоя човек. Човек, който все повече става държавник, това е полезно за целия български народ\", възкликна скулпторът, депутат от ГЕРБ. Сподели:", "date": "2018.03.30", "title": "КУЛТОВ КОМЕНТАР! Вежди Рашидов за скандала ЕС-Русия: Браво, Бойко!"}
{"url": "http://pik.bg/%D1%89%D0%B5-%D0%BF%D0%BE%D0%BA%D1%80%D0%B8%D1%8F%D1%82-%D0%BB%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%88%D0%B5%D1%84-%D1%83%D0%B1%D0%B8%D0%BB-%D1%87%D0%BE%D0%B2%D0%B5%D0%BA-%D0%BD%D0%B0-%D0%BF%D1%8A%D1%82%D1%8F-news738962.html", "text": "Началник на отдел в полицията в Кюстендил е предизвикал катастрофа, завършила със смъртта на другия шофьор. Близките на загиналия се опасяват от потулване. Катастрофата е станала около 6 часа на 13 март, когато 45-годишният Росен Любенов пътува към хлебопекарната си в кюстендилското село Невестино. Преди отбивката обаче колата му е ударена челно от джип, навлязъл в платното за насрещно движение. Оказва се, че зад волана е шефът на Криминална полиция в Кюстендил Захари Захариев, предаде Нова телевизия. Росен Любенов е транспортиран в болница с множество тежки травми. Въпреки усилията на лекарите на 26 март мъжът умира. \"Много беше натрошен - прешлени, ребра, крака. Колата му пък беше смазана\", разказва вдовицата Милена Любенова. При огледа е установен, че полицаят е нарушил правилата за движение. Настилката е била мокра, а Захариев е шофирал с несъобразена скорост. На завой джипът му е навлязъл в насрещното и е ударил челно колата на Любенов. В кръвта на виновния шофьор не е открит алкохол, пише в протокола на КАТ от катастрофата. Все още обаче на полицейския шеф не са повдигнати обвинения. Чакат се експертизи. Близките на загиналия пък се опасяват, че случаят може да бъде потулен, защото Захариев е облечен във власт, въпреки че охранителна камера е записала катастрофата. Говорителят на главния прокурор Румяна Арнаудова обясни, че се чакат резултатите от автотехническата експертиза, която трябва да покаже с каква скорост е шофирал Захари Захариев. Самият Захари Захариев заяви, че няма да коментира случая, защото тече дело: \"Има следствена тайна и аз съм длъжен да я пазя\". А близките на загиналия ще намерят утеха, само ако виновникът получи справедливо наказание. \"Тате беше толкова добър човек. Въобще не заслужаваше тези неща, които му се случиха\", заяви едната дъщеря на загиналия Кристина Любенова. От МВР правят и вътрешна проверка, а разследването е преместено по разпореждане на главния прокурор Сотир Цацаров от Кюстендил в София. Сподели:", "date": "2018.03.30", "title": "Ще покрият ли полицейски шеф, убил човек на пътя"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D1%81%D0%BC%D0%B5%D0%BD%D1%8F%D0%B9%D1%82%D0%B5-%D0%BF%D0%B0%D1%80%D0%BE%D0%BB%D0%B0%D1%82%D0%B0-%D0%BD%D0%B0-%D0%BF%D0%BE%D1%89%D0%B0%D1%82%D0%B0-%D1%81%D0%B8-%D1%87%D0%B5%D1%81%D1%82%D0%BE-%D0%BD%D0%B5-%D0%B4%D0%B0%D0%B2%D0%B0%D0%B9%D1%82%D0%B5-%D0%B4%D0%B0%D0%BD%D0%BD%D0%B8%D1%82%D0%B5-%D1%81%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news738971.html", "text": "И най-добрите регулации не могат да спрат хората със злонамерен интерес. Въпросът е как да създадем превантивна среда, най-вече в начина на мислене на хората. Това каза в сутрешния блок на БНТ председателят на Комисията за защита на личните данни Венцислав Караджов. \"Когато хората използват услугите на информационното общество, трябва повече да се интересуват за условията за използването им\", добави той. Караджов посъветва например да използваме функциите на електронната поща за автоматична смяна на паролата през известен период от време. По думите му най-добрият начин да предпазим личните си данни във Фейсбук е да не предоставяме съгласие за обработване на тези данни. \"Проблемът при тези мрежи е, че в тези мрежи участваме доброволно, никой не ни кара. Тук се сблъскват интересът на потребителя да бъде защитен като личност и интересът на администратора да обработва тези лични данни с цел разширяване на услугите, за по-голяма защита на личните данни, дори за бораба срещу тероризма и за други престъпления\", каза още Венцислав Караджов. Сподели:", "date": "2018.03.30", "title": "Експерт: Сменяйте паролата на пощата си често, не давайте данните си във Фейсбук"}
{"url": "http://pik.bg/%D0%BF%D1%80%D0%B5%D0%B2%D0%B0%D0%BD%D1%82%D0%B8%D0%B2%D0%BD%D0%B8-%D0%BC%D0%B5%D1%80%D0%BA%D0%B8-%D0%B2%D0%B0%D1%80%D0%BD%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%BA%D1%8A%D1%80%D0%BB%D0%B5%D0%B6%D0%B8-news739002.html", "text": "Започва първата за годината обработка против кърлежи на зелени площи, съобщи Антоанета Тончева, директор на общинското предприятие „Дезинфекция, дезинсекция и дератизация“, предаде Дарик. В парковете обработките ще се извършват в късните вечерни или ранните утринни часове, когато посещаемостта е слаба. Всички третирания ще се провеждат при подходящи климатични условия. Дворовете на детските и учебни заведения ще се третират след предварително уведомяване на директор или друго отговорно лице. Използваните биоциди са предназначени за битова употреба, микрокапсулирани, с ниска токсичност, обясни д-р Тончева. Третираните площи ще се обозначават с предупредителни табели. Процедурите ще се извършват в районите по график както следва: 02-03.04.2018г. – Морска градина 03.04.2018г. - Зоопарк 04.04.2018г. – Аспарухов парк 05.04.2018г. – Младост парк 05.04.2018г. – Владиславово парк 10-24.04.2018г. - Дворове на детските заведения 25-30.04.2018г. - Дворове на учебните заведения Сподели:", "date": "2018.03.30", "title": "Превантивни мерки! Варна започна борбата с кърлежи"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B5%D1%82%D0%BE-%D0%B7%D0%B0%D1%89%D0%BE-%D0%BD%D0%B8-%D0%BF%D1%83%D0%BA%D0%B0%D1%82-%D0%BF%D1%80%D1%8A%D1%81%D1%82%D0%B8%D1%82%D0%B5-%D0%BD%D0%B0-%D1%80%D1%8A%D1%86%D0%B5%D1%82%D0%B5-news738939.html", "text": "Независимо дали пукането на пръсти на ръката на колега в офиса Ви ужасява или сам имате този навик, вероятно се питате на какво се дължи този характерен шум. Учени смятат, че са намерили отговор на въпроса, предаде Франс прес.  Според тях шумът се дължи на спукване на микроскопични мехурчета в течността в стави на пръстите на ръката. Учени от Политехническия институт в района на Париж и Станфордския университет в САЩ стигнали до тези заключения, използвайки математически модел. Въпросната хипотеза не е нова - формулирана е за пръв път в началото на 70-те години на миналия век. Впоследствие обаче е поставена под въпрос от редица изследвания, които показаха, че дори след пукането на пръсти остават мехурчета в течността. \"Новото изследване за пръв път показва, че спукването на едно-единствено мехурче е достатъчно, за да предизвика подобен шум - поясни Абдул Баракат от Политехническия институт в района на френската столица. - Искахме да разгледаме този въпрос от математическа гледна точка, тъй като предишните изследвания бяха базирани върху наблюдения. Опитахме се да създадем математически модел, за да опишем феномена.\" Според математическия модел, именно спукването на мехурчета предизвиква шума. Резултатите от изследването са публикувани в Scientific Reports. Сподели:", "date": "2018.03.30", "title": "РАЗКРИТИЕ! Ето защо ни пукат пръстите на ръцете"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D0%BD%D1%8F%D0%BC%D0%B0-%D0%B4%D0%B0-%D0%B7%D0%B0%D0%BA%D1%80%D0%B8%D0%B2%D0%B0%D1%82-%D1%81%D1%8A%D0%B4%D0%B8%D0%BB%D0%B8%D1%89%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news739060.html", "text": "Съдебната колегия на Висшия съдебен съвет е внесла в Министерството на правосъдието предложения за регулиране на неравномерната натовареност на съдилищата, без да се стига до тяхното закриване, каквито бяха досегашните тенденции. Това съобщиха на пресконференция в Разград днес Цветинка Пашкунова, председател на Комисията по правни и институционални въпроси към Пленума на Висшия съдебен съвет и Олга Керелска, председател на Комисията по професионална етика към Съдийската колегия, които участваха в отчетното събрание на Окръжния съд. Промените в процесуалното законодателство предвиждат централизирана обработка на заповедните производства, които са 50% от разглежданите дела в гражданските отделения, въвеждането на електронно правосъдие и на единна информационна съдебна система. В момента се работи по тези проекти с активното участие на магистрати от цялата страна, има и проект за създаване на единен електронен портал, обясни Пашкунова. \"Разчитаме много законодателният орган да ни подкрепи и да има политическа воля за осъществяване на тези промени, които предстои да бъдат внесени в Народното събрание\", каза Керелска, цитирана от БТА. Председателят на Апелативния съд Ванухи Аракелян, която също участва в пресконференцията, даде много висока оценка на работата на съдиите от Разградския район. Тя съобщи, че Окръжният съд в Разград е бил най-натовареният от всички съдилища в апелативния район през миналата година, дори повече и от Варненския. \"Чест прави на съдиите тук, че въпреки кадровия дефицит, те разглеждат делата си бързо и ефективно и почти всички актове са приключили в едномесечен срок\", допълни тя. Сподели:", "date": "2018.03.30", "title": "Решено! Няма да закриват съдилища в страната"}
{"url": "http://pik.bg/%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B7%D0%B0%D0%B4%D0%B8%D0%B3%D0%BD%D0%B0-%D0%BA%D0%B0%D0%BC%D0%B5%D1%80%D0%B0-%D0%BD%D0%B0-%D0%BF%D1%8A%D1%82%D1%8F-%D0%B8-%D0%B8%D0%B7%D0%B1%D1%8F%D0%B3%D0%B0-%D1%81-%D0%BD%D0%B5%D1%8F-%D0%B8%D0%BC%D0%B0%D0%BB%D0%BE-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%81%D1%8A%D0%BB%D0%B7%D0%B8-%D1%81%D0%BD%D0%B8%D0%BC%D0%BA%D0%B0-news739058.html", "text": "\"Това е начина \", \"Само така евала, нека останат без камери\" , \" Защо я задигна ??? По-добре ли е да има жертви по пътищата ???\" , \" Bravo na 4oveka\" , \"Искате да няма война по пътищата, а после им крадете камерите..\"...са само част от коментарите по темата, пише \"Глас.бг\". Припомянме, че новото устройство струва около 55 хиляди лева и ако кражбата е реална нищо чудно да е имало сълзи, но и последствията за извършителя няма да бъдат леки. \"Някой колега си прибра една тринога, 2 ма полицаи реват на Ботевградско хахахаха поздрави на пича ако е от групата....ем само кутия беше спряха ме да ме питат дали съм видял някой да бяга с камерата в ръце, колегата му говореше по радиостанцията със сълзи..\". Този пост и коментар под него шокираха, зарадваха и ядосаха социалната мрежа Фейсбук едновременно. Сподели:", "date": "2018.03.30", "title": "Неизвестен задигна камера на пътя и избяга с нея, имало полицейски сълзи (СНИМКА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B4%D0%B0-%D0%BD%D0%B5-%D0%B3%D0%BE%D0%BD%D0%B8%D0%BC-%D1%80%D1%83%D1%81%D0%BA%D0%B8-%D0%B4%D0%B8%D0%BF-news739063.html", "text": "\"В тази ситуация, при която няма доказателства за виновността на Русия в отравянето на Скрипал и дъщеря му, трябва да се въздържим от изгонването на руски дипломати. Не може и не бива да се прекъсват отношенията. Ако искаме разбирателство, трябва да се води диалог. Необходимо е да има и страни, които не действат кардинално\", обяви пред ПИК вицепремиерът Красимир Каракачанов по повод днешното решение да не се гонят руски дипломати от страната ни. Позицията ни спрямо Русия не се е променила. Още преди дни премиерът Борисов даде да се разбере, че няма да последваме примера с наказателните мерки на голяма част от европейските страни. \"Ако се появяват доказателства, си запазваме правото да реагираме\", поясни Каракачанов. \"Студената война отдавна започна. Лошото е, че започна да се сгорещява\", каза Каракачанов. Затова в този момент повече от всичко бил необходим диалог и търсене на разбирателство. Сподели:", "date": "2018.03.30", "title": "ЕКСКЛУЗИВНО В ПИК! Красимир Каракачанов с горещ коментар за решението да не гоним руски дипломати: Не може да се прекъсват отношенията с Русия, студената война започна да се сгорещява"}
{"url": "http://pik.bg/%D0%B7%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%80%D0%B8%D1%82%D0%BE%D0%BD-%D0%B8-%D1%81%D0%BA%D0%B0%D0%BD%D0%B4%D0%B0%D1%83-%D1%81%D0%BF%D0%B0%D1%81%D1%8F%D0%B2%D0%B0%D1%82-%D0%B1%D0%B5%D0%B7%D0%B2%D1%8A%D0%B7%D0%BC%D0%B5%D0%B7%D0%B4%D0%BD%D0%BE-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%B0%D1%82%D0%B0-%D0%BF%D0%B0%D0%BD%D0%BE%D1%80%D0%B0%D0%BC%D0%B0-news739119.html", "text": "Представители на два жанра - попа и рапа, излизата на една сцена в името на доброто. Идолите на няколко поколения Катя и Здравко от \"Ритон\" и любимците на младите - 100 Кила и \"СкандаУ\" се обединяват в благотворителен концерт в подкрепа на Панорама \"Плевенска епопея 1877 г.\", който ще се проведе на 22 май от 20 в зала \"Арена Армеец\". Концертът ще бъде кулминацията на дългосрочната национална кампания на един от хипермаркетите у нас - \"Ние обичаме България\", която цели подпомагането на паметници на културата и природни забележителности, част от Стоте национални туристически обекта. Освен \"Ритон\" и \"СкандаУ\" на сцената в най-голямата ни зала ще се качат още \"Тоника Домини\", \"Дийп Зоун\", Мистерията на българските гласове, Берковската духова музика, Ансамбъл \"Филип Кутев\", Веселин Маринов, Славка Калчева и Поли Паскова. Всички те припознаха каузата и се съгласиха да участват в спектакъла напълно безвъзмездно. Всички средства от продажбата на билети, които са на стойност само 10 лева, ще бъдат дарени в подкрепа на Панорамата в Плевен. Сподели:", "date": "2018.03.30", "title": "ЗА ПАМЕТТА НА БЪЛГАРИЯ! \"Ритон\" и \"СкандаУ\" спасяват безвъзмездно Плевенската панорама"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%81%D0%B5-%D0%BE%D0%BF%D0%B5%D1%80%D0%B8%D1%80%D0%B0-news739050.html", "text": "Десислава Радева се е подложила на лазерна операция на очите, разкриват запознати от „Дондуков” 2. Първата дама имала дългогодишни проблеми със зрението, но все не намирала достатъчно кураж и желание, за да реши радикално проблема. В крайна сметка обаче суетата надделяла над страха, а напоследък се чувствала повече от доволна от резултата, защото най-сетне захвърлила очилата и можела безпроблемно да чете книги и да виси пред компютъра до тъмни доби – двете ѝ любими среднощни занимания. Лазерната интервенция е сред предпочитаните методи сред звездите по света и у нас. Актрисата Катерина Евро бе първата известна личност в България, която се раздели с цайсите благодарение на иновативния метод. Сега процедурата била дори още по-модернизирана и операцията приключвала буквално за 10 минути. А следоперативният период и престоят в болницата отнемали малко повече от час и половина. Процедурата не се сторила скъпа на първата дама, като се има предвид, че съпругът ѝ получава месечно 11 хиляди лева заплата. В различните клиники цената варира и зависи от големината на диоптъра на пациента, както и от апаратурата, която ще се използва, и струва средно между 1800 и 2000 лева. Откакто Радева склонила на интервенцията, вече не изпадала в неудобни ситуации заради здравословния си проблем, с който дебютира като президентша, разказват хора от „Дондуков” 2. По време на церемонията по встъпване в длъжност на нейния съпруг през миналата година тя се появи с черни очила, които скандализираха модните експерти и обществото. В комбинация със строгия тъмен костюм, който Десислава бе съчетала с очилата, визията ѝ тогава наподобяваше на таен агент. Нападната от стотици хора в социалните мрежи, малко след гафа тя обясни, че очилата не били черни, а умбрални – такива, които сменят цвета на стъклата си спрямо слънчевата светлина. Този тип се препоръчвали на пациенти с висок диоптър, защото им помагали да виждат по-ясно в отворени пространства. След въпросната случка Деси пак се появи на няколко пъти с диоптрични очила, но съвсем прозрачни, за да не става обект на критики. Всъщност дефектът на зрението бил единственият здравословен проблем, който мъчел съпругата на Румен Радева. Откакто е публична личност, изкарала само един грип в рамките на няколко дни, в които пропуснала единствено ревюто с прически на коафьора си Любен Николов. Сподели:", "date": "2018.03.30", "title": "САМО В ПИК И \"РЕТРО\"! Деси Радева се оперира?"}
{"url": "http://pik.bg/%D0%BF%D0%BE%D1%81%D1%82%D1%80%D0%BE%D0%B9%D0%BA%D0%B0-%D1%81%D0%B5-%D1%81%D1%80%D1%83%D1%82%D0%B8-%D0%B7%D0%B0%D1%82%D1%80%D1%83%D0%BF%D0%B0-%D0%B6%D0%B5%D0%BD%D0%B0-news738995.html", "text": "Екип от Районната служба за пожарна безопасност и защита на населението /РСПБЗН/ в Гулянци е открил затрупана жена от паднала постройка, съобщиха от ОД на МВР в Плевен. Екипът е реагирал по случая вчера в 10.20 часа в Гулянци след получаване на сигнал за помощ и съдействие за изваждане на затрупан човек в имот в Гулянци. По информация на съседи 82-годишната жена от града не била виждана от около седмица и затова извикали екип от противопожарната служба на адреса. На място е установено, че са пропаднали покривна конструкция и стени на масивна тухлена постройка зад къщата в дворното място на дома. След почистване на руините от екипа е намерен трупът на самотно живееща жена. Извършен е оглед, при който травматични увреждания по тялото не са установени. Трупът е закаран за аутопсия в Плевен. Уведомен е дежурен прокурор. Сподели:", "date": "2018.03.30", "title": "Постройка се срути, затрупа жена"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BD%D0%B8%D0%BD%D0%BE%D0%B2%D0%B0-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D0%BB%D0%B8-%D0%B4%D1%8A%D0%BB%D0%B3%D0%BE-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%BB%D0%B8%D0%B4%D0%B5%D1%80%D0%BA%D0%B0-%D1%81%D0%B5-%D1%81%D0%BA%D1%8A%D1%81%D0%B0-news739108.html", "text": "Не ми беше трудно да поздравя премиера Борисов. Говорихме лично по телефона доста - за проблемите по света, за напрежението. Това разкри пред Би Ти Ви лидерът на БСП Корнелия Нинова на въпрос дали й е било трудно да поздрави министър-председателя за решението му да не експулсира руски дипломати от страната. \"Това е трудно решение. Не му е било лесно. Смятам, че това е най-правилното решение в този момент\", каза още социалистката. \"Изненадах се от позицията на Цветан Цветанов, който нападна БСП и президентската институция\", негодува Нинова. \"Нали не мислите, че БСП подкрепя използването на химическо оръжие? Но държим на политическите принципи. Вижте какво казва Австрия, че Лондон ги притиска да изгонят руски дипломати, но те няма да го направят, защото искат канал за диалог\", обясни тя. \"Моментът е много напрегнат, трябват ни разум и спокойствие. Излезе така, че ние с премиера Борисов излязохме с обща позиция. Затова го поздравих. Интересно ми е сега дали Цветанов ще определи Борисов като антиевропеец\", попита председателят на БСП. \"Не виждам нищо историческо в срещата във Варна. Тези хора говорят 12 пъти през последните 3 години. Тази среща я виждам като 13 разговор в опитите на тези лидери да намалят напрежението между ЕС и Турция\", обясни Нинова. Червената лидерка коментира и сделката за ЧЕЗ и създадената временна комисия, която трябва да разкрие всички подробности около покупко-продажбата. \"Сделката за ЧЕЗ засяга 3 милиона българи и касае националната сигурност. От самото начало на тази сделка мирише на далавера\", добави социалистката \"Искаме да изясним произхода на средствата. Откъде ще дойдат парите? Говори се за офшорни зони, грузински и руски капитали\", каза още тя. \"Ние искаме да се прекрати тази сделка, да се обяви наново и държавата да влезе в нея. Аз мисля, че Гинка и фирмата й не стоят зад тази сделка\", категорична е Корнелия Нинова. \"Оказа се, че г-жа Върбакова санира блокове за 8 млн. лв. Кой дава тези пари? Правителството. Тя е основен играч в санирането, санира сгради в Ямбол, Добрич, Пловдив. По логика тя е близка до властта\", уточни председателят на БСП. Сподели:", "date": "2018.03.30", "title": "ИЗВЪНРЕДНО В ПИК! Борисов и Нинова разговаряли дълго по телефона! Червената лидерка се скъса да хвали премиера"}
{"url": "http://pik.bg/%D0%B1%D1%80%D0%B8%D0%B3%D0%BE-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2-%D0%BA%D0%BE%D0%B3%D0%B0%D1%82%D0%BE-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D1%81%D0%BA%D1%80%D0%B8%D0%BF%D0%B0%D0%BB-%D0%B8%D0%B7%D0%BB%D0%B5%D0%B7%D0%B5-%D0%BD%D0%B0%D1%8F%D0%B2%D0%B5-%D1%89%D0%B5-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B2%D1%81%D0%B8%D1%87%D0%BA%D0%B8-news739085.html", "text": "Практиката да се ликвидират избягали агенти зад граница в разузнаването е от 30-те и 40-те години на миналия век. Отдавна не е актуална. Това каза Бриго Аспарухов, цитирана от дир.бг. Той бе категоричен, че не вярва Русия като държава или руските спецслужби да имат нещо общо с отравянето на Сергей Скрипал и дъщеря му Юлия. \"Реакцията на Европейския съюз бе уникално бърза. Всички обявиха ,че вярват на Великобритания за участието на Москва в отравянето, без да има доказателства. А може да е всичко семейна история, отмъщение на някого срещу бившия полковник от ГРУ\", каза още Аспарухов. Според него, случилото се със Скрипал преследва дълбоки политически и икономически цели. И в крайна сметка ситуацията е много странна - губещи са всички участници в конфликта, но и всички те са печеливши по един или друг начин. \"Вижте през какви перипетии премина информацията за случая. Първо беше отравяне в заведение, после на пейка, сега се говори за входната врата на жилището и вътре в самото жилище, това е много бърза смяна на ситуацията\", каза още Бриго Аспарухов. Той бе категоричен, че истината, когато излезе, ще изненада всички. Сподели:", "date": "2018.03.30", "title": "Бриго Аспарухов: Когато истината за Скрипал излезе наяве, ще изненада всички"}
{"url": "http://pik.bg/%D1%82%D0%B8%D1%80-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%BF%D1%8A%D1%82%D1%8F-%D0%B8-%D1%81%D0%BC%D0%B0%D1%87%D0%BA%D0%B0-%D1%82%D1%80%D0%B8-%D0%BA%D0%BE%D0%BB%D0%B8-news739077.html", "text": "Румънски ТИР, пълен с цигари, се преобърна край варненското село Кичево, смачкал е три коли и се е спрял в оградата на къща. За щастие няма пострадали. Шофьорът е изгубил управление над камиона, излязъл е от пътя и се е преобърнал в локалната улица. Местните разказват, че на този път често стават катастрофи. Той е околовръстен за селото, оттук минава и част от тежкотоварния транзитен трафик от Румъния към Турция. Сподели:", "date": "2018.03.30", "title": "Тир се преобърна на пътя и смачка три коли"}
{"url": "http://pik.bg/%D0%B5%D0%B2%D0%BD-%D0%BF%D0%BE%D0%B8%D1%81%D0%BA%D0%B0-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-%D0%BD%D0%B0-%D1%82%D0%BE%D0%BA%D0%B0-news739093.html", "text": "Изтича крайният срок за заявленията за нови цени на тока от 1 юли. Ценовото заявление на ЕВН предвижда поскъпване на електроенергията през деня с близо 7 на сто и с около 5 на сто за нощната тарифа, предава Би Ти Ви. Средното увеличение заявено от „Енерго про“ е 5,5%. Засега ЧЕЗ не обявяват какви промени в цените ще искат от 1 юли. Окончателното решение е на комисията за енергийно и водно регулиране. От април с 2,6 % поскъпва и природният газ. Според регулатора увеличението е минимално и няма да доведе до поскъпване на парното. Сподели:", "date": "2018.03.30", "title": "ЕВН поиска поскъпване на тока"}
{"url": "http://pik.bg/%D0%B2%D1%8A%D0%B7%D0%BC%D0%B5%D0%B7%D0%B4%D0%B8%D0%B5-%D1%88%D0%B5%D1%81%D1%82-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BF%D0%BE%D0%B1%D0%BE%D0%B9%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BC%D0%B0%D0%BB%D0%BA%D0%B8%D1%8F-%D0%B5%D1%86%D0%B8-news739097.html", "text": "Върховният касационен съд присъди окончателно 6 години затвор за Александър Донов и Патрик Първев. Двамата причиниха тежка телесна повреда на малолетния Христо Татеосян. Детето беше поверено на грижите им, защото майката, която е цигуларка, често пътувала. Тя им плащала по 1200 лв., за да гледат детето ѝ. Донов и Първев трябват да платят и 60 000 лева обезщетение на майката, предава още БНР. Сподели:", "date": "2018.03.30", "title": "Възмездие! Шест години затвор за побойниците на малкия Еци"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%82%D0%B0%D0%B9%D0%BD%D0%B0-%D1%81-%D0%BD%D0%B0%D1%81%D0%BA%D0%BE-%D1%81%D0%B8%D1%80%D0%B0%D0%BA%D0%BE%D0%B2-%D0%B7%D0%B0%D0%B3%D1%83%D0%B1%D0%B8%D0%BB%D0%B8-%D0%B4%D0%B5%D1%82%D0%B5-news738980.html", "text": "Илиана Раева направи шокиращо признание! Председателят на Българската федерация по художествена гимнастика, настояща треньорка и \"златно момиче\" на Нешка Робева разкри, че с Наско Сираков са можели да имат още едно дете, но по стечение на обстоятелствата са го изгубили. Спортното семейство има две дъщери - по-голямата Славея вече е на 34 години, а по-малката Виолета - на 30. Преди година и половина тя направи родителите си баба и дядо. Шест-седем години след раждането на Виолета, Раева е забременяла за трети път. Бременността й обаче била извънматочна - когато оплодената яйцеклетка по време на овулация от сперматозоида се имплантира извън утробата, т.е извън матката, обикновено в една от двете фалопиеви тръби. \"Направиха ми много тежка операция, която продължи четири часа. Това беше през 1995 година\", призна Раева пред седмичник. През годините имала още един по-сериозен здравословен проблем. През 2012 доцент Таньо Сечанов, тогава н Сподели:", "date": "2018.03.30", "title": "СЕНЗАЦИЯ! Илиана Раева разкри шокираща тайна! С Наско Сираков загубили дете... "}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-22-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B8%D0%B7%D0%B2%D0%B5%D1%80%D0%B3%D0%B0-%D1%83%D0%B1%D0%B8%D0%BB-3-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B0%D1%81%D1%8F-%D0%B7%D0%B0%D1%89%D0%BE%D1%82%D0%BE-%D0%BF%D0%BB%D0%B0%D1%87%D0%B5%D0%BB%D0%B0-news739014.html", "text": "Върховният касационен съд осъди на 22 г. затвор 30-годишния Николай Шанков, който преби до смърт 3-годишната Аксиния от село Слана бара. Решението на върховните магистрати е окончателно и не подлежи на обжалване, съобщиха от съда. Момиченцето бе убито на 7 май м.г., докато 26-годишната му майка Димитрина пасяла кравите и не била вкъщи. 30-годишният рецидивист Николай Шанков, който живеел на семейни начала с майката, пребил 3-годишната Ася в стая на постройка в стопанския двор. Мъжът удрял детето с юмруци, ритал го, а накрая взел и метална тръба, с която го бил по главата и тялото. Причината за жестокото убийство била, че детето плачело. Пастрокът бе задържан, като направи самопризнание и поиска съкратен процес. На първа инстанция Шанков получи доживотен затвор, но заради съкратеното следствие съдът го намали на 25 години затвор. Подсъдимият бе осъден да заплати на майката Димитрина Георгиева 80 000 лева за неимуществени вреди. Апелативните магистрати намалиха присъдата на 22 години затвор, но и това се стори много на детеубиеца, който обжалва пред Върховния касационен съд. В жалбата си рецидивистът твърди, че е допусната явна несправедливост на наказанието и иска намаляване на размера му на 20 години, атакува и присъденото обезщетение. Тричленният състав на ВКС намира, че инстанциите по същество са определили адекватно по вид наказание измежду предвидените алтернативни. Наложеното наказание „лишаване от свобода“ за срок от 22 години е около и под средния размер на предвидената замяна на „доживотен затвор“ с наказание „лишаване от свобода“ за срок от 15 до 30 години. При определянето на размера на наложеното наказание и двете инстанции са отчели в достатъчна степен смекчаващите обстоятелства по делото (направено самопризнание, грижа за семейството). Въпреки това, отегчаващите обстоятелства (жертвата е „малолетно лице“, убийството е осъществено с особена жестокост, съдебното минало на подсъдимия) изключват възможността за по-благоприятно третиране на подсъдимия чрез допълнително намаляване на наложеното му наказание, пишат в мотивите си съдиите от ВКС. Те не намират основания за изменение на решението на въззивния съд и в гражданско-осъдителната му част, като отчитат, че съдилищата правилно са приели съществуващата роднинска връзка като доказателство за основателността на иска, а определеният по справедливост размер е съобразен с интензитета и продължителността на негативните емоционални преживявания. Сподели:", "date": "2018.03.30", "title": "ПРИСЪДА! 22 години затвор за изверга, убил 3-годишната Ася, защото плачела"}
{"url": "http://pik.bg/%D0%BC%D1%8A%D0%B6-%D0%B2%D0%BB%D0%B5%D0%B7%D0%B5-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-%D1%81-%D0%B8%D0%B7%D0%B3%D0%B0%D1%80%D1%8F%D0%BD%D0%B8%D1%8F-%D0%BD%D0%B0-%D1%85%D1%80%D0%B0%D0%BD%D0%BE%D0%BF%D1%80%D0%BE%D0%B2%D0%BE%D0%B4%D0%B0-%D0%BF%D0%B8%D0%BB-%D0%BD%D0%B0%D1%82%D1%83%D1%80%D0%B0%D0%BB%D0%B5%D0%BD-%D1%81%D0%BE%D0%BA-news739144.html", "text": "Млад мъж приет е приет в Пирогов с изгаряния на хранопровода, след като е пил натурален сок. 23-годишното момче си купува продукта от столична бензиностанция. В болницата му правят изследвания, които показват зачервяване на лигавицата на устната кухина, както и повърхностни промени на хранопровода и стомаха. Според пострадалия това са последствията от глътката сок. Дали това е така обаче, лекарите не могат да потвърдят. На този въпрос отговор търсят и от Българската агенция по безопасност на храните, показва Нова телевизия. Резултати от тази проверка ще има другата седмица. А от фирмата-производител на натуралния сок са категорични, че, ако проверката докаже, че имат вина  ще поемат отговорност. Но според тях изгарянето няма как да е от техен продукт. Единственият химикал, които използват е натриева основа. С нея се мият машините преди да започне производството. Партидата, част от която е и сокът, от който потърпевшият твърди, че се е изгорил, е произведена преди около година. Една партида е 40-50 хиляди бутилки. Затова от фирмата смятат, че, ако в една бутилка беше попаднала основа, то ще има и в другите. От бензионастанцията отговориха, че оказват пълно съдействие на разследващите. А междувременно \"във всички обекти на компанията наличните количества за продажба и доставки на консумирания продукт са блокирани”. Днес пострадалият мъж е напуснал болницата. По собствено желание. Сподели:", "date": "2018.03.30", "title": "Мъж влезе в Пирогов с изгаряния на хранопровода, пил натурален сок"}
{"url": "http://pik.bg/%D1%88%D0%BE%D0%BA-%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B5%D0%BD%D1%81%D0%BA%D0%BE-56-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-%D0%B8%D0%B7%D0%B3%D0%BE%D1%80%D1%8F-%D0%B6%D0%B8%D0%B2-news739039.html", "text": "56-годишен мъж се е самозапалил в село Смилец, Силистренско, вчера, съобщават от Областната дирекция на МВР в Силистра. Трупът му е бил намерен на улицата, а следите при огледа и аутопсията показали, че причината за смъртта му е самозапалване. Засега няма данни над него да е било упражнено насилие. Полицията изясняваа обстоятелствата около смъртта. Случаят се разследва под ръководството на Районната прокуратура в Силистра, образувано е досъдебно производство. Сподели:", "date": "2018.03.30", "title": "ШОК В СИЛИСТРЕНСКО! 56-годишен се запали на улицата, изгоря жив"}
{"url": "http://pik.bg/%D0%BA%D1%80%D0%B5%D0%BC%D1%8A%D0%BB-%D0%B8%D0%B7%D0%B1%D1%83%D1%85%D0%BD%D0%B0-%D0%BD%D0%B5-%D1%81%D0%BC%D0%B5-%D0%BF%D0%BE%D0%B4%D0%BF%D0%B0%D0%BB%D0%B2%D0%B0%D0%BB%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D0%B2%D0%BE%D0%B9%D0%BD%D0%B8-news739030.html", "text": "Кремъл не е съгласен с твърденията на САЩ, че Русия води дипломатически войни, съобщават местни медии. Вчера Москва наложи реципрочна мярка на САЩ. Русия обяви, че експулсира 60 американски дипломати и затваря консулството в Санкт Петербург. САЩ предприеха действията във връзка със случая \"Скрипал\". Великобритания обвинява Москва, че стои зад отравянето на бившия руски шпионин Сергей Скрипал и дъщеря му Юлия в английския град Солсбъри на 4 март. Според Лондон Русия е използвала химически агент новичок. Обединеното кралство експулсира 23-ма руски дипломати, а Москва, която категорично отрича обвиненията, предприе реципрочни действия. Близо 30 държави в знак на солидарност с Великобритания решиха да изгонят общо повече от 100 руски дипломати. Говорителят на Кремъл Дмитрий Песков отхвърли обвиненията на САЩ, че Москва води \"дипломатически войни\". \"Русия не е подпалила никакви дипломатически войни. От самото начало президентът Владимир Путин е и остава поддръжник установяването на добри отношения с всички държави, включително със САЩ. Русия никога не е била инициатор на санкции или експулсиране на дипломати\", обясни Песков. По думите му Русия предприема ответни мерки в отговор на неприятелски, неконструктивни и незаконни действия - в дадения случай е свързано с експулсиране на руски дипломати и закриване на консулско учреждение. Ние не сме съгласни с тази оценка, отговори говорителят на коментар на Държавния департамент, че реакцията на Москва е \"немотивирана\". Сподели:", "date": "2018.03.30", "title": "Кремъл избухна: Не сме подпалвали дипломатически войни"}
{"url": "http://pik.bg/%D0%B4%D0%BE%D0%BA%D0%B0%D1%80%D0%B0%D1%85%D0%B0-%D1%81-%D0%BA%D0%B0%D1%87%D1%83%D0%BB%D0%BA%D0%B8-%D0%B2-%D1%81%D1%8A%D0%B4%D0%B0-%D1%83%D0%B1%D0%B8%D0%B9%D1%86%D0%B8%D1%82%D0%B5-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%81%D0%BD%D0%B8%D0%BC%D0%BA%D0%B0-news739062.html", "text": "Севдалин и Mарин Буюклиеви бяха докaрани преди малко с качулки и белезници в Пловдивския съд. Мярката за постоянен арест не започна в 14 часа, тъй като адвокатите поискаха време, за да се запознаят с материалите по делото. Защитникът на Севдалин Буюклиев люто го бранеше от медиите и не им позволяваше да снимат, разказва \"Марица\". Бащата и синът са обвинени в умишлено убийство, извършено по особено жесток начин на столичния бизнесмен Венцислав Младенов. На 21 март т.г. Венцислав е влязъл в пререкания с бащата и сина. Те са го убили, увили са тялото в завеса и найлон, напъхали са го в бидон, вързали са за бидона дъждовна шахта за тежест и са го хвърлили в реката. Тялото бе извадено от мътните води на река Чепеларска преди дни. Сподели:", "date": "2018.03.30", "title": "Докараха с качулки в съда убийците на столичния бизнесмен (СНИМКА)"}
{"url": "http://pik.bg/%D0%BF%D0%B0%D1%80%D1%82%D0%B8-%D0%B0%D0%BB%D0%B8%D1%81%D0%B8%D1%8F-%D0%B7%D0%B0%D0%B1%D0%B8-%D1%87%D0%B5%D1%80%D0%B2%D0%B5%D0%BD%D0%B8-%D0%B1%D0%BE%D1%82%D1%83%D1%88%D0%BA%D0%B8-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news739082.html", "text": "Изкушението на \"Ара\" Алисия заби ток на супер шикозни червени чизми на сцената на \"Клуб 33\". Миналата вечер звездата изнесе поредния си незабравим лайф в Сърцето на Студентски град. Фолк дивата изненада със стайлинг. Ботушките й от кадифе, които събраха погледите на дамите под сцената, бе комбинирала със спортен блузон с червени надписи. Алисия зарадва феновете си с целия си хитов репертоар. Изпълни на бис и последното си парче \"Постарай се да си първи\", който пусна съвсем наскоро. На високоградусовия купон се повеселиха и Петко Димитров и сексапилната му половинка - хореографката Яна Димитрова. Нейните момичета от сцената пък се погрижиха да нажежат атмосферата в хитовия клуб с атрактивни танци. В следващите нощи Сърцето на Студентски град ще превземе фамилия Стораро. В неделя фенките ще се радват на младия татко Фики, а на 4-ти април баща му Тони грабва микрофона, за да изпълни своите шлагери. Сподели:", "date": "2018.03.30", "title": "ПАРТИ! Алисия заби червени ботушки в \"Клуб 33\" (СНИМКИ)"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B8%D1%81%D0%BF%D0%B5%D1%80%D0%B8%D1%85-%D0%B4%D0%B2%D0%B0%D0%BC%D0%B0-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-news738992.html", "text": "Момче и момиче с временна опасност за живота след катастрофа в Исперих. Това съобщиха от ОДМВР- Разград. Катастрофата станала около 19:00 часа на 29 март пред „Хан Аспарух“ АД. При управление на „Фиат Дукато“, 28-годишният с инициали Т.С. от село Белинци изгубил контрол над автомобила при навлизане в десен завой и се ударил в полуремаркето на паркиран влекач „МАН“. Водачът Т.С. и возещата се на предната седалка А.К. на 21 години от с. Белинци са откарани в МБАЛ- Исперих с контузни рани и временна опасност за живота. По случая е образувано досъдебно производство по чл.343, ал.1, буква Б от НК. Сподели:", "date": "2018.03.30", "title": "Тежка катастрофа в Исперих, двама с опасност за живота"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%81%D0%BA%D0%BE%D1%87%D0%B8-%D0%B7%D0%B0%D1%80%D0%B0%D0%B4%D0%B8-%D0%B8%D0%BD%D1%82%D0%B5%D1%80%D0%B2%D1%8E%D1%82%D0%BE-%D0%B2-%D1%80%D0%BE%D0%B9%D1%82%D0%B5%D1%80%D1%81---%D0%BC%D0%B0%D0%BD%D0%B8%D0%BF%D1%83%D0%BB%D0%B8%D1%80%D0%B0%D0%BB%D0%B8-%D0%B4%D1%83%D0%BC%D0%B8%D1%82%D0%B5-%D0%BC%D1%83-%D0%B7%D0%B0-%D1%81-news739081.html", "text": "Във връзка с публикациите, които отразяват интервю на заместник министър-председателя Томислав Дончев за агенция Ройтерс, заявяваме, че той не е правил изказвания и оценки относно ориентацията на правителството по отношение на която и да е от страните в случая \"Скрипал\", пишат от пресцентъра на Министерски съвет. Посланията за обвързаност на правителството с други държави са интерпретация на медията и не следва да бъдат обвързани с официалната позиция на кабинета, изказана след днешното заседание на Съвета за сигурност към Министерския съвет. Интервюто на вицепремиера Дончев е дадено на 29 март. С цел прозрачност и точност предоставяме точен цитат на изказването, достъпен и на звуков запис. \"Просто казано, предвид факта, че правителството ни е коалиционно, в него присъстват различни партии, не съм убеден, че едно подобно решение може да бъде взето толкова лесно и толкова бързо. Политическата ситуацията в България е такава, че подобни решения трябва да се вземат с консенсус. И аз не говоря само за Правителството, аз говоря и за други институции – Народно събрание, включително и Президента. От това, което разбирам към момента, за зло или добро, такъв консенсус няма. Консенсус се изгражда с разговори. Това е утвърдената политическа технология. България има особени исторически отношения с Русия, това е безспорен факт. Само че историята понякога е добър, понякога е лош учител в политиката. България е член на ЕС и член на НАТО и не веднъж е доказала, че тя е лоялен член на двете организации, че членството не е нито фиктивно, нито номинално. И за разлика от други държави често се е налагало да вземаме трудни решения, утвърждавайки и доказвайки, че сме добри членове.\" Сподели:", "date": "2018.03.30", "title": "ПЪРВО В ПИК! Томислав Дончев скочи заради интервюто в \"Ройтерс\" - манипулирали думите му за санкциите срещу Русия"}
{"url": "http://pik.bg/%D1%81%D0%B2%D0%B8%D0%BB%D0%B5%D0%BD%D1%81%D0%BA%D0%B8-%D0%B8%D1%81%D0%BA%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B4%D0%B0-%D0%B2%D0%BB%D0%B5%D0%B7%D0%B5-%D0%B2-%D0%B1%D0%B4%D0%B6-news739001.html", "text": "Сутринта в парламентарен контрол бяхме задали въпрос на министъра на транспорта относно неправомерно плащане на електро енергия от БДЖ“, каза Свиленски на брифинг в Народното събрание. По думите му от БДЖ са плащали с  20 лв. повече за мегават час. Социалистът уточни, че става въпрос за последните три месеца за щети в вразмер на 500 хил. лв. „Ако прокуратурата счита, че може да се самосезира, да се самосезира, ако не в следващата седмица този случай ще го внесем в прокуратурата за проверка“, коментира заместник-председателят на ПГ на „БСП за България“. Свиленски скочи на Московски, като заяви, че министърът по-рано е обидил депутатите, като е заявил, че не са чели, учили и са неграмотни. \"Предлагам на г-н Московски да си провери администрацията\", заяви още Свиленски. Депутатът от БСП Георги Свиленски поиска прокуратурата да провери дали внимателно са разплащани средствата от БДЖ за електроенергия. По думите му имало два проблема, като единият бил национален и регионален. \" Сподели:", "date": "2018.03.30", "title": "Свиленски иска прокуратурата да влезе в БДЖ"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B1%D0%B8%D0%B2%D1%88%D0%B8%D1%8F-%D0%B4%D0%B5%D0%BF%D1%83%D1%82%D0%B0%D1%82-%D0%B4%D0%B8%D0%BC%D0%B8%D1%82%D1%8A%D1%80-%D0%B1%D0%B0%D0%B9%D1%80%D0%B0%D0%BA%D1%82%D0%B0%D1%80%D0%BE%D0%B2-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0%D0%B4-%D0%B1%D0%B8%D0%B7%D0%BD%D0%B5%D1%81%D0%B4%D0%B0%D0%BC%D0%B0%D1%82%D0%B0-%D0%BC%D0%B0%D1%80%D0%B8%D1%8F-%D0%B8%D0%BD%D0%B4%D0%B6%D0%BE%D0%B2%D0%B0-news739008.html", "text": "Ексдепутатът Димитър Байрактаров бе признат за виновен за нападението над бизнесдамата Мария Инджова. Според решението на Районния съд в Бургас от 27 март Байрактаров е освободен от наказателна отговорност заради чистото си съдебно минало и му е наложена глоба от 1000 лева за деянието. Случаят е от 2011 година, но решение по делото има едва сега, защото през 2014 година, дни преди да бъде постановена присъдата Байрактаров, тогава току-що избран депутат се възползва от имунитета си. Процесът се възобнови преди година и половина, но започна от начало, съобщава \"Флагман\". Съдът е приел, че по несъмнен начин, че описаната от районната прокуратура обстановка – че Байрактаров е нападнал Мария Инджова, блъскал я е, и „тръшнал в земята”. „ , пише съдия Николай Гемеджиев. Припомняме, че Димитър Байрактаров дълги години бе острие на ТВ СКАТ в Бургас. През 2014 година той бе избран за депутат от Патриотичния фронт, преди година напусна НФСБ и пробва самостоятелна политическа кариера. Кандидатира се за народен избраник от 25-и МИР в София, но спечели едва 462 гласа. Сподели:", "date": "2018.03.30", "title": "Осъдиха бившия депутат Димитър Байрактаров за нападението над бизнесдамата Мария Инджова"}
{"url": "http://pik.bg/%D1%81%D0%BE%D1%84%D0%B8%D1%8F-%D0%BF%D1%80%D0%B8%D0%B5%D0%BC%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D1%83%D0%BF%D0%B0-%D0%BF%D0%BE-%D1%85%D1%83%D0%B4%D0%BE%D0%B6%D0%B5%D1%81%D1%82%D0%B2%D0%B5%D0%BD%D0%B0-%D0%B3%D0%B8%D0%BC%D0%BD%D0%B0%D1%81%D1%82%D0%B8%D0%BA%D0%B0-news739011.html", "text": "56 грации от 34 страни ще се борят за медалите от днес до 1 април. Световната купа по художествена гимнастика в София стартира днес. От 13:00 часа в \"Арена Армеец\" ще бъдат първите изигравания, а към 16:30 ще се състои церемонията по откриване на турнира. Сподели:", "date": "2018.03.30", "title": "София приема Световната купа по художествена гимнастика"}
{"url": "http://pik.bg/%D1%87%D0%BB%D0%B5%D0%BD-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9D-%D0%B4%D0%B0%D0%BB-%D1%81%D1%8A%D0%B3%D0%BB%D0%B0%D1%81%D0%B8%D0%B5-%D0%B4%D0%B0-%D0%B1%D1%8A%D0%B4%D0%B5-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BD-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news739098.html", "text": "Окръжен съд-Хасково постанови постоянна мярка за неотклонение – з който е бил в ръководството на Ислямска държава. Днес пък самият Захри поиска да бъде в родината си. Чужденецът бе арестуван у нас през януари. Първо съдът постанови . Следващата седмица магистратите ще решават дали Науфал да бъде екстрадиран в родината си. Вчера да бъде предаден на властите в Мароко, където По данни на прокуратурата, Науфал Захри е на терористичната групировка. адържане под стража за мароканеца Науфал Захри, екстрадиран и съден временна мярка за неотклонение, а днес постанови постоянна той е дал съгласие го грози затвор до 20 години, предава \"Дарик\". ръководил две дирекции Сподели:", "date": "2018.03.30", "title": "Член на \"Ислямска държава” дал съгласие да бъде екстрадиран от България"}
{"url": "http://pik.bg/%D1%82%D0%B8%D1%80-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%BF%D1%8A%D1%82%D1%8F-%D0%B2%D0%B0%D1%80%D0%BD%D0%B0-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news739026.html", "text": "Тежкотоварна машина се е обърнала на път Варна-Слънчев бряг. Инцидентът е станал по-рано днес на първия 180-градусов ляв завой, съобщи Флагман. За момента няма данни за шофьора на ТИР-а и неговото състояние, но изглежда самостоятелната катастрофа е довела само до материални щети. Движението не е блокирано, но е затруднено, тъй като участъкът е тесен. Сподели:", "date": "2018.03.30", "title": "ТИР се обърна на пътя Варна-Слънчев бряг"}
{"url": "http://pik.bg/%D0%BD%D0%BE%D0%B2%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B8-%D0%BE%D1%89%D0%B5-%D0%B5%D0%B4%D0%B8%D0%BD-%D0%BC%D0%BE%D0%BB-%D0%BF%D0%BB%D0%B0%D0%BC%D0%BD%D0%B0-%D0%B2-%D1%80%D1%83%D1%81%D0%B8%D1%8F-%D0%B3%D0%BE%D1%80%D1%8F-%D0%B8-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B2%D0%B8%D0%B4%D0%B5%D0%BE-news739016.html", "text": "Пожар избухна в мол в централния руски град Нижний Тагил, съобщава \"Газета.ру\". Сигналът бе подаден вчера вечерта, когато в търговския център имаше много хора. Пристигналите огнеборци потушиха възпламеняването и обектът продължи работата си. Малко по-късно сигнал за пожар беше изпратен  и от управата на местен университет. Стихията бе овладяна бързо и властите в Нижний Тагил заявиха, че няма пострадали при инцидентите. Огнеборците в Русия са в състояние на повишена готовност заради пожара в мола \"Зимна вишна\" в източния град Кемерово на 25 март, заради който загинаха 64-ма души. Днес разследването установи, че сградата е нямала разрешително за строеж. Заради това бе арестувана и началникът на местната служба за строителен надзор Танзилия Комкова. Сподели:", "date": "2018.03.30", "title": "НОВИ ИНЦИДЕНТИ! Още един мол пламна в Русия, горя и университет (ВИДЕО)"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BC%D0%BD%D0%BE%D0%B3%D0%BE-%D1%81%D0%BA%D0%BE%D1%80%D0%BE-%D1%89%D0%B5-%D1%81%D0%B5-%D0%B8%D0%B7%D1%82%D0%B5%D0%B3%D0%BB%D0%B8%D0%BC-%D0%BE%D1%82-%D1%81%D0%B8%D1%80%D0%B8%D1%8F-news738967.html", "text": "\"Ще се изтеглим от Сирия много скоро, наистина много скоро\", тъй като предстои джихадистите от Ислямска държава да бъдат напълно разгромени, заяви президентът Доналд Тръмп в реч на митинг в Охайо. \"Скоро ще превземем 100 процента от халифата, както го наричат. И ще се изтеглим оттам наистина скоро. Ще се върнем в нашата страна, където искаме да бъдем\", обяви Тръмп, цитиран от Франс прес. Президентът направи това изявление часове след като говорителката на Пентагона Дейна Уайт каза пред журналисти, че \"остава да се свърши много работа, за да се гарантира, че екстремистите са трайно разгромени\" в Сирия. На въпрос за изказването на Тръмп говорителката на Държавния департамент Хедър Науърт отвърна, че няма информация за план за изтегляне на САЩ от Сирия, нито за промяна в сегашната политика. Сподели:", "date": "2018.03.30", "title": "Тръмп: Много скоро ще се изтеглим от Сирия"}
{"url": "http://pik.bg/%D0%BC%D0%B8%D1%80%D0%BE%D1%82%D0%B2%D0%BE%D1%80%D0%B5%D1%86%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2---%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B7%D0%B0%D1%89%D0%B8%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82-%D1%80%D0%B5%D0%BA%D0%B5%D1%82%D0%B0-%D0%B4%D0%B0-%D0%B2%D0%BB%D0%B5%D0%B7%D0%B5%D0%BC-%D0%B2-%D1%87%D1%83%D0%B6%D0%B4%D0%B0-%D0%B8-%D0%B1%D0%B5%D0%B7%D1%81%D0%BC%D0%B8%D1%81%D0%BB%D0%B5%D0%BD%D0%B0-news738985.html", "text": "Днес Борисов взе извънредно тежкото решение България да не гони руски дипломати, а нашият посланик Бойко Коцев ще се завърне в Москва. Така премиерът записа окончателно, и то със златни букви, името си в българската история. Показа  на дела за пореден път не просто, че е силен мъж, че е патриот и защитник на родината, но и че е държавник  в пълния смисъл на думата. За първи път от много десетилетия начело на България е държавник, а не псевдо-родолюбец - от тези, които мрънкат от ефира и трибуните, а на дела са безполезни и страхливи. Какъвто впрочем имаме и сега на \"Дондуков\" 2. Браво на министър-председателя Бойко Борисов, че постави държавата, сигурността и интересите на българските граждани на първо място и не се подведе по популизма на Европейския съюз. Но най-важното - устоя по мъжки на огромния натиск от страна на САЩ и ЕС, какъвто никой не се съмнява, че е имало. Вероятно дори под формата на рекет и заплахи. Но Борисов устоя и ни защити. Премиерът показа държавническо поведение, както и преди седмица във Варна, където проведе истинска миротворческа операция със средствата на дипломацията. Там, благодарение на неговото посредничество и умение за диалог, президентът на Турция Ердоган, Туск и Юнкер си стиснаха ръцете. На Борисов е заслугата, че на границата ни не бяха допуснати милионите бежанци, които стоят в Турция и Европа не бедства в момента. Това е единствената правилна позиция, която само агенция ПИК имаше смелостта и куража да изрази още в началото на безумната европейска вълна, тръгнала от Великобритания. Никоя медия не си позволи да си каже мнението и шикалкави от тук и от там. Единствено ПИК заяви ясно и категорично, че изборът е между нормалността и безумието. Това, че властта удържа е геройство и главният герой в тази добра за България приказка е Бойко Борисов. Народът и историята ще го оценят по достойнство за това, че не ни вкара в поредната чужда и безсмислена война. Сподели:", "date": "2018.03.30", "title": "Миротворецът Борисов - премиерът защити България от рекета да влезем в чужда и безсмислена война"}
{"url": "http://pik.bg/%D0%BD%D0%B5%D0%BB%D0%B5%D0%BF%D0%BE-%D1%82%D1%83%D1%85%D0%BB%D0%B0-%D1%83%D0%B1%D0%B8-%D0%B6%D0%B5%D0%BD%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news738963.html", "text": ". Жителка на Лондон загина заради травма, получена от паднала на главата й тухла, съобщи „Скотланд Ярд“, предава \"Дейли мейл\" Инцидентът се е случил в района на Тауър-Хамлетс в източната част на британската столица. На главата на 29-годишната жена е паднал товар от тухли, който е бил преместван от строителен кран. „Жената загина в болница в четвъртък, 29 март. Нейните роднини са известени“, се казва в заявление от британската полиция. Сподели:", "date": "2018.03.30", "title": "НЕЛЕПО! Тухла уби жена в Лондон"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B4%D0%B0%D1%80%D0%B8-%D0%BA%D1%80%D1%8A%D0%B2-%D0%B7%D0%B0-%D0%B1%D1%87%D0%BA-news739027.html", "text": "БЧК. Президентът Румен Радев отправи призив за участие в Националната кръводарителска кампания за Цветница и дари кръв за благородната инициатива. Със своя хуманен жест президентът на Република България откри националната пролетна кампания за безвъзмездно и доброволно кръводаряване „Запалете свещичка, дарете кръв, дарете живот сега!”. Това съобщиха от пресцентъра на „Вярвам, че с всяка капка дарена кръв спасяваме живот, но и даряваме човечност. Всеки доброволен кръводарител в България заслужава уважението ни заради избора му да помогне на напълно непознат човек. Доброволно и безвъзмездно дарената кръв е ценност, тя няма цена. Дарената кръв ни свързва завинаги в истории за благородство, състрадателност и памет за стореното добро. Нека всеки, който може да дари кръв, да се включи в кампанията за кръводаряване „Капка по капка – живот!“ Приемете личната ми благодарност, че ще дарите живот на човек в беда!“ – с тези думи държавният глава се обърна към всички доброволни кръводарители в България. Десетки служители на президентската администрация и на НСО последваха неговата човешка съпричастност към необходимостта от кръв и кръвни продукти за лечението на хиляди нуждаещи се. На 1 април 2018 г. (неделя), в деня на големия християнски празник Цветница, в цялата страна ще се проведе кръводарителска акция, организирана от Националния център по трансфузионна хематология (НЦТХ), Министерство на здравеопазването и Българския Червен кръст, с подкрепата на Българската православна църква. С дарителския си акт Румен Радев стартира Мрежата от добрини на БЧК. Червенокръстката организация посвещава инициативата на 140-годишнината си, чийто патрон е президентът на Република България. Сподели:", "date": "2018.03.30", "title": "Румен Радев дари кръв за БЧК"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B2%D0%B5%D0%BD%D1%86%D0%B8-%D1%87%D0%B8%D0%BA%D0%B0%D0%B3%D0%BE%D1%82%D0%BE-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D1%82-%D0%B3%D0%BE-%D1%83-%D0%BD%D0%B0%D1%81-news739022.html", "text": ". От прокуратурата заявиха, че в момента се изготвя за превод европейската заповед за екстрадиция, предаде БНТ. Той беше 11 месеца в ареста по време на разследването, което бе забавено заради молбите за правна помощ от няколко държави, след което съдът го пусна срещу по-лека мярка за неотклонение. Преди време името на Чикагото нашумя, след като бе задържан и разследван за подриване на банковата система. Тогава той се размина с обвинение, а само подписа предупредителен протокол, че няма да уронва престижа на банките в социалните мрежи. Издирваният у нас и в чужбина Венцислав Ангелов - Чикагото, който през октомври 2015 г. избяга, за да не влезе в затвора, е задържан в Германия. Той ще бъде екстрадиран в България, където трябва да излежи да лежи 3 години и 6 месеца в затвора Венцислав Ангелов, който бе кандидат за кмет на Русе, бе обвинен и признат за виновен за участие в приготовление на международен канал за наркотрафик от Перу до Испания. Така, преди да влезе зад решетките, Ангелов успя да се укрие. Сподели:", "date": "2018.03.30", "title": "Спипаха Венци Чикагото в Германия, екстрадират го у нас"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%83%D1%81%D0%BF%D0%BE%D0%BA%D0%BE%D0%B8-%D0%BD%D1%8F%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%81%D1%82%D0%B0%D0%BD%D1%86%D0%B8%D1%8F-%D0%B4%D0%B0-%D0%BF%D0%B0%D0%B4%D0%BD%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news738994.html", "text": "На всеки 89 минути китайската космическа станция минава на територията на България. Теоретичните шансове станцията да падне тук са 0,01%. Въпреки това всички необходими мерки от страна на българската армия са взети, увери Каракачанов на брифинг в Министерски съвет. Това, което трябва да знае населението е, че ако това се случи на територията на страната, никакви отломки не трябва да се пипат или разместват, изтъкна военният министър. По думите му това е работа на специалисти химици. Каракачанов заяви, че реална опасност за населението не съществува. Припомняме, през миналата година беше съобщено, че има вероятност отломки от китайската космическа станция \"Тиенгун\" 1 да паднат в България. 8,5-тонната станция се разпада в орбита от март 2016 г. По-голяма част ще изгори заради екстремната горещина, породена от преминаването с висока скорост през атмосферата, се казва в съобщение на агенцията. Някои от отломките вероятно ще паднат в океана, а други на земята, но вероятността да ранят хора е изключително малка, каза представител на агенцията. Той поясни, че през последните 60 г. на космически полети близо 6000 обекта, включително сателити и части от ракети, са влезли в атмосферата и са паднали на земята. Повече от 90% от този космически отпадъци тежат около 100 килограма. Сподели:", "date": "2018.03.30", "title": "Каракачанов успокои: Няма опасност китайската космическа станция да падне в България"}
{"url": "http://pik.bg/%D0%B5%D0%B4%D0%BD%D0%BE-%D0%BA%D1%8A%D0%BC-%D0%B5%D0%B4%D0%BD%D0%BE-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%B5%D0%B4-%D1%80%D0%BE%D0%B9%D1%82%D0%B5%D1%80%D1%81-%D0%B5%D1%82%D0%BE-%D0%B7%D0%B0%D1%89%D0%BE-%D0%BD%D0%B5-%D0%B3%D0%BE%D0%BD%D0%B8%D0%BC-%D1%80%D1%83%D1%81%D0%BD%D0%B0%D1%86%D0%B8-%D0%B7%D0%B0%D1%80%D0%B0%D0%B4%D0%B8-%D0%B0%D1%84-news739012.html", "text": ". България, която има силно про-руско лоби в правителството, има нужда от повече време, за да реши дали да последва своите съюзници от ЕС и НАТО в гоненето на руски дипломати заради случая „Скрипал“. Това заяви вицепремиеръ Томислав Дончев в интервю за агенция Ройтерс Според медията България е отзовала посланика си в Москва за консултации по случая „Скрипал“, но не е последвала повечето страни-членки на ЕС и НАТО, включително САЩ, които изгониха десетки руски дипломати в знак на солидарност с Великобритания. „Политическата ситуация в България е такава, че подобни решения трябва да се вземат на базата на консенсус“, заяви Дончев, визирайки мнението на част от управляващата коалиция и по-голямата част от опозицията, че трябва да се поддържат добри отношения с Русия. „В момента, за добро или лошо, няма такъв консенсус“, констатира българският вицепремиер. България, освободена от османско владичество от Русия, припомня Ройтерс, стана един от най-послушните сателити на СССР по време на Студената война. Много българи имат силни културни симпатии към Русия, с която споделят кирилицата и православното Християнствео. Това наследство се трансформира в коалиционно правителство на страната, в което дясноцентристката партия ГЕРБ споделя властта с три по-малки националистически партии, които в различна степен подкрепят добрите отношения с Русия и твърдят, че страната трябва да приеме балансирана позиция по случая „Скрипал“. Те се противопоставиха на призива на високопоставен служител на ГЕРБ да се последват съюзниците и да се изгонят руски дипломати. И президента Румен Радев, и най-голямата опозиционна партия БСП настояват, че Великобритания трябва да предостави доказателства за участието на Русия в отравянето на Скрипал. Правителството свика Съвета за сигурност, когато коалиционните партньори ще вземат решение какви мерки да бъдат взети по случая. „Категоричен съм, че това (призивите към България да изгони руски дипломати – бел. „Ройтерс“) е грешка“, заяви Волен Сидеров, лидер на проруската националистическа партия „Атака“, един от младшите коалиционни партньори на ГЕРБ. „Имаме един неясен случай, в който няма доказателства за участие на Русия“, добави още Сидеров. Пред Ройтерс Дончев твърди, че всяко действие, което предприеме България, ще бъде разглеждано като сигнал за солидарност с Великобритания, но и като сигнал към Русия. Говорейки за международната ситуация, той заяви: „Взимайки предвид това, че нашето правителство е коалиционна... Не съм убеден, че подобно решение може да бъде взето лесно, или бързо“. Дончев заяви, че засега България ще изчака доклада на Организацията за забрана на химическото оръжие (ОЗХО), като междувременно София ще следи развитието на събитията отблизо. „Това, което се случи във Великобритания е... неприемливо. То е варварско, това е химическо оръжие, това е бойно отровно вещество“, констатира българският вицепремиер. Що се отнася до историческите връзки между България и Русия, той заяви: „Това е безспорен факт. Историята понякога е добър, а понякога лош учител в политиката“. Сподели:", "date": "2018.03.30", "title": "ЕДНО КЪМ ЕДНО! Томислав Дончев ексклузивно пред Ройтерс! Ето защо не гоним руснаци заради аферата \"Скрипал\""}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%B8%D1%81%D0%BA%D0%B0%D1%82-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-%D0%BD%D0%B0-%D1%82%D0%BE%D0%BA%D0%B0-%D0%B5%D1%82%D0%BE-%D1%81-%D0%BA%D0%BE%D0%BB%D0%BA%D0%BE-news739034.html", "text": "Компаниите от групата на EVN България внесоха в Комисията за енергийно и водно регулиране заявления за нови цени на тока и топлоенергията от началото на юли. Ако енергийният регулатор одобри заявленията за цени на електроенергията, то дневната и нощна тарифи за битовите клиенти в Югоизточна България биха се променили както следва: промяна на дневната тарифа с 6,9% от сегашните 0,17675 лв./кВтч. (без ДДС) на 0,18899 лв./кВтч. (без ДДС) промяна на нощната тарифа с 5,4% от сегашните 0,10043 лв./кВтч (без ДДС) на 0,10586 лв./кВтч. (без ДДС). От компанията изчисляват, че съотнесено към месечната консумация на едно средно домакинство в Югоизточна България от 200 кВтч. дневна енергия и 70 кВтч. нощна енергия, стойността на месечната фактура би се променила с 3,39 лв. с включен 20% ДДС, т.е. от 50,86 лв. на 54,25 лв. По отношение на заявлението за цени на EVN България Топлофикация от 1 юли 2018 г. компанията предлага промяна на цената на топлинна енергия с 1,76% от 82,91 лв/МВтч (без ДДС) на 84,37 лв/МВтч (без ДДС). Сподели:", "date": "2018.03.30", "title": "ЗАПОЧНА СЕ! Искат поскъпване на тока, ето с колко"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%B2%D1%80%D1%8A%D1%85-%D0%BD%D0%B0%D1%85%D0%B0%D0%BB%D1%81%D1%82%D0%B2%D0%BE-%D0%BD%D0%B0-%D0%B4%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%83%D1%81%D0%BD%D0%B0%D1%85%D0%B0-%D0%BF%D0%B5%D1%82%D0%B8%D1%86%D0%B8%D1%8F-%D0%B7%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-%D0%BD%D0%B0%D0%BD%D0%BA%D0%BE%D0%B2-%D0%B8%D0%BC-%D0%BF-news738957.html", "text": "Вчера получихме неочаквана подкрепа за довършването на АМ Хемус. Само 3 дни след като дадохме старт на изграждането на участъка от Ябланица до Боаза, партия “Да, България” стартира Кампания за построяването на АМ Хемус. И организира петиция. За да допринесем и ние към кампанията, призоваваща за прозрачно отчитане на напредъка, предлагаме публикуваните данни на сайта на кампанията да бъдат променени с верни: Иначе благодарим за кампанията и за одобрението на подхода ни да възлагаме строителството на малки лотове за изпълнение. Благодарим им, че одобряват и плановете ни за финансиране със средства от държавния бюджет - направихме всичко възможно да стартираме ТОЛ системата и да събираме такси от нея. След тази кампания няма как да не сме убедени, че ще ни подкрепят и за довършването на АМ Струма през Кресненското дефиле. Невиждано нахалство от страна на \"Да, България\" на проваления министър Христо Иванов втрещи регионалния министър Николай Нанков. Повод затова е пусната петиция в интерент от страна на лабораторната партия за довършване на магистрала \"Хемус\". Министърът пусна и пост във Фейсбук, където им благодари за неочакваната подкрепа, като поправя числата им в петицията и изразява надежда така пламенно да подкрепят и довършването на \"Струма\" през Кресненското дефиле, което се бави вече с години, именно заради жалби и протести от страна на \"Зелените\" и псевдоеколозите. Сподели:", "date": "2018.03.30", "title": "ПЪРВО В ПИК! Свръх нахалство на \"Да, България\"! Пуснаха петиция за магистрала \"Хемус\", Нанков им поправя числата"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%81-%D0%BD%D0%B0%D0%BB%D0%B0%D0%B3%D0%B0-sos-%D0%B1%D1%83%D1%82%D0%BE%D0%BD-%D0%B7%D0%B0-%D0%B2%D1%81%D1%8F%D0%BA%D0%B0-%D0%BA%D0%BE%D0%BB%D0%B0-news738966.html", "text": "От утре всички автомобили, които се продават в ЕС, ще трябва задължително да имат  вграден SOS бутон за електронната система еCall. При катастрофа тя ще се свързва директно с тел. 112 и ще подава точните координати. Според прогнозите системата ще спаси 2500 човешки живота в ЕС за година. Много от новите модели автомобили вече разполагат с eCall. Системата е безплатна и работи на основата на мобилна връзка и GPS. Подаването на сигнал до тел. 112 се активира при задействане на някои от т.нар. краш сензори в колата и при отваряне на въздушните възглавници, съобщава \"Труд\". Изчислено е, че при тежките катастрофи шансовете за оцеляване на пострадалите спадат с 10% на всяка минута. SOS бутона все още не е разработен за автобуси, камиони и мотоциклети. Системата може да се активира и ръчно от водача не само при катастрофа, но и ако той се почувства зле докато шофира. Така шофьорът ще може да влиза в директна телефонна връзка с оператора на тел. 112. За разговора се използват тонколоните на аудиото в купето. С нововъведението ще може да се сигнализира за инциденти с автомобили, които нямат еCall. Според експерти технологията eCall струва под 100 евро – за вграждането на микрофон, SIM карта и GPS и не оскъпява почти с нищо новия автомобил. Собствениците на стари автомобили, които нямат устройства за свързване със системата eCall, не са задължени да ги инсталират. При обаждане от автомобила до тел. 112 системата eCall подава точно определени данни, които са важни за спасителните служби. На първо място това е времето на настъпване на инцидента. Важно е за медиците или за пожарникарите да знаят също как е активирана системата – дали ръчно или автоматично. Подава се също информация за колата по номера на рамата, а отделно – на какво гориво е – бензин, дизел, газ или ток. Системата подава и точните координати, на които се намира автомобилът, посоката му на движение и броят на пътниците в него според броя на закопчаните колани. Сигналът може да съдържа и други данни – например IP адреси на мобилни устройства на шофьора или пътниците. Сподели:", "date": "2018.03.30", "title": "ВАЖНО! ЕС налага SOS бутон за всяка кола"}
{"url": "http://pik.bg/%D0%B2%D0%BE%D0%B4%D0%B5%D1%89%D0%B0-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D0%BD%D0%BE%D0%B2%D0%B8%D0%BD%D0%B0%D1%80%D1%81%D0%BA%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B2%D1%80%D0%B5%D0%BC%D1%8F-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B4%D0%B5%D1%86%D0%B0%D1%82%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B1%D0%B5%D0%B4%D1%81%D1%82-news738950.html", "text": "Според нея това е смехът на малките ангели. Децата, починали при бедствия, стават ангели, съобщава esoreiter.ru. Всички в Русия скърбят за жертвите от пожара в Кемерово. Повечето от жертвите са деца. Според водещата на новинарска програма „Время“ Екатерина Андреева, може би те са се превърнали в ангели. Тя разказа как на 1 юли 2002 г. след трагедия край езерото Констанс, когато два пътнически самолета се сблъскали и загинали 71 души, сред които 52 деца, по време на репортаж в студиото се разнесъл детски смях. „Това стана докато с кореспондента говорихме за тази ужасна трагедия. В студиото нямаше деца, но смехът се чуваше ясно и заглушаваше всичко“, разказва Андреева. Сподели:", "date": "2018.03.30", "title": "Водеща на руската новинарска програма \"Время\" с шокиращо разкритие! Децата, починали при бедствие, стават ангели..."}
{"url": "http://pik.bg/%D1%81%D0%B8%D0%BB%D0%BD%D0%B8%D1%82%D0%B5-%D0%B4%D1%8A%D0%B6%D0%B4%D0%BE%D0%B2%D0%B5-%D1%81%D1%80%D1%83%D1%82%D0%B8%D1%85%D0%B0-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news739040.html", "text": "Защитното съоръжение по границата ни с Турция е пострадало тежко от дъждовете в района на гранично село в община Свиленград. За това сигнализираха наши читатели, които ни изпратиха и снимки. Заради проливните валежи нивото на една от рекичките тук се е повишило и водата е отнесла няколко от металните ограждения, издигнати с цел да се пресече незаконното прехвърляне на мигранти на българска територия, съобщава в. \"Старият мост\". Съоръжението е изключително важно за сигурността както на България, така и на Европа. През октомври м. г. то бе обявено от Правителството за стратегически обект от значение за националната сигурност. 33-километровото ограждение от Капитан Андреево до Маточина, заедно с обслужващия път, „глътнаха“ 26 млн. лв. На територията на нашия регион остават за издигане около 13 км. Те се намират по поречието на река Тунджа. Това е пресечена местност, по която не вървят хора или поне досега Гранична полиция не е давала сигнали за минаване на мигранти през този терен. В края на август м. г. държавата отпусна допълнително 1 224 000 лева за изграждане на удължението на ограда в района на р. Тунджа с обща дължина от 1 875 м. Преди седмица пък, по време на приема на изменение на Закона обществените поръчки, депутатите решиха на второ четене този закон да не се прилага за договори за услуги, доставки или строителство, сключвани от възложител по свързани с изграждане и поддръжка на инженерни съоръжения от възпрепятстващ тип с цел опазване на държавната граница. Подобно изключение вече беше направено при избора на фирмите, които построиха съоръжението. То бе мотивирано със спешността на строителството на оградата, на която Правителството възлагаше огромни надежди да спре евентуален миграционен натиск към България, какъвто от месеци наред липсва. Фирмите бяха избрани от областните управители на Ямбол, Хасково и Бургас. Сподели:", "date": "2018.03.30", "title": "Силните дъждове срутиха оградата по границата (СНИМКИ)"}
{"url": "http://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%BF%D1%80%D0%B8%D0%B7%D0%BE%D0%B2%D0%B0-%D0%B4%D0%B0-%D0%BD%D0%B5-%D0%BA%D1%8A%D1%81%D0%B0%D0%BC%D0%B5-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D1%80%D1%83%D1%81%D0%B8%D1%8F-news738960.html", "text": "Не смятам, че сегашният прецедент трябва да се използва за късане на дипломатически отношения. Когато затръшваме врати, трябва да знаем после как ще ги отворим. Това каза в сутрешния блок на БНТ вицепрезидентът Илияна Йотова по повод днешното заседание на Съвета по сигурността към Министерски съвет, на което трябва да бъде обсъдено каква да е българската реакция по случая \"Скрипал\". \"В момента България има уникален шанс да запази възможността за посредническа роля, за да видим как ще се развият събитията. Мисля, че балансиращата роля, която в момента имаме е възможно най-добрата и се надявам тя да бъде препотвърдена на Съвета по сигурността днес. Случаят \"Скрипал\" не е прецедент, но може би за първи път при подобен случай така масово светът се раздели на две групи и имаме шанс да бъдем балансьор между двата лагера. Много се надявам, че днес при министър-председателя ситуацията ще бъде огледана от възможно най-много ъгли, за да се вземе възможно най-правилното решение. Политиката на малките стъпки според мен е най-удачната политика\", заяви Йотова. По думите й скандалът с изказването на руския патриарх Кирил у нас се е отразил негативно на българо-руските отношения. \"Но мисля, че с излизането на стенограмата от разговорите между президента Радев и руския патриарх много от митовете отпаднаха. Изключително важно е, че се видя позицията на българския държавен глава – отстояване на българските интереси, дипломатично, хладнокръвно и твърдо. В записа се чува как, срещнал твърдата позиция на българския президент, патриарх Кирил сменя тона, иска да смени темата\", посочи вицепрезидентът. \"С Русия имаме исторически корени, което ни дава огромно психологическо предимство. Трябва да запазим тази роля – имаме нужда диалогът с Русия да се развива\", заяви Йотова. \"България не трябва да се държи като свенливото дете в Европа и да чака да чуе какво ще кажат по-големите от нея. Ние трябва да казваме ясно нашата позиция и да я защитаваме\", подчерта вицепрезидентът. Тя коментира и въпроса с евентуално посещение у нас на руския президент Владимир Путин. \"Идеята е за посещение до края на 2018 г. Вървят преговори по дипломатически канали\", уточни тя. Сподели:", "date": "2018.03.30", "title": "Илияна Йотова призова да не късаме дипломатически отношения с Русия"}
{"url": "http://pik.bg/%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D1%85%D1%80%D0%B0%D0%BD%D0%B8%D1%82%D0%B5-%D0%B7%D0%B0%D1%81%D0%B8%D0%BB%D0%B2%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%BD%D0%B0-%D0%B0%D0%B3%D0%BD%D0%B5%D1%88%D0%BA%D0%BE%D1%82%D0%BE-%D0%BF%D1%80%D0%B5%D0%B4%D0%B8-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news738895.html", "text": "БАБХ засилва контрола върху производителите и търговците на агнешко месо в навечерието на Великден. Веселин се грижи за близо 300 овце, сред които и от местната порода карнобатска черноглава. Заради постоянните дъждове днес е един от първите им дни на паша, предава Би Ти Ви. В карнобатската махала „Галата” почти всеки има кошара с овце, но местните се ядосват, че нямат право да колят животните на място. Казват, че цяла година никой не отива на проверка, но настъпи ли пролетта се появяват полицаи. В магазините е забранено да се продава месо от животно, заклано в домашни условия. „Ние не можем да дадем гаранция, че животното е здраво и при какви условия е заклано, дали е достатъчно хигиенично”, каза д-р Денка Нгуен от БАБХ – Бургас. Магазините, които зареждат от местни производители твърдят, че месото е годно. Що се отнася до яйцата, срокът им на годност е до 28 дни от датата на снасяне. До момента в БАБХ не е постъпила информация за опасна или вредна боя за яйца. Все пак експертите съветват да гледате съставките на боите и производителя. Сподели:", "date": "2018.03.30", "title": "Агенцията по храните засилва контрола на агнешкото преди Великден"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%BC%D0%B2%D1%80-%D0%B7%D0%BD%D0%B0%D0%B5-%D0%BA%D1%8A%D0%B4%D0%B5-%D1%81%D0%B0-%D0%B1%D1%80%D0%B0%D1%82%D1%8F-%D0%B3%D0%B0%D0%BB%D0%B5%D0%B2%D0%B8-news738946.html", "text": "Заради убиеца от Нови Искър МВР решава да търси издирвани лица чрез мрежата. Това коментира за Нова телвизия шефът на сектор “Издирване” в Главна дирекция “Национална полиция” Ивайло Димитров. Общо 1 119 са издирваните лица, като 149 са открити през миналата година. Качвайки снимките на издирваните в социалните мрежи, полицията цели да ги открие по-лесно дори чрез хора, които са имали досег до тях. С оглед на това идеята е да се визуализират тези лица и да се приемат в известност. Един от издирваните Красимир Тончев сам се свърза с МВР, като остави телефонния си номер под поста на полицията. „Свързахме се с това лице на посочения от него телефон. Лицето заяви, че пребивава на територията на Германия и ще се върне в страната след два месеца“, посочи Ивайло Димитров. „Искаме да установим къде са пропуските, за да си отстраняваме в бъдеще“, допълни шефът на сектор “Издирване” в Главна дирекция “Национална полиция”. Той коментира още, че полицията има информация и за братя Галеви. „Братя Галеви са извън пределите на страната, разполагаме с информация къде се намират, може би“, подчерта експертът, като допълни, че данните се проверяват. Сподели:", "date": "2018.03.30", "title": "СЕНЗАЦИОННО! МВР знае къде са братя Галеви?!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D0%B1%D0%B8%D1%80%D0%B0-%D1%81%D1%8A%D0%B2%D0%B5%D1%82%D0%B0-%D0%BF%D0%BE-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BA%D1%8A%D0%BC-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D0%BA-news738922.html", "text": "Премиерът Бойко Борисов събира Съвета за сигурност към правителството заради кризата с руските дипломати. На заседанието ще бъде изслушан и посланика на България в Русия Бойко Коцев, който бе повикан за консултации от Москва, което е меката форма на знак, че между двете държави има проблем. В заседанието по право участват вицепремиерът с ресор по сигурността Красимир Каракачанов, вътрешният министър Валентин Радев и финансовият министър Владислав Горанов. Почти сигурно ще бъдат поканени и шефовете на службите за сигурност. Ще реши ли българското правителство да експулсира руски дипломати, заради което лидерът на \"Атака\" и председател на ПГ на \"Обединени патриоти\" Волен Сидеров се зарече партията му да напусне кабинета? Преди броени минути в сградата на Министерски съвет е влязъл посланикът ни в Русия Бойко Коцев, малко след него на срещата пристигнаха началникът на отбраната ген. Андрей Боцев, заедно с шефа на ДАНС Димитър Георгиев Сподели:", "date": "2018.03.30", "title": "ИЗВЪНРЕДНО И ПЪРВО В ПИК TV! Борисов събира Съвета по сигурност към правителството заради кризата с руските дипломати, изслушват Бойко Коцев (СНИМКИ/ОБНОВЕНА)"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%83%D0%B1%D0%B8%D0%B9%D1%86%D0%B8%D1%82%D0%B5-%D0%BD%D0%B0-%D0%B2%D0%B5%D0%BD%D1%86%D0%B8%D1%81%D0%BB%D0%B0%D0%B2-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-%D1%82%D0%B5%D1%80%D0%BE%D1%80%D0%B8%D0%B7%D0%B8%D1%80%D0%B0%D0%BB%D0%B8-%D1%81%D0%B5%D0%BB%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-news738942.html", "text": "Мнозина жители на Крумово и Ягодово са имали сблъсъци с арестуваните за убийството на софийския бизнесмен Венцислав Младенов баща и син Боюклиеви. В селата край Пловдив от уста на уста се разнасят предупреждения никой, никога да не работи и да не се доверява на 47-годишния Севдалин и 26-годишния му син Марин, съобщава \"Трафик нюз\". Съселяни на Севдалин от Крумово твърдят, че мъжът отдавна е затънал в дългове. Заведението \"Родопски специалитети\" край Нареченски бани по пътя за Пампорово първоначално било на Искра - жена, с която той има взаимоотношения. Тя обаче го оставила на Севдалин, който го стопанисвал заедно със сина си Марин и убития Венцислав.  Хора от Ягодово твърдят, че името на Марин също бива свързано с измами, а мълвата гласи, че е завлякъл десетки. Преди време той взел 30 бона за оправяне на покрив на новонастанило се семейство в Ягодово, но не извършил уговорената работа. Това причинило сериозен финансов дисбаланс за бюджета на семейството и се наложило хората да продадат къщата, за да обслужат тегления банков кредит. Според запознати Марин е съден нееднократно за кражби. Към момента и двамата с баща му са задържани за 72 часа в ареста с прокурорско постановление. Предстои прокуратурата в Пловдив да поиска мярка \"постоянно задържане под стража\" за Севдалин и Марин, обвинени за предумишленото убийство на техния съдружник Венцислав Младенов. Сподели:", "date": "2018.03.30", "title": "НОВИ РАЗКРИТИЯ! Убийците на Венцислав Младенов тероризирали села в Пловдивско"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BF%D0%B0%D0%BF%D0%B0%D1%82%D0%B0-%D0%BE%D1%81%D0%BF%D0%BE%D1%80%D0%B8-%D0%BA%D0%BE%D0%BD%D1%86%D0%B5%D0%BF%D1%86%D0%B8%D1%8F%D1%82%D0%B0-%D0%B7%D0%B0-%D0%BE%D0%B3%D0%BD%D0%B5%D0%BD%D0%B8%D1%8F-%D0%BF%D1%8A%D0%BA%D1%8A%D0%BB-%D0%B0%D0%B4%D1%8A%D1%82-%D0%BD%D0%B5-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0-%D0%B4%D1%83%D1%88%D0%B8%D1%82%D0%B5-%D0%BF%D1%80%D0%BE%D1%81%D1%82%D0%BE-%D0%B8%D0%B7%D1%87%D0%B5%D0%B7-news738927.html", "text": ". La Repubblica, цитирин от Фокус. Папа Франциск ревизира близо 2 000-годишното учение на Римската католическа църква за концепцията на Ада, отбелязва британският вестник \"Таймс\" Адът, според папа Франциск, не е огнена яма на вечното забвение, нито пък е място за екстремни мъчения на душата. Вместо него, наказанието за душите на прегрешилите е, че те просто изчезват. „Адът не съществува, изчезването на душите на грешниците – това съществува“, подчерта папа Франциск в интервю за италианския ежедневник Сподели:", "date": "2018.03.30", "title": "СЕНЗАЦИЯ! Папата оспори концепцията за огнения Пъкъл: Адът не съществува, душите просто изчезват!"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D0%BA-%D1%81%D1%82%D0%B5%D1%84%D0%B0%D0%BD-%D0%B2%D0%BE%D0%B4%D0%B5%D0%BD%D0%B8%D1%87%D0%B0%D1%80%D0%BE%D0%B2-%D0%BF%D0%BE%D1%81%D0%BE%D1%87%D0%B8-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%BF%D1%80%D0%BE%D0%B1%D0%BB%D0%B5%D0%BC-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BE%D0%B1%D1%8F%D1%81%D0%BD%D0%B8-%D0%BA%D0%B0-news738945.html", "text": "Изнесените данни за демографията показват, че в обществото ни има много проблеми. Това каза в сутрешния блок на БНТ акад. Стефан Воденичаров. \"Промените в области като здравеопазване и образование не стават бързо, за това трябват години. Трябва да имаме няколко национални програми, които да бъдат така приети, че след това, който и да управлява, да не ги променя\", посочи той. \"Процентният растеж на доходите и на икономиката е на много ниска база. Ако го сравним с европейските доходи, излиза, че никога някога да ги достигнем. Големият проблем на България се казва бедност. Бедни сме, защото не произвеждаме достатъчно. Трябва да съсредоточим усилията си върху възстаноявването на нормалния стопански живот. Трябва да погледнем коя е бъдещата стока, която ще се търси. Например със суровините, които имаме, спокойно можем да произвеждаме двигатели за електромобили\", заяви ученият. \"Трябва да разработим национални приоритети и цели. Българите трябва да започнат да живеят нормално. Заслужаваме го\", каза още акад. Стефан Воденичаров. Сподели:", "date": "2018.03.30", "title": "ГОРЕЩА ТЕМА! Академик Стефан Воденичаров посочи най-големия проблем на България и обясни какво да направим "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B8-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D1%81%D0%B5-%D1%81%D0%B3%D0%BE%D0%B4%D0%B8%D1%85%D0%B0---%D0%B2%D0%B8%D0%B6%D1%82%D0%B5-%D0%BF%D1%80%D1%8A%D1%81%D1%82%D0%B5%D0%BD%D0%B0-%D1%81%D0%BD%D0%B8%D0%BC%D0%BA%D0%B0-%D1%81%D1%82%D1%8F%D0%B3%D0%B0%D1%82-%D1%81%D0%B2%D0%B0%D1%82%D0%B1-news738969.html", "text": "Деси Банова и Росен Плевнелиев се сгодиха. Това разкри красивата журналистка пред Гала. По думите й предложението е било много романтично и е дошло преди няколко месеца на едно от пътуванията във Виена. \"Рано или късно тази новина щеше да се разчуе. Имаше романтично предложение, което искам да запазя за себе си. Случи се преди няколко месеца на едно пътуване във Виена\", заяви щастливата вече бивша синоптичка. Банова разкри, че си представя сватбата й с Плевнелиев по нестандартен начин, далеч от медиите с гости и приятели. За близките й годежът не бил изненада, тъй като от самото начало Плевнелиев е заявил сериозните си намерения към нея. Сподели:", "date": "2018.03.30", "title": "ЕКСКЛУЗИВНО В ПИК! Плевнелиев и Деси Банова се сгодиха - вижте пръстена (СНИМКА)! Стягат сватба в тесен кръг"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8%D1%8F%D1%82-%D0%BF%D1%80%D0%B5%D1%81%D1%82%D0%BE%D0%BB%D0%BE%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B5-%D0%B2%D0%BE%D0%B9%D0%BD%D0%B0-%D1%81-%D0%B8%D1%80%D0%B0%D0%BD-news738956.html", "text": "Престолонаследникът на кралство Саудитска Арабия принц Мохамед бин Салман Ал Сауд предупреди за възможността за военен конфликт с Иран след 10-15 години. В интервю за вестник \"Уолстрийт Джърнъл\" престолонаследникът призова международната общност за по-строги санкции срещу Техеран , за да се избегне военна конфронтация в региона. \"Ние трябва да направим това, за да се избегне военен конфликт . Ако не успеем да направим това, след 10-15 години вероятно ще започне война с Иран\", казва принцът. Рияд обвинява Техеран в незаконна доставка на оръжия, включително ракети, за бунтовниците в Йемен. Сподели:", "date": "2018.03.30", "title": "Саудитският престолонаследник: Вероятно ще започне война с Иран"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%B8%D1%8F-%D0%BF%D0%BE%D0%B1%D0%BE%D0%B9-%D0%BD%D0%B0%D0%B4-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news738965.html", "text": "Полицията в София задържа двама младежи на 21 и 29 години, заподозрени в нападение и побой над 21-годишната студентка, открита в Студентски град в ранните часове на 22 март в тежко състояние. Тогава стана ясно, че младата жена е била нападната с цел грабеж, а извършителите са имали пистолет. При обиските им през изминалата нощ е намерено и оръжие, съобщи БНР, позовавайки се на свои източници. Двамата мъже са заподозрени и за извършването на още един въоръжен грабеж - на казино в Студентски град. Сподели:", "date": "2018.03.30", "title": "ОТ ПОСЛЕДНИТЕ МИНУТИ! Задържаха двама за жестокия побой над студентката в София"}
{"url": "http://pik.bg/%D0%B5%D0%BC%D0%BE-%D1%87%D0%BE%D0%BB%D0%B0%D0%BA%D0%BE%D0%B2-%D0%B2%D0%B7%D1%80%D0%B8%D0%B2%D0%B8-%D0%B5%D1%84%D0%B8%D1%80%D0%B0-%D1%80%D0%B0%D0%BD%D0%BE-%D1%80%D0%B0%D0%BD%D0%BE-%D0%BD%D0%B0%D0%B2%D1%8A%D0%BD-%D0%BF%D0%B5%D1%8F%D1%82-%D0%BF%D0%BE%D0%B9%D0%BD%D0%B8-%D0%BF%D1%82%D0%B8%D1%87%D0%BA%D0%B8-%D1%81%D0%B8%D0%BD%D0%BE%D0%BF%D1%82%D0%B8%D1%87%D0%BA%D0%B8-news738933.html", "text": "Навън пеят пойни  птички - синоптички, ухае, та се не трае. Сбогом зима, благодарим за ски сезона, поетично взриви ефира рано-рано синоптикът на Би Ти Ви Емо Чолаков, който изстреля римувана прогноза за времето. В петък се намесва снегоядът, който ще ни изстреля в над 20 градуса. В събота, със силен южен вятър, ще доближим до 30 градуса, но в нощта срещу неделя ще загърми и затрещи. За външни мероприятия заложете на съботата. След дъждовете в неделя, още от вторник температурите ще се изстрелят пак нагоре, прогнозира Чолаков. Сподели:", "date": "2018.03.30", "title": "Емо Чолаков взриви ефира рано-рано: Навън пеят пойни птички-синоптички!"}
{"url": "http://pik.bg/%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BA%D0%B0%D0%BB%D1%84%D0%B8%D0%BD-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D0%BE%D0%B7%D0%BD%D0%B0%D1%87%D0%B0%D0%B2%D0%B0-%D0%BF%D1%80%D0%B8%D0%B2%D0%B8%D0%BA%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D0%BD%D0%B8-%D0%BE%D1%82-%D0%BC%D0%BE%D1%81%D0%BA%D0%B2%D0%B0-%D0%B8-%D1%82%D1%80%D1%8F%D0%B1%D0%B2-news738937.html", "text": "С привикването на посланика ни в Москва - това е по-слаб ход, отколкото експулсирането. Това, което е по-важно е, че България припозна вината на Русия. ние казваме: да, ще вземем двустранни мерки за Русия. Това коментира пред бТВ бившият външен министър Ивайло Калфин. В ЕС има различна практика за реакция с дипломатите. Както виждаме, има много силен натиск, особено като съдим на страните около нас, и това идва от Вашингтон. Повечето страни експулсираха дипломати. Има 4-5 страни, които преценяват, че няма да вземат никакви мерки, допълни той. Борисов каза, че имаме нужда от факти и доказателства, но след това все пак еагирахме, като извикахме посланика ни. Не виждам къде е причината нещо ново да се случи. Това не е слаб дипломатически жест. Нещо ново трябва да се случи, за да направим следваща крачка. Аз не виждам такова нещо да се случва, посочи бившият външен министър. на въпрос готвим ли се за война при създалото се положение в света, Калфин посочи: \"Не мисля, че се готвим за военни действия, но всички страни започват да се замислят за отбраната си, доколко са подготвени за в бъдеще. Късно е да се готвиш за отбрана, когато е започнало вече. Но всяка една страна си оглежда отбранителните способности.\" Разликата между световната война и днес е свързана с технологиите - много по-непознати способи за обществото, по-разрушителни, свързани с фалшивите новини и т.н., посочи той на въпрос готвим ли се за война. Това, което вчера заяви външният министър на Русия е, че ще има огледални мерки, което значи, че ще бъдат реципрочни. Държавният департамент пък отговори, че Русия няма основание да гони техните дипломати и те ще се защитят. И от двете страни напрежението расте, отсече Калфин. Калфин коментира и доклада за демографията на страната, излязъл в последните дни. Не можем да се сърдим на хората, които напускат България при настоящите нива на ниските доходи. Нормално е хората да търсят добри доходи, каза той. Сподели:", "date": "2018.03.30", "title": "ГОРЕЩ КОМЕНТАР! Калфин разкри какво означава привикването на посланика ни от Москва и трябва ли да правим следваща крачка!"}
{"url": "http://pik.bg/%D0%B4%D1%83%D0%BF%D0%BA%D0%B0-%D0%B2-%D0%BC%D0%BB%D0%B0%D0%B4%D0%BE%D1%81%D1%82-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%BE%D0%BC%D0%B8%D1%87%D0%B5-%D0%B8%D0%B7%D0%B1%D1%8F%D0%B3%D0%B0-%D0%B2-%D0%BD%D0%B0%D1%81%D1%80%D0%B5%D1%89%D0%BD%D0%BE%D1%82%D0%BE-%D0%B1%D0%BB%D1%8A%D1%81%D0%BD%D0%B0-%D1%8F-%D0%B0%D0%B2%D1%82%D0%BE%D0%B1%D1%83%D1%81-news738929.html", "text": "Момиче беше прието в болница вчера след катастрофа в столицата. По чудо тя се размина без други пострадали. Инцидентът стана на Околовръстното шосе в района на \"Младост\", който беше затворен за кратко за движение след това. Автобус на градския транспорт удари кола, след като влезе в насрещното. Причина за сблъсъка е дупка на пътя. Тя не е единствена в района. Пострадалото 19-годишно момиче, шофирало колата, беше прието в Окръжна болница с контузна рана на главата. Състоянието му обаче не е тежко и позволява да бъде изписано. Шофьорът на автобуса, който се е движил в посока към изхода на София, не е пострадал. В автобуса не са се намирали пътници, тъй като е пътувал за гараж. Сподели:", "date": "2018.03.30", "title": "Дупка в \"Младост\" предизвика катастрофа! Момиче избяга в насрещното, блъсна я автобус"}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%B5%D0%BA%D1%81%D0%BF%D1%83%D0%BB%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%BE%D1%82-%D1%80%D1%83%D1%81%D0%B8%D1%8F-%D0%B2%D0%BB%D0%BE%D1%88%D0%B0%D0%B2%D0%B0-%D0%BE%D1%89%D0%B5-%D0%BF%D0%BE%D0%B2%D0%B5%D1%87%D0%B5-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%B8%D1%82-news738959.html", "text": "Експулсирането на 60 американски дипломати от Русия вчера не е неочаквано и САЩ ще се справят с това, заяви Белият дом, цитиран от ДПА. Решението обаче влошава допълнително отношенията между двете страни, отбеляза Белият дом в изявление, предаде БТА. Изгонването на необявени сътрудници на руското разузнаване от САЩ и над 24 партньорски страни и съюзници в НАТО по-рано тази седмица беше адекватен отговор на руското нападение на британска територия, се казва в комюникето. Сподели:", "date": "2018.03.30", "title": "Белият дом: Експулсирането на американски дипломати от Русия влошава още повече двустранните отношения"}
{"url": "http://pik.bg/%D1%86%D1%81%D0%BA%D0%B0-%D0%B8-%D0%BB%D0%B5%D0%B2%D1%81%D0%BA%D0%B8-%E2%84%961-%D0%BF%D0%BE-%D0%B8%D0%BD%D1%82%D0%B5%D1%80%D0%B5%D1%81-%D1%81%D0%BB%D0%B5%D0%B4-%D0%BA%D1%80%D0%B0%D1%8F-%D0%BD%D0%B0-%D1%80%D0%B5%D0%B4%D0%BE%D0%B2%D0%BD%D0%B8%D1%8F-%D1%81%D0%B5%D0%B7%D0%BE%D0%BD-%D0%B2%D0%B8%D0%B6%D1%82%D0%B5-%D1%80%D0%B5%D0%B3%D0%BB%D0%B0%D0%BC%D0%B5%D0%BD%D1%82%D0%B0-%D0%B8-%D1%84%D0%BE%D1%80%D0%BC%D0%B0%D1%82%D0%B0-%D0%B7%D0%B0-%D0%B2%D1%82%D0%BE%D1%80-news738925.html", "text": "ЦСКА и “Левски” са №1 по интерес сред родните футболни запалянковци. Статистиката от редовния сезон в Първата лига показа, че над 116 хиляди зрители са присъствали на срещите на “червени” и “сини”. Цифрите от сайта bulgarian-football.com са категорични. На домакинствата и гостуванията на ЦСКА са присъствали 116 936 привърженици. На срещите на “Левски” пък е имало общо 116 716 души. Третият и четвъртият по този показател не могат да съберат запалянковци колкото само на единия от двата столични гранда. След тях се нареждат “Лудогорец” с 50 690 зрители по трибуните и “Етър” с 43 550. Най-слаб е интересът към срещите на “Витоша”. Дебютантът е събрал едва 13 510 привърженици на своите срещи в изиграните 26 кръга. №1 по посещаемост като домакин е “Левски” с 63 357, а втори ЦСКА с 41 619. Голямата разлика идва в посещаемостта на дербитата. През октомври когато “сините” бяха домакини, имаше 25 107 души. Времето беше прекрасно. На дербито през март цифрите бяха значително по-малки. Тогава символичен домакин бе ЦСКА, а на срещата присъстваха 15 499 привърженици, а навън валеше като из ведро. Ако не броим двата сблъсъка, “сините” пак ще са първи с 38 250 зрители, докато тези на “червените” ще са 26 120. Съвсем очаквано двете дербита са и най-посетените срещи в редовния сезон. Антирекордът се държи от “Септември” и “Черно море” (2:1), чиято среща през декември бе наблюдавана от 30 души. Всички постижения – и лошите, и добрите, могат да бъдат подобрени във втория етап на шампионата. В редовния сезон отборите се срещнаха по два пъти един срещу друг – общо 26 кръга. Предстои плейофна фаза, разделила първенството на първа шестица и втора осмица. За нея отборите запазват спечеления актив от точки. Форматът е сложен както за запалянковците, така и за тимовете, пише \"Труд\". Класиралите се от първо до шесто място оформиха първата шестица и ще играят помежду си на разменено гостуване. Победителят печели титлата и се класира за Шампионската лига. Завършилият на второ място отива в Лига Европа. Третият в класирането на първата шестица ще участва в плейоф за влизане във втория по сила турнир на Стария континент срещу съперник от втората осмица. Отборите, заемащи от 7-о до 14-о място, оформят два квартета. Група 2 включва 7-ият, 10-ият, 11-ият и 14-ият. В група 3 са 8-ият, 9-ият, 12-ият и 13-ият. Отборите от каретата играят по два мача на разменено гостуване по системата „всеки срещу всеки“. След груповата фаза във втората осмица съперниците се изправят в 1/4-финални елиминации в два потока. В първия класиралите се на първо и второ място се изправят един срещу друг „на кръст“. Първи Група 2 – Втори Група 3 Първи Група 3 – Втори Група 2 Във втория поток на същия принцип играят третите и четвъртите от групите. Трети Група 2 – Четвърти Група 3 Трети Група 3 – Четвърти Група 2 Четвъртфиналите са в два мача на разменено гостуване. Домакин на първия двубой е отборът с по-ниско класиране в групата. Победителите от четвъртфинали 1 и 2 се изправят в полуфинал, който се провежда в две срещи на разменено гостуване. И тук домакин в първата среща е отборът с по-ниско класиране в редовния сезон. Победител Четвъртфинал 1 – Победител Четвъртфинал 2 Победителят от първия полуфинал играе бараж в един мач за класиране в Лига Европа срещу третия от първата шестица, който е домакин. Победител в Полуфинал 1 – Трети Група 1 Загубилият първия полуфинал заема осмо място в крайното класиране. Отпадналите на четвъртфинали 1 и 2 завършват съответно 9-и и 10-и. Какво се случва във втория поток? Победителите от третия и четвъртия четвъртфинал играят полуфинал, като такава двойка сформират и загубилите. Победител Четвъртфинал 3 – Победител Четвъртфинал 4 Загубил Четвъртфинал 3 – Загубил Четвъртфинал 4 Играе се в 2 срещи на разменено гостуване, домакин в първата среща е отборът с по-ниско класиране в редовния сезон. Победителят от полуфинал 2 ще трябва да отваря шампанско. Причината – той ще запази мястото си в Първа лига. Загубилият полуфинал 3 изпада във Втора лига. Ще има и баражи. Отпадналият от полуфинал 2 играе срещу третия в класирането на Втора лига. Загубил Полуфинал 2 – Трети Втора лига Победител Полуфинал 3 – Втори Втора лига Победителят от полуфинал 3 играе срещу втория в класирането на Втора лига. Загубилите плейофите за оставане ще играят в долния ешелон следващия сезон. Победителите пък ще играят в Първа лига. Сподели:", "date": "2018.03.30", "title": "ЦСКА и Левски №1 по интерес след края на редовния сезон (ВИЖТЕ РЕГЛАМЕНТА И ФОРМАТА ЗА ВТОРАТА ФАЗА И ПЛЕЙОФИТЕ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B0%D0%BD%D0%B4%D1%80%D0%B5%D0%B9-%D1%80%D0%B0%D0%B9%D1%87%D0%B5%D0%B2-%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%B2-%D1%8F%D1%80%D0%BE%D1%81%D1%82%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D0%B7%D0%B0-%D1%80%D1%83%D1%81%D0%B8%D1%8F-%D0%B8-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-news738949.html", "text": "Случаят \"Скрипал\" продължава да тресе света. От последните минути стана ясно, че Юлия Скрипал започва да се подобрява, след като се пробуди и вече е контактна. Темата коментираха политолога Георги Харизанов и социологът Андрей Рачев. Според Харизанов се случват чудеса, но все още е рано да се вярва, че ще даде някакви сериозни показания. \"Това е повод за война. Да обвиняваш една държава, че е убила човек на чужда територия. На нищо не мяза това, да карат Русия сама да дава доказателства, че не е виновна\", възмути се жестоко Андрей Рачев пред Нова телевизия. Той определи Тереза Мей като \"отвратително същество\", което прави всичко възможно да замаже дребните си истории и припомни, че именно тя е била против \"Брекзит\", пък после оглавила страната на излизане от ЕС. \"Не може да се взимат официални позиции на държави, без да има солидни доказателства\", категоричен е Харизанов. Той обаче допълни, че има много доказателства за самостоятелни бойни единици, които са вършили безобразни неща, но идва един момент, в който държавата трябва да вземе страна. Харизанов се съгласи, че до момента Великобритания до момента не е дала информация и доказателства, но уточни, че единствените служби, които са влезнали дълбоко в руските, са именно на Великобритания и, за да са толкова категорични, вероятно имат доказателство. Той допълни, че страната ни категорично трябва да застане зад ЕС и Великобритания. Райчев обаче напомни за случаите в, които сме били изключително подведени. \"Борисов направи много силен ход, максимално действие в полза на Русия и минимално изказване по отношение на ЕС, като заяви, че трябва да има доказателства и показа, как страната ни трябва да действа при всички обстоятелства. Трябва да вземем пример от Гърция и по този въпрос не трябва да допуснем по никакъв начин някой да ни влияе\", категоричен е Райчев. Сподели:", "date": "2018.03.30", "title": "ЕКСКЛУЗИВЕН КОМЕНТАР! Андрей Райчев и Харизанов в яростен сблъсък за Русия и случая Скрипал\""}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D1%81%D0%BF%D0%B8%D1%80%D0%B0%D0%BD%D0%B5%D1%82%D0%BE-%D0%B8-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-news738940.html", "text": ". Това е причината да се забраняте престоят и паркирането на автомобили на пл. \"Народно събрание\" от 00.00 часа до приключване на мероприятието на 31 март. Информацията е на Софийска голяма община. по ул. \"Цар Шишман\" между ул. \"Аксаков\" и пл. \"Народно събрание\". . се забранява влизането на автомобили по бул. \"Цар Освободител\" между ул. \"Г. С. Раковски\" и бул. \"Васил Левски\", само при необходимост и по преценка на отдел \"Пътна полиция\" при СДВР. Заради заснемане на рекламен клип . се забранява престоят и паркирането на автомобили, с изключение на автомобилите на снимачния екип на . За времето през почивните дни, официалните празници и обявените от Министерски съвет за неприсъствени дни в периода от 06 април 2018 г. до 06 октомври 2018 г. се разрешава престоят и паркирането на коли в крайната дясна лента на \" между ул.\"Акад. Методи Попов\" и бул. \"Пейо К. Яворов\", в посока център, извън зоните за престрояване и спирките на масовия градски транспорт. На 31 март 2018 г. се провежда традиционното велошествие От 08.00 часа приключване на мероприятието на 31 март 2018 г. се забранява влизането на автомобили От 10.00 часа до приключване на мероприятието на 31 март 2018 г от 18.00 часа на 29 март 2018 г. до 08.00 часа на 30 март 2018 г ул. \"Богдановец\" между бул. \"Ген. Тотлебен\" и ул. \"Феликс Каниц\" от 08.00 часа до 20.00 часа бул. \"Драган Цанков Сподели:", "date": "2018.03.30", "title": "ВАЖНО! Ето къде забраняват спирането и паркирането в София"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-news738924.html", "text": "Усетът ви за правилния ход на събитията около вас ще ви помогне да не пропуснете поредната блестяща възможност да професионална изява, която е ваша стара мечта и е на път да се превърне в реалност. Ако сте изоставили работата си в последните дни, днес можете да наваксате пропуснатото и да се заемете с новите си амбициозни идеи. Ако вашите задължения не позволяват да откажете направените делови предложения, обмислете ги с колегите си и действайте внимателно. Обогатете общата си култура. Не възприемайте емоционално успехите си в професионален план и бъдете предпазливи. Внимавайте с деловите срещи. Около обед сте напрегнати, но успехът е с вас. Запазете спокойствие на всяка цена. Ще си гарантирате успех, ако уговорите с търпение и такт делово сътрудничество. Проявете великодушие и отстъпчивост, ако някой близък или приятел ви е засегнал и му простете на мига. Днес сте в хармонията със себе си и се чувствате уверени във възможностите си. Не прекалявайте със стремежа си да доказвате вашата правота. Жънете материални успехи. Всички обсъдени договори свързани с професионалната ви реализация ще бъдат успешни. Деловите срещи и общуването са затруднени. Успехът може да се отклони от пътя ви, ако не сте завършили навреме задачите си. Избягвайте критичните забележки, предизвикващи агресия във вашите колеги. Деловите срещи ви носят успех, само ако сте уверени в исканията си и не импровизирате. Ръководството ще оцени вашата сериозност. Денят обещава интересни събития в личния и професионалния ви живот. Проведете деловите си срещи и споделете идеите си. Поемете инициативата на вашето работно място. Ще се наложи да се натоварите с повече от планираните задължения. С всички средства убедете вашите колеги да приемат плановете ви. Рекламирайте дейността си по активно, за да не бъдете засенчени от конкуренти. Следобед бъдете организирани и отговорни към работата си. Стабилизирайте отношенията с колегите си, за да подкрепят професионалните ви идеи. Разправиите на работното място може да сринат авторитета ви. Доброто разбирателство с вашите съдружници и колеги ви помага да се справите успешно с неотложни професионални проблеми. Пътуванията са успешни, ако са свързани с деловата ви дейност. Очаквайте финансови постъпления, които трябва да инвестирате в деня. В последния ден на месеца ще си осигурите мечтаните приходи. Пътуване ще ви се отрази добре. Начинанията ще бъдат успешни, ако не сте прибързани и сте обмислили в детайли намеренията и целите си за следващия месец. Не прекалявайте с високите скорости, защото ако ви спре пътна полиция и сте ядосани глобата ви е гарантирана. Очаквайте приходи, свързани с допълнителна задача, която сте длъжни да не пренебрегвате. Обърнете внимание на вашите колеги и чуйте отправените ви  делови предложения. Чувствителни сте към критика. Възможно е както сте увлечени от желанието да печелите и трупате пари, да пропуснете шанс за професионална изява. Не отказвайте допълнителните служебни задачи, ако са ви поставени от ръководството. Изпълнявайте и преките си задължения, за да се справите в срок. Вашата предвидливост ще превърне трудностите на работното място в успехи, ако сте упорити и концентрирани в задълженията си. С такт ще се справите с проблемите при делови разговори. Работата ви спори. Заредете се с оптимизъм. Със задачите си се справяте блестящо. Заетите в сферата на промишлеността, търговията и услугите ще се изненадат неприятно заради по-ниското заплащане за месеца. Сподели:", "date": "2018.03.30", "title": "САМО В ПИК! Алена с дневен хороскоп"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B1%D1%83%D0%BD%D0%B4%D0%B5%D1%81%D1%82%D0%B0%D0%B3%D0%B0-%D0%BF%D1%80%D0%B8%D0%B7%D0%BE%D0%B2%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5-%D0%BE%D1%82-%D0%B1%D1%80%D0%B5%D0%BA%D0%B7%D0%B8%D1%82-news738934.html", "text": ". На фона на масовото експулсиране на руски дипломати в координиран отговор на предполагаемата намеса на Москва в отравянето на бившия офицер от руското Главно разузнавателно управление (ГРУ) Сергей Скрипал и дъщеря му Юлия, председателят на Бундестага Волфганг Шойбле все още се надява, че Обединеното кралство ще преосмисли решението си за излизане от структурите на Общността, отбелязва германският национален ежедневник \"Франкфуртер Алгемайне Цайтунг\" „Все още се надявам, че британците ще останат в Европейския съюз“ , подчерта германският християндемократ, като същевременно допълни, че в последните седмици Лондон е видял „колко е добре да не си сам в света“. Британците би трябвало да усещат солидарността и да осъзнаят, че „Европа работи\". Сподели:", "date": "2018.03.30", "title": "Шефът на Бундестага призова Великобритания да се откаже от Брекзит"}
{"url": "http://pik.bg/%D0%B4%D0%B6%D0%B5%D0%B9-%D0%BB%D0%BE-%D0%B8-%D0%B3%D0%B0%D0%B4%D0%B6%D0%B5%D1%82%D0%BE-%D0%B9-%D0%B1%D1%80%D0%BE%D0%B8%D1%85%D0%B0-15-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BD%D0%BE%D0%B2-%D0%B4%D0%BE%D0%BC-news738976.html", "text": "Дженифър Лопес и Алекс Родригес започнаха да излизат през март 2017 и година по-късно връзката им е по-силна от всякога, а това, което всички очакват - брак. Нищо чудно да е скоро, защото двамата предприеха важна стъпка - купиха си първото общо жилище. Новият им дом е апартамент в Ню Йорк, за който двамата са платили $ 15 316 000 милиона. Жилището има зашеметяваща гледка към Сентръл парк, разполага с три спални и четири бани. Според западните медии в сградата има вътрешен басейн, частен ресторант, зона за отдих, фитнес и киносалон, до които живущите имат достъп. Сделката по купуването на апартамента била приключена миналата седмица, а в момента двамата са започнали основен ремонт. Преди да се сдобият с първия си общ дом, Дженифър пусна на пазара своя апартамент в Ню Йорк - двуетажен пентхаус, за който иска близо $ 27 милиона. Тя го купи през 2014 година, но явно вече не е подходящ за нея, Алекс и децата, пише \"Ева\". Сподели:", "date": "2018.03.30", "title": "Джей Ло и гаджето й броиха 15 милиона долара за нов дом "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-%D0%B2-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D1%81%D0%B5-%D1%81%D1%8A%D0%B1%D1%80%D0%B0-%D1%81%D0%BF%D0%B5%D1%88%D0%BD%D0%BE-%D0%B7%D0%B0-%D1%81%D0%BA%D1%80%D0%B8%D0%BF%D0%B0%D0%BB-news738978.html", "text": "Председателският съвет на Народното събрание се събра по спешност заради световния скандал „Скрипал”. Това стана по предложение на БСП и лидерът й Корнелия Нинова след размяна на гневни декларации от трибуната. От опозицията предлагат парламентът да излезе с декларация по случая. По-рано днес председателят на парламентарната група на ГЕРБ Цветан Цветанов обвини БСП в лицемерие и в стратегия за изваждане на страната от ЕС и НАТО. Въпреки това той прие предложението за свикване на Председателски съвет. Председателят на Народното събрание Цвета Караянчева даде почивка от 20 минути за тази цел. Сподели:", "date": "2018.03.30", "title": "ИЗВЪНРЕДНО В ПИК! Председателският съвет в Народното събрание се събра спешно за Скрипал"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BD%D0%B8%D1%89%D1%8F%D1%82-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%B1%D0%BE%D1%80%D0%B8%D1%81%D0%BE%D0%B2-%D0%B5-%D0%B2-%D1%82%D1%80%D1%83%D0%B4%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F-news738952.html", "text": "„Струва ми се, че Бойко Борисов е в капан в момент. Едни са очакванията вътре в страната, други са на ЕС“, коментира пред \"България он ер\" Димо Гяуров относно случая „Скрипал“. Ангел Найденов, бивш военен министър, също смята, че ситуацията наистина е сложна. Сподели:", "date": "2018.03.30", "title": "ГОРЕЩА ТЕМА! Експерти нищят случая \"Скрипал\": Борисов е в трудна ситуация!"}
{"url": "http://pik.bg/%D1%81%D0%BF%D0%B5%D1%88%D0%BD%D0%B8-%D0%BC%D0%B5%D1%80%D0%BA%D0%B8-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%80%D0%BE%D1%87%D0%B8%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D0%B2%D1%8A%D0%B7%D0%B4%D1%83%D1%85%D0%B0-news738784.html", "text": "За да дишат жителите на Благоевград по-чист въздух, по-често ще се мият и улиците в града. Решение на проблема с мръсния въздух жителите на Благоевград виждат в газификацията на домакинствата, за която те очакват помощ от общината. През последните години Благоевград всяка зима е в топ 10 на българските градове с най-мръсен въздух, показват данните от Изпълнителната агенция по околна среда. За справяне с проблема общината в града предприема спешни мерки, свързани с газифициране на битовия сектор, подмяна на домакински горивни устройства на твърдо гориво, поставяне на филтри за фини прахови частици на комините. Сподели:", "date": "2018.03.30", "title": "СПЕШНИ МЕРКИ! Благоевград започна прочистване на въздуха"}
{"url": "http://pik.bg/%D0%B7%D0%B0%D0%B4-%D0%BA%D1%83%D0%BB%D0%B8%D1%81%D0%B8%D1%82%D0%B5-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D1%84%D0%B8%D1%86%D0%B0%D1%82%D0%B0-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D1%81%D0%B2%D0%B5%D1%82%D0%BB%D0%BE-%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D0%B7%D0%B0%D0%BB%D1%8E%D0%B1%D0%B8%D0%BB%D0%B0-%D1%81-%D0%B0%D0%BA%D1%82%D1%8C%D0%BE%D1%80%D0%B0-%D1%81%D0%BD%D0%B8%D0%BC%D0%BA%D0%B8-news738808.html", "text": "Певицата Севинч Ибрахим, новата голяма любов, която променя живота на Филип Аврамов, излиза на светло! Красавицата признава, че любовта й със звездата от \"Скъпи наследници\" и \"Домашен арест\" не е пламнала от пръв поглед, а постепенно. Фицата е гост на Меги и Нели тази неделя \"Търси се\" на 1 април по Би Ти Ви. Аврамов открива част от своя най-съкровен свят. Със Севинч се откриват по време на съвместната им работа и разбират, че са две половинка на едно цяло. \"Това което се случи между нас, беше толкова силно, че се оказа незибежно\", признава Ибрахим. По думите й Филип е нейното \"лично чудо\", защото допреди да го опознае в живота й всичко било идеално подредено, липсвал само той. \"Филип има красива душа, която не показва пред всички\", споделя още Севинч. Тя разказва, че мисията на живота му е построяване на тяхна собствена къща. Двойката ще покаже 10-месечната им дъщерчика Ана, а и 6-годишната дъщеря на Филим, Рая, от първия му брак. Актьорът разказва, че заради ангажиментите си в работата, не е бил на 100 процента отдаден на първото семейство, но с предишната си съпруга са имали разминавания и като хора, сега са в добри отношения. Сподели:", "date": "2018.03.30", "title": "ЗАД КУЛИСИТЕ! Жената на Фицата излиза на светло! Ето как се залюбила с актьора (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%BE%D0%B9%D0%BD%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B3%D0%B5%D1%80%D0%B1-%D0%B2%D0%B7%D1%80%D0%B8%D0%B2%D0%B8-%D0%B7%D0%B0%D0%BB%D0%B0%D1%82%D0%B0-%D1%81-%D0%BE%D1%81%D1%82%D1%80%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D0%B7%D0%B0-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%B8-%D1%80-news738973.html", "text": "Декларация от името на ГЕРБ и Цветан Цветанов разбуни духовете в парламента. Докато тече срещата на съвета по сигурност в Министерски съвет, водена от премиера Бойко Борисов, от парламентарната трибуна шефът на парламентарната група затвърди позицията си, че страната ни трябва да е солидарна с Европейския съюз. Той скочи остро на БСП и ги запита, какво ще бъде бъдещето на държавата ни, ако не сме в ЕС и НАТО, защото има не един и двама депутати от социалистите, които искат излизането на страната ни. Г-жо Нинова, насочихте партията си към антиевропейска политика, да подкрепяте и да толерирате нарушаването на международното право. За пореден път слушаме едно, а действията са съвсем различни“, коментира той. „Не чухме да споменете за нещо, че Русия наруши международното право спрямо Крим“, се обърна той към БСП. „Какви бяха позициите на вашите народни представители след изборите в Русия? Имаше непристойно поведение от ваш народен представител, с обидни квалификации към държави от ЕС и САЩ“, заяви още Цветан Цветанов. „ГЕРБ и правителството винаги сме отстоявали принципната позиция за спазване на международното право“, изтъкна той. „Къде сте вие в тази посока? Призовавате за отмяна на санкциите, с което подкрепяте политиката на Русия спрямо Крим“, поясни Цветан Цветанов. „Не трябва днес да правим грешки, заради които децата ни няма да могат да ни простят“, призова той. „Ние сме за позиция, която да съответства на евроатлантическата ориентация на страната ни. Солидарността е изключително важна“, заяви той. Той припомни думите на Радев за \"шербета\" на срещата ЕС-Турция-България и пренебрежението от страна на БСП, по повод историческата среща във Варна. Нинова пък го контрира, че страната ни се намира в изключително сложна ситуация и изрази съжаление, че от ГЕРБ не са разбрали сложността на темата. Само преди минута пък председателят на Народното събрание Цвета Караянчева реши да даде 20 минути почивка, в която да събере председателите на парламентарните групи по повод скандалите. По-рано от БСП поискаха този съвет, защото червените смятат, че Народното събрание трябва да излезе с обща декларация за случая \"Скрипал\". Сподели:", "date": "2018.03.30", "title": "ПЪРВО В ПИК! Война в парламента! ГЕРБ взриви залата с остра декларация за случая \"Скрипал\" и Русия, БСП подскочи до тавана (ОБНОВЕНА)"}
{"url": "http://pik.bg/%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D1%82-%D0%B2%D0%B2%D1%81-%D1%83%D1%87%D0%B8%D0%BB%D0%B8%D1%89%D0%B5%D1%82%D0%BE-%D0%B2-%D0%B4%D0%BE%D0%BB%D0%BD%D0%B0-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%8F-news738863.html", "text": "Комисията по отбрана в 44-то Народно събрание Военновъздушното училище в Долна Митрополия предстои да бъде възстановено. Това съобщиха от пресцентъра на . По предложение на ген. Константин Попов работна група от народни представители, представители на министерствата на отбраната и образованието, на военните висши училища и други звена ще бъде сформирана за да може да бъде ускорен процесът по неговата акредитация от Националната агенция за оценяване и акредитация. Това стана ясно, днес, по време на блиц контрола на министърът на отбраната в парламентарната комисия по отбрана. На предходно заседание членовете на комисията, от всички парламентарни групи, изразиха своето уверение, че техните парламентарни групи ще гласуват “за” възстановяването на Военновъздушното училище Долна Митрополия. Сподели:", "date": "2018.03.30", "title": "Възстановяват ВВС-училището в Долна Митрополия"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BE%D1%82-%D1%81%D0%B5%D0%B4%D0%BC%D0%B0-%D1%81%D1%82%D0%B5%D0%BF%D0%B5%D0%BD-%D0%B2-%D0%BF%D0%B0%D0%BF%D1%83%D0%B0-%D0%BD%D0%BE%D0%B2%D0%B0-%D0%B3%D0%B2%D0%B8%D0%BD%D0%B5%D1%8F-news738920.html", "text": "Земетресение със сила от седма степен по скалата на Рихтер е регистрирано в Папуа-Нова Гвинея в 7.25 часа в петък (местно време), показва справка на официалната интернет страница на Европейския средиземноморски сеизмологичен център (EMSC), пише Фокус.. Трусът е бил с епицентър на 644 км североизточно от столицата Порт Морсби, с дълбочина от 51 км под земната кора. Първоначално издаденото предупреждение за опасност от образуването на цунами бе отменено. Сподели:", "date": "2018.03.30", "title": "Земетресение от седма степен в Папуа-Нова Гвинея"}
{"url": "http://pik.bg/%D0%BF%D0%B5%D1%80%D1%84%D0%BE%D1%80%D0%B0%D1%82%D0%BE%D1%80%D0%B8%D1%82%D0%B5-%D0%BE%D1%82-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BE%D1%82%D0%B8%D0%B2%D0%B0%D1%82-%D0%B2-%D0%BC%D1%83%D0%B7%D0%B5%D1%8F-news738868.html", "text": "Перфораторите за билети в градския транспорт ще бъдат изпратени в музея за история на София, съобщи директорът на Центъра за градска мобилност Христиан Петров, който обясни докъде върви изграждането на електронна система за таксуване. Перфораторите ще бъдат изпратени в историята, след като тя заработи, но продажбата на хартиените билети ще продължи. Сподели:", "date": "2018.03.30", "title": "Перфораторите от автобуса отиват в музея"}
{"url": "http://pik.bg/%D0%BE%D1%81%D0%B5%D0%BC-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D0%BB%D0%B8%D0%B1%D0%B8%D1%8F-news738921.html", "text": "Най-малко осмина души, включително цивилни, са загинали късно в четвъртък в резултат на самоубийствен атентат, извършен в източната част на Либия, съобщава , като се позовава на местните власти и източници сред медиците, пише Фокус.. Самоубийствен атентатор е взривил автомобила си в барикадирали се сили, лоялни на управляващия тази част от Либия Халифа Хафтар. Нападението - второ по рода си за последния месец, е извършено в близост до град Адждабия. Съгласно разпространените данни, осем други души са ранени. Към момента нито една групировка не е поела отговорност за атаката. Сподели:", "date": "2018.03.30", "title": "Осем души са загинали при терористичен атентат в Либия"}
{"url": "http://pik.bg/5000-%D0%B8%D0%B7%D0%B1%D1%80%D0%B0%D1%85%D0%B0-%D1%80%D0%B0%D0%BD%D0%BD%D0%B0-%D0%BD%D0%BE-%D0%BF%D0%BE-%D0%BC%D0%B0%D0%BB%D0%BA%D0%B0-%D0%BF%D0%B5%D0%BD%D1%81%D0%B8%D1%8F-news738866.html", "text": "4980 българи са се възползвали от възможността да се пенсионират година по-рано през 2017 г. Това показва информационният бюлетин на Националния осигурителен институт. От 2016 г. влезе в сила правото на работещите в третата категория да излязат в пенсия една година преди да навършат възрастта. Условието е да имат необходимия стаж. Те обаче ще получават пожизнено с по 0,4% по-ниска пенсия за всеки недостигащ месец стаж. Почти всички са на възраст между 60 и 64 години. Средно те са получили пенсии в размер на 376,72 лв. на месец. Разбивката по пол обаче показва, че мъжете вземат около 417,73 лв., докато жените се пенсионират с по-малки пенсии - 342,23 лв. Сподели:", "date": "2018.03.30", "title": "5000 избраха ранна, но по-малка пенсия"}
{"url": "http://pik.bg/%D0%B1%D0%BB%D1%83%D0%BC%D0%B1%D1%8A%D1%80%D0%B3-%D1%80%D1%83%D1%81%D0%B8%D1%8F-%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D1%81%D0%B0-%D1%81%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BB%D0%B8-%D0%B4%D0%B0-%D0%B8%D0%BD%D1%82%D0%B5%D0%BD%D0%B7%D0%B8%D1%84%D0%B8%D1%86%D0%B8%D1%80%D0%B0%D1%82-%D0%BC%D0%B8%D1%80%D0%BD%D0%B8%D1%8F-%D0%B4%D0%B8%D0%B0%D0%BB%D0%BE%D0%B3-%D0%B7%D0%B0-%D0%B8%D0%B7-news738843.html", "text": "Bloomberg, цитиран от \"Фокус\". Русия, Франция, Германия и Украйна заявиха, че ще проучат възможностите за интензифициране на прогреса по мирния план за Източна Украйна, с цел да бъде прекратен конфликтът, който стана първопричина за антируските санкции, предава Лидерите на правителствата на четирите страни приветстваха Великденското примирие, което влиза в сила в петък и призоваха международните наблюдатели да бъдат допуснати до линията на съприкосновение, за да потвърдят, че то действа, пише в съвместно изявление, публикувано в Париж и Берлин в четвъртък. Четирите страни обещават „през следващите месеци да търсят варианти за ускоряване на прилагането“ на Минските споразумения, в които са предвидени политически и военни мерки за прекратяване на конфликта между правителството в Киев и про-руските сепаратисти, както ги определят от Bloomberg. Освен това от европейските столици призовават за продължаването на обмена на затворници. Американската агенция припомня, че германският канцлер Ангела Меркел е заявила на 12 март, че европейските санкции срещу Русия могат да бъдат „обсъдени“, ако се осъществи „значим прогрес“ в Източна Украйна. Сподели:", "date": "2018.03.30", "title": "Блумбърг: Русия и европейските сили са се споразумели да интензифицират мирния диалог за Източна Украйна"}
{"url": "http://pik.bg/%D0%B8%D0%B7%D0%BF%D0%B8%D1%85%D0%BC%D0%B5-5-%D0%BC%D0%BB%D0%BD-%D1%85%D0%B5%D0%BA%D1%82%D0%BE%D0%BB%D0%B8%D1%82%D1%80%D0%B0-%D0%B1%D0%B8%D1%80%D0%B0-news738876.html", "text": "В България са реализирани 5,130 милиона хектолитра бира за изминалата година, като пивоварните са предложили 14 нови марки. Повече от 41 млн. лева са направените в тази индустрия инвестиции. Вложенията са за обновяване на производствената база, за лаборатории, складове и съдове. Сподели:", "date": "2018.03.30", "title": "Изпихме 5 млн. хектолитра бира"}
{"url": "http://pik.bg/%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-news739141.html", "text": "Променена е организацията на движението заради строителството на метрото, съобщиха от пресцентъра на Столична община. Продължава въведената организация на движение до 30 септември 2018 г. за забрана на влизането на пътни превозни средства по локалното пътно платно на бул. „България” между бул. „Акад. Ив. Е. Гешов” и пл. „Ручей”. Строителната площадка във връзка с изграждането на линия 3 на метрото е организирана на бул. „България” в участъка от ул. „Александър Македонски” до ул. „Емине” при локалното пътно платно на бул. „България”. За същият период от време остава променен маршрутът на тролейбусни линии №№ 2 и 9, както следва: - в посока ж.к. „Борово” –от бул. „Акад. Ив. Е. Гешов” по ул. „Григор Начевич”, ул „Отечество”, ул. „Кюстендил” и по маршрутите си; - в посока Център – от ул. „Кюстендил”, ул „Отечество”, ул. „Григор Начевич” /пресичане на бул. „Акад. Ив. Е. Гешов” по новоизградена пътна връзка през зелената площ/, бул. „Акад. Ив. Е. Гешов” и по маршрутите си; Закриват се спирка с код 0275 „БУЛ. АКАД. ИВАН Е. ГЕШОВ“ по маршрута на автобусни линии №№ 64, 102 и 204 след кръстовището на бул. „България” с бул. „Акад. Ив. Е. Гешов” в посока бул. „Гоце Делчев”. Сподели:", "date": "2018.03.30", "title": "Промени в движението в София заради строителството на метрото"}
{"url": "http://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D1%82%D0%B5%D0%BB%D0%BA%D0%B8%D0%B9%D1%81%D0%BA%D0%B8-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D1%82%D0%BD%D0%BE%D1%81%D0%BD%D0%BE-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news738777.html", "text": "Бившият играч на Левски - Димитър Телкийски, изрази тежко мнение относно моментното състояние на \"сините\". Ето какво коментира Телкийски в интервю пред \"Тема Спорт\". - Какви да са очакванията - титла едва ли вече ще се гони, като се има предвид точковото изоставане от първите два отбора в класирането. Доста време Левски е далеч от първото място и сега не виждам нещо по-различно от това, което се случва през последните години. - Хубавото е, че в плейофите ще се получат оспорвани и интересни мачове. В горната шестица са много изравнени силите, като изключим битката за първото място. Надявам се да се получат интригуващи двубои и да станем свидетели на по-добър футбол. Дано се избегнат неприятните неща от последните няколко кръга, когато се разиграха битки между Лудогорец и ЦСКА извън футболния терен. Но определено ще бъде трудно на Левски срещу Берое, защото старозагорци притежават качествен състав. - С оглед на наводнения терен на стадион \"Васил Левски\" не можем да си направим някакви подробни изводи за състоянието на двата отбора. Залагаше се на повече борба в центъра на терена. Не можахме да видим много футбол заради тежкия терен. Той отсъстваше. - Не, за късмет или по-добър отбор няма какво да коментираме. Беше ясно, че попадение може да падне единствено след статично положение. Просто теренът и времето предразполагаха за такъв сценарий. Фернандо Каранга бе на правилното място и реализира. Мога да кажа само, че в този мач имаше много борба. - Какво да ви кажа? В последно време толкова много футболисти се привличат в Левски, че тъкмо им запомниш имената, и те си тръгват, а на тяхно място се привличат нови. Нужно е поне една или година и половина да остане футболист в отбора, за да може да добием по-добри впечатления за него. От един или два мача няма как да си правим генерални изводи. Има и такива, които правят добри впечатления от толкова двубои, но ние толкова сме занижили критериите си, че от няколко добри отигравания едва ли не вече го определяме като страхотен футболист. - Да, изигра силни мачове, но аз съм на мнение, че трябва да направи поредица от такива срещи, за да кажем, че става за Левски и е качествен футболист. Макар че играчите, които сега дойдоха на \"Герена\", притежават добри визитки, като погледнем на хартия, но те трябва да се докажат в Левски. А не от един или два мача да ги определяме като някакви звезди. - Отборът е толкова далече от първите места, че едва ли някой от футболистите показва максимума от възможностите си. Трябва първо да заиграят като отбор, а след това като единици. - Не виждам някакъв прогрес в играта на отбора от началото на пролетния полусезон. Но това е, нищо по-различно от последните години. Радваме се, че тимът допуска малко попадения, но в същото време трудно създава ситуации за реализирането на голове. От последните години се е запазило това нещо. - Силно се надявам, че тази разлика в класирането в Първа лига може да освободи психически футболистите на Левски и да заиграят по-спокойно, да разгърнат своя потенциал и да зарадват многобройните фенове на отбора. А те наистина обичат отбора. Към това трябва да се стремят футболистите. - Не знам каква е точно ситуацията с тях. Далеч съм от кухнята на отбора. Не съм сигурен дали и Роман Прохазка иска да остане в клуба. Нямам представа какво е положението и ние само можем да гадаем в момента. Ръководството знае най-добре и те ще преценят как ще процедират. - Далеч съм от това да критикувам Делио Роси или някой друг в клуба. Въпросът е, че Левски, ако иска да е първи и да спечели титлата, трябва доста неща да се променят. Както бе преди години и \"сините\" винаги се бореха за всички трофеи. Първо отборът трябва да има облик, който да отстоява всеки мач и да показва стила, който искат най-вече феновете. Това трябва да има, за да гони целите си. Сподели:", "date": "2018.03.30", "title": "Димитър Телкийски с остър коментар относно ситуацията на \"Герена\""}
{"url": "http://pik.bg/400-%D1%85%D0%B8%D0%BB-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B5-%D0%B8%D1%81%D0%BA%D0%B0%D1%82-%D0%B4%D0%B0-%D1%80%D0%B0%D0%B1%D0%BE%D1%82%D1%8F%D1%82-news738877.html", "text": "400 хил. души у нас не желаят да работят, да учат и да се квалифицират. Повечето от тях са младежи до 29 години и хора в предпенсионна възраст, става ясно от справка на социалното министерство. Тя гласи, че огромна част от тях са трудоспособни и се издържат от социални помощи. Според данните за последните 20 години населението у нас е намаляло с над 2 млн. души. Притеснително е, тъй като причина за това не са войни или природни катаклизми, а високата смъртност и осъзнатото решение за емиграция. Сподели:", "date": "2018.03.30", "title": "400 хил. българи не искат да работят"}
{"url": "http://pik.bg/%D0%BA%D0%B0%D0%BC%D0%B5%D1%80%D0%B8-%D1%89%D0%B5-%D0%BF%D0%B0%D0%B7%D1%8F%D1%82-4999-%D1%81%D0%B5%D0%BB%D0%B0-news738879.html", "text": "Във всяко село да има видеонаблюдение, което да е свързано с полицията. Това е разпоредил премиерът Бойко Борисов на вътрешния министър Валентин Радев. Селата в България са 4999. Пряко отношение към тази дейност ще имат новоназначените миналата година 1200 служители на реда. Сподели:", "date": "2018.03.30", "title": "Камери ще пазят 4999 села"}
{"url": "http://pik.bg/%D0%B8%D0%B7%D0%BF%D1%80%D0%B0%D0%B2%D1%8F%D1%82-%D1%81%D0%B0%D1%80%D0%BA%D0%BE%D0%B7%D0%B8-%D0%BD%D0%B0-%D1%81%D1%8A%D0%B4-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%B8-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D0%B0-%D1%81-%D0%B2%D0%BB%D0%B8%D1%8F%D0%BD%D0%B8%D0%B5-news738872.html", "text": "Бившият френски президент Никола Саркози ще бъде изправен пред съда за корупция и злоупотреба с влияние, предаде Ройтерс. Според френските издания \"Монд\" и \"Фигаро\" искането за дело срещу Саркози по тези обвинения е от страна на Френската национална финансова прокуратура. То е отправено още през октомври миналата година. Финансовите прокурори подозират Саркози, че е предложил да улесни повишение в Монако на Жилбер Азибер, бивш главен адвокат в Касационния съд. Саркози може да обжалва това искане. Сподели:", "date": "2018.03.30", "title": "Изправят Саркози на съд за корупция и злоупотреба с влияние"}
{"url": "http://pik.bg/%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B8-%D1%81%D0%B0-%D0%B2-%D1%81%D0%BE%D1%84%D0%B8%D1%8F-%D0%BD%D0%B0%D0%B9-%D0%B1%D0%B5%D0%B4%D0%BD%D0%B8%D1%82%D0%B5---%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news738878.html", "text": "Най-ниските пенсии получават жените в Кърджали на възраст между 65 и 69 г. Всяка втора пенсионерка в областта получава до 200 лв. Основната причина е, че безработицата там е висока, жените са заети главно в земеделието и се осигуряват на минимални суми. Най-богатите пенсионерки, които взимат тавана пък, са от София, сочи справка на НОИ за изминалата година. Средностатистическият пенсионер взима между 200 и 300 лв. и е на възраст между 65 и 69 г. С най-ниските средни пенсии в България са отново хората в Кърджали. Там те взимат около 275,50 лв. В Разград вземат с 38 ст. повече. Под 300 лв. е средната пенсия и в Силистра и Търговище. Докато в Шумен тя е 302,61 лв. Най-висока остава средната пенсия в столицата - 420,68 лв. Сподели:", "date": "2018.03.30", "title": "Най-богатите пенсионерки са в София, най-бедните - в Кърджали"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B8-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news738919.html", "text": "САЩ може да предприемат допълнителни мерки, за да отговорят на „неоправданото\" експулсиране на 60 американски дипломати от Руската федерация, заяви говорителят на Държавния департамент Хедър Науърт, предава AFP, цитиран от Фокус. „Ние си запазваме правото да отговорим. Русия реши да се изолира. Разглеждаме опциите\", подчерта Науърт. Говорителят на Държавния департамент на САЩ бе категорична, че решението на Руската федерация да изгони от страната американски дипломати няма никакво оправдание. „Бих искала да ви напомня, че няма никакво оправдание за ответните действия на Русия. Нашите действия бяха мотивирани от атаката във Великобритания, атаката срещу британски гражданин и неговата дъщеря“, подчерта Науърт. Русия обяви за „персона нон грата“ 58 сътрудници на посолството на САЩ в Москва и двама работници в Генералното им консулство в Екатеринбург. Те трябва да напусната страната най-късно до 5 април. В понеделник, 26 март, президентът на САЩ Доналд Тръмп даде разрешение за експулсирането на 60 предполагаеми руски „шпиони“ от страната в отговор на нападението с невропаралитичен газ срещу бившия служител на руското Главно разузнавателно управление Сергей Скрипал и неговата дъщеря в британския град Солзбъри. Сподели:", "date": "2018.03.30", "title": "Държавният департамент на САЩ не изключи предприемането на допълнителни мерки срещу Русия"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D1%81%D0%BA%D0%BE%D0%BF%D0%B8%D0%B5-%D0%BF%D1%80%D0%B8-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%B0-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D0%BD%D0%B0%D1%82%D0%BE-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%89%D0%B5-%D0%B1%D1%8A%D0%B4%D0%B5-%D0%BB%D0%B5%D0%B3-news738836.html", "text": "македонската новинарска агенция МЕТА, цитирана от \"Фокус\". Посланикът на Русия в Македония Олег Шчербак даде пресконференция в Скопие в четвъртък, на която предупреди, че ако страната се присъедини към НАТО, в случай на евентуална война между Русия и Алианса, Македония ще бъде легитимна мишена за ударите на руските ВС, предава „Ако се стигне до война между Русия и НАТО, вие ще бъде легитимна мишена“, заяви Шчербак, като добави, че Алианса е агресивен съюз, който би могъл да въвлече Скопие в своите агресивни акции. „НАТО е единственият външнополитически блок, останка и инструмент от Студената война, който се крие зад лозунга за евроатлантическата солидарност. Алиансът е отговорен за започването на много войни с милиони жертви, като например тези в Югославия, Либия, Сирия и Йемен. Във военната си доктрина, НАТО и неговият водач САЩ провъзгласиха Руската Федерация за свой основен противник. И как бихме могли да приветстваме опитите на Македония да се присъедини към НАТО? И да стане база за евентуални войни на този агресивен Алианс? С включването си, Македония ще стане част от тази военна машина и част от агресията срещу Русия. С това вие ще стане мишена за евентуален ответен удар от Русия. Дали това е нужно на вас и вашите деца? Освен това влизането в НАТО ще доведе до ограничаване на суверенитета и ограничаване на външната ви политика“, подчерта руският посланик в Македония. Според неговите думи, противно на това, което се твърди, НАТО няма да гарантира териториалният интегритет на страната. Както заяви Шчербак, нонсенс е да се твърди, че Македония е под някаква заплаха и че само НАТО може да я защити, когато страната е заобиколена от всички страни от НАТО и може да я нападне „само НАТО или извънземните“. Според Шчербак, атмосферата на доверие в регионалното сътрудничество ще пострада от евентуално влизане на Македония в Алианса и ще бъде поставена под въпрос регионалната сигурност. Сподели:", "date": "2018.03.30", "title": "Посланикът на Русия в Скопие: При евентуална война между Русия и НАТО, Македония ще бъде легитимна мишена"}
{"url": "http://pik.bg/%D0%BF%D0%BE%D1%88%D0%BB%D0%BE%D1%82%D0%B8%D1%8F-%D0%B4%D0%BE-%D1%88%D0%B8%D1%8F-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BD%D0%B0%D0%B5%D1%82%D0%B0-%D0%B7%D0%B0-%D0%BF%D0%B8%D0%B0%D1%80-%D0%BD%D0%B0-%D1%81%D1%8A%D0%BB%D0%B7%D0%B0-%D0%B8-%D1%81%D0%BC%D1%8F%D1%85-%D1%80%D0%B5%D0%BA%D0%BB%D0%B0%D0%BC%D0%B8%D1%80%D0%B0-%D1%80%D0%B0%D0%B7%D0%BA%D1%80%D0%B0%D1%87%D0%B5%D0%BD%D0%B0-%D0%BF%D0%BE%D1%81%D1%82%D0%B0%D0%BD%D0%BE%D0%B2%D0%BA%D0%B0-%D0%BD%D0%B0--news738506.html", "text": "И за сълзи, и за смях е... Николета Лозанова, полугола, със зеещо деколте и широко разкрачена, рекламира постановката на Маруис Куркински \"Мъжът на жена ми\", която се играе на сцената на театър \"Сълза и смях\"!!! Театрали са потресени, че велик актьор и режисьор като Куркински, е изпаднал до там да рекламира творбите си с плеймейтката. Нещо повече - навръх Деня на театъра и само няколко часа, след като Маруис си тръгна без статуетка от наградите \"Икар\"! Съюзът на артистите в България присъди във вторник вечерта наградата за водеща мъжка роля, за която Куркински бе номиниран за авторския си моноспектакъл \"Черното пиле\", на Захари Бахаров за ролята му на Бае Славе в моноспектакъла \"Чамкория\". Та, Ни Ло, която с името си развъртя истинска рекламна индустрия, подтикна последователите си в социалните мрежи да си купят билетче за постановката, режисирана от Куркински, която ще се играе на 1 април. Плеймейтката обещава на този ден да заеме мястото си под сцената, за да гледа за втори път \"Мъжът на жена ми\". Да изпълни обещанието си е малко вероятно, тъй като на 1 април е рожденият ден на дъщеря й Никол, а приготовленията за грандиозното парти вървят от няколко седмици. Николета се е сдобила с билетите от Кирил Кирилов, който в момента го играе мениджър на големия актьор. Напълно възможно е самият той изобщо да не подозира, че агентът му е впрегнал Лозанова да рекламира представлението му, в което участват Мария Сапунджиева, Ненчо Илчев и Кирил Ефремов. Но в арт средите са категорични, че точно Николета да рекламира великана Куркински е проява на лош вкус. И допълват, че интересът към режисираната от Куркински постановка явно е нисък. Още повече, че екипът му е обявил билети за нея с ваучери от 12 лева в един от топсайтовете за изгодни оферти. \"Очевидно наградата за водеща мъжка роля неслучайно отиде при Бахаров, който държи класа. Толкова ли е закъсал Мариус, че да си пълни залите чрез ваучери и Николета?\", питат се театрали. е“. Сподели:", "date": "2018.03.30", "title": "ПОШЛОТИЯ ДО ШИЯ! Николета наета за пиар на \"Сълза и смях\"! Рекламира разкрачена постановка на Куркински (СНИМКИ)"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-33-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B3%D0%B5%D1%80%D0%B8-%D0%B4%D0%BE%D0%BD%D1%87%D0%B5%D0%B2%D0%B0-%D1%81%D0%B5-%D1%81%D1%8A%D0%B1%D0%BB%D0%B5%D1%87%D0%B5-%D0%BF%D1%80%D0%B5%D0%B4-400-%D0%B4%D1%83%D1%88%D0%B8-%D0%B2%D0%B8%D0%B4%D1%8F%D1%85%D0%B0-%D0%BB%D0%B8-%D1%81%D0%B5-%D0%BF%D0%B0%D0%BB%D0%B0%D1%81-news738818.html", "text": "Телевизионната водеща от наскоро продадената телевизия Би Ай Ти Гери Дончева изуми всички с появата си на ревю по бански и то сред девойки на по 18 години. \"Бившата моделка ще навърши 33 този април. Но пък още има какво да покажи\", шушукаха всички присъстващи на ревюто на Биляна Йотовска, което бе сред най-атрактивните в първия ден на Седмицата на Модата в София. В зала \"ЕФЕ\" на хотел \"Маринела\" Дончева не разтресе паласки и сланини, както се надяваха злите езици, а им запуши устите с перфектна визия, уверена походка и сладурски перформанс с дъщерята на Биляна Йотовска - Никол. Гери Дончева е познато лице от малкия екран след богатия си опит в телевизионни предавания като \"Станция нова\", \"Сървайвър\", \"Комиците\". По Би Ай Ти води светското предаване \"Карамел с Гери Дончева\". Сподели:", "date": "2018.03.30", "title": "ГОРЕЩО И ПЪРВО В ПИК! 33-годишната Гери Дончева се съблече пред 400 души! Видяха ли се паласки и сланини? (СНИМКИ)"}
{"url": "http://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-25-%D1%85%D0%B8%D0%BB-%D0%B1%D1%8A%D0%BB%D0%B3%D0%B0%D1%80%D0%B8-%D0%B6%D0%B8%D0%B2%D0%B5%D1%8F%D1%82-%D0%B2-%D1%8E%D0%B0%D1%80-news738845.html", "text": "Министерството на външните работи. Един от приоритетите на външната ни политика е да възстановим традиционните си и дългогодишни отлични отношения с държавите в Африка. Имаме 25 000 сънародници в Република Южна Африка, които са мост между нашите две страни. Надявам се и контактите между бизнеса да станат още по-интензивни. Това бе посланието, което вицепремиерът и министър на външните работи Екатерина Захариева отправи към госпожа Линдиве Сисулу, министър на международните отношения и сътрудничеството на Репулика Южна Африка (РЮА), с която се срещна в Претория, съобщиха от пресцентъра на “През годините, търсейки нови партньорства, което е нормално, като че ли малко позабравихме старите, традиционните. И целта ми е да възобновим и да имаме повече и по-силна роля в африканския континент, защото много държави правят бизнес тук. Мисля, че нашият бизнес е достатъчно силен, мисля, че имаме много интереси да увеличим търговията, да привличаме инвестиции. Важно е и да възстановим също традициите, които имахме в образованието на чуждестранни студенти в този континент”, каза Захариева. В момента южноафрикански студенти се обучават в Пловдив, предстои младежи от РЮА да започнат следване и в Стара Загора. “Много хора от моята партия - Африканския национален конгрес, са завършили в България. Моят покоен съпруг, кениец по произход, също е учил политически науки в София и покрай него знам много неща за вашата страна. Някои от нашите посланици говорят отлично български език, защото са се дипломирали у вас”, сподели министър Сисулу. Тя благодари много за интереса на България да обучава студенти от нейната страна и подчерта, че в момента изпитват голяма нужда от специалисти по земеделие, които да приложат най-новите тенденции в обработката на земята. Министър Захариева даде за пример и навлизането на няколко инвестиционни фонда от РЮА, които през 2017 година придобиха три търговски центъра в София. Южноафрикански капитали преговарят за още три мола в София и притежават терени с разрешение за строеж на молове в Пловдив и Варна. Друга голяма южноофриканска инвестиция е в Мусачево, където над 450 български работници произвеждат тапицерия за луксозни модели на BMW, която се изнася за германските фабрики на автомобилния гигант. Министър Захариева и министър Сисулу размениха покани за двустранни посещения, а българският първи дипломат изтъкна предимствата на страната ни в туризма и ИТ сектора. РЮА също вече е интересна туристическа дестинация и за българските граждани. По време на срещата Екатерина Захариева повдигна въпроса за 6-годишното българско момиченце, което остана пълен сирак, след като на 12 февруари т.г. двамата и родители бяха убити в дома им в Кейптаун. Молбата на българската страна е българските паспорти на детето и на доведения му 27-годишен брат да бъдат върнати и на момиченцето да бъде разрешено да отпътува за родината, където да бъде приютено при роднините. Към момента момиченцето е настанено в близко на майка й семейство и е под наблюдението на социален работник, докато чака решение на южноафрикански съд по дело за попечителство. “Много съжалявам. Приемете моите най-искрени съболезнования по случая. Моите служители ще се заемат с него веднага”, каза министър Сисулу и разпореди на юридическия си съветник да проучи цялата документация. Министър Захариева постави въпроса и за трима български граждани, които от няколко година са с мярка за неотклонение “задържане под стража”, докато по наказателните производства срещу тях няма движение. Българската страна помоли и за съдействие българската общност в РЮА да получи по-бързо разрешение за строеж на църква, която ще е първият български православен храм в Африка. За него има осигурени средства. Екатерина Захариева и Линдиве Сисулу обсъдиха още борбата с нелегалната миграция, трафика на хора и речта на омразата, както и редица въпроси от международния дневен ред. Дипломатическите отношения между Република България и Република Южна Африка са установени през февруари 1992 г. на равнище посланици и неотдавна бе отбелязана тяхната 25-а годишнина. За това сравнително кратко време са изградени отлични отношения. През 2001 г. РЮА подкрепя кандидатурата на България за непостоянен член на Съвета за сигурност на ООН за периода 2002-2003 г., а през 2006 и 2010 г. България гласува за избирането на РЮА за непостоянен член на Съвета за сигурност на ООН за периодите 2007-2008 г. и 2011-2012 г. Последната визита на български външен министър в РЮА бе през 2009 г. Тогава министър Ивайло Калфин посети Претория в рамките на обиколка на шест африкански държави. През 2011 г. на посещение в София бе министърът международните отношения и сътрудничеството на РЮА госпожа Маите Нкоана-Машабане. Двете страни развиват интензивни търговско-икономически отношения. Стокообменът през 2016 г. е стигнал 96,7 млн. щатски долара, като България е с положително салдо от 56,3 млн. долара. За първите шест месеца на 2017 г. стокообменът е 43,3 млн. долара, от които 21,6 млн. долара са български износ за африканската страна. В РЮА живеят между 25 000 и 30 000 българи, главно в Йоханесбург, Претория, Кейптаун и Дърбан. В страната има три български организации – на общностите в Претория и Йоханесбург, в Кейптаун и в Дърбан. Сподели:", "date": "2018.03.30", "title": "Захариева: 25 хил. българи живеят в ЮАР"}
{"url": "http://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D1%81-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B0%D0%B1%D0%BE%D1%80%D1%82%D0%B8%D1%82%D0%B5-news738690.html", "text": "The Irish Times, цитирани от \"Фокус\". На 25 май в Ирландия ще се проведе референдум относно абортите. Министърът на здравеопазването Саймън Харис заяви, че е време електоратът да каже своето мнение. Той допълни, че е необходима по-висока избирателна активност, пише „Важно е хората да не си седят у дома и да мислят, че друг ще вземе решението вместо тях. Ако някой смята, че трябва да има промени, нека излезе и гласува“, допълни Харис. Според осмото изменение на ирландската конституция животът на майката и на ембриона имат една и съща стойност, от където и произлиза, че в страната е възможен аборт, единствено , ако живота на жената е застрашен. Ва въпрос какъв смята, че ще бъде резултатът здравният министър заяви, че ще има близки резултати, но че е уверен, че народът ще отмени изменението. Сподели:", "date": "2018.03.30", "title": "РЕВОЛЮЦИЯ! Ирландия с референдум за абортите"}
{"url": "http://pik.bg/%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BD%D0%BE%D0%B2%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-%D1%81%D0%B8%D1%80%D0%B8%D0%B7%D0%B0-%D0%BF%D1%80%D0%B5%D0%B2%D0%B7%D0%B5%D0%BC%D0%B0-%D0%B3%D1%8A%D1%80%D1%86%D0%B8%D1%8F-news738844.html", "text": "скопският телевизионен канал „Сител“, цитиран от \"Фокус\". Лидерът на основната опозиционна партия в Гърция Нова Демокрация Кириакос Мицотакис обвини управляващата коалиция на радикалната левица ( СИРИЗА ), че разделя държавата, предава Мицотакис смята, че функционерите на СИРИЗА и техните роднини и приятели са „превзели страната“ и че партията на премиера Алексис Ципрас е създала „партия-държава“. Според неговите думи, Нова Демокрация ще започне кампания ще започне кампания за разкриване на „съмнителни и незаконни назначения“ в държавната администрация, извършени от страна на радикалната левица. Както посочи Мицотакис, само през последните три години, правителството на Ципрас е назначило 21 служители в държавния сектор за неопределено време и 15 хиляди за ограничен срок, за които страната харчи по 600 милиона евро годишно, събрани от данъкоплатците. Сподели:", "date": "2018.03.30", "title": "Опозиционната \"Нова Демокрация\": СИРИЗА превзема Гърция"}
{"url": "http://pik.bg/%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%B5-%D0%B2-%D1%81%D1%8A%D0%B7%D0%BD%D0%B0%D0%BD%D0%B8%D0%B5-%D0%B8-%D0%B2%D0%B5%D1%87%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B3%D0%BE%D0%B2%D0%BE%D1%80%D0%B8-news738917.html", "text": "Юлия Скрипал, 33-годишната дъщеря на бившия офицер от руското Главно разузнавателно управление (ГРУ) Сергей Скрипал, която бе отровена с „Новичок“ в британския град Солзбъри в началото на месеца, вече не се намира в критично състояния и според източници на тя не само е в съзнание, но и може да говори., съобщава Фокус. След близо четири седмици в болница 66-годишния Сергей Скрипал остава в критично, но стабилно състояние, уточниха от болницата, в която той и дъщеря му са настанени за лечение. Лекарите заявиха, че Юлия „реагира добре на лечението, но продължава да получава експертни клинични грижи 24 часа в денонощието\". Все още обаче лекарите не коментират какви биха могли да бъдат дългосрочните щети от отравянето на двамата. Сподели:", "date": "2018.03.30", "title": "Юлия Скрипал е в съзнание и вече може да говори"}
{"url": "http://pik.bg/%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%BF%D1%80%D0%BE%D0%B4%D0%B0%D0%BD%D0%BE%D0%B2-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B4%D0%B0-%D1%81%D0%B5%D0%B7%D0%B8%D1%80%D0%B0%D1%82-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F-%D1%81%D1%8A%D0%B4-%D0%B7%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%87%D0%B0%D1%81%D1%82%D0%BD%D0%B0%D1%82%D0%B0-%D0%BE%D1%85%D1%80%D0%B0%D0%BD%D0%B8-news738835.html", "text": "партията Депутатите да сезират Конституционния съд за Закона за частната охранителна дейност в цялост. Той е и в противоречие със Закона за нормативната уредба. Срещу него възразиха и представителите на бранша. Това заяви лидерът на АБВ Константин Проданов по време на дебат, посветен на темата, съобщиха от пресцентъра на . Той посочи, че Закона за частната охранителна дейност е поредния в България, който е изготвен, внесен и приет без необходимата експертиза, консултации и обсъждания. По думите му у нас непрекъснато се променят новоприети закони, заради заложените в тях абсурди. Проданов припомни, че управляващите са дошли на власт с две основни обещания - да спрат приватизацията и да поставят във всяко село полицай. „Очевидно, че полицай във всяко село няма да има и че държавата признава своята неспособност да гарантира едно основно право на гражданите - тяхната сигурност. На практика тя се отказва доброволно от тази си дейност, прехвърляйки я върху частни субекти. Де факто сме свидетели на приватизация на сигурността“. Лидерът на АБВ бе категоричен, че частната охрана за населените места ще позволи феодализирането на редица общини, ще гарантира на кметовете им и издигналите ги политически сили комфорт, както и че ще бъде използвана като инструмент за натиск, дори и репресии. „За мен много важен е и въпросът за средствата, защото българските граждани плащат данъци, но срещу това не получават гарантираното им по Конституция право на сигурност. И за да бъде финансирана тази частна охрана, очевидно ще трябва да бъдат наложени нови данъци, или ще им бъдат орязани някакви други права от където да се отклони необходимото финансиране“, посочи той. Срещу Закона за частната охранителна дейност в този му вид сериозно възразиха и представителите на бранша, които категорично отхвърлиха възможността той да продължи да съществува в сегашния си вид. Те посочиха, че той е изготвен без да се вземат предвид голяма част от техните предложения, а повечето от приетите идеи са отпаднали между двете четения. Според представителите на частните охранителни фирми подобно законодателство дори поставя под риск самото им съществуване. Възражения бяха отправени и срещу заложеното в текстовете правило да не може да бъде наеман подизпълнител за определени дейности, както и факта, че МВР има правото да одобри избора, да упражнява контрол, да иззема лиценз при неясни процедури и да се самоконтролира при извършването на всички тези процедури. Една от структурите заяви, че за нередностите вече е сезирала Европейската комисия. Някои от участниците във форума посочиха, че частната охранителна дейност изобщо не бива да бъде под шапката на вътрешното ведомство, а други заявиха, че новите правила не задоволяват изискването за изсветляване на този вид бизнес. По отношение на недопускането на подизпълнител бе пояснено, че това вменява изпълнението на функции от компетенциитe на МВР и други тясно специализирани звена. Сподели:", "date": "2018.03.30", "title": "Константин Проданов: Депутатите да сезират Конституционния съд за Закона за частната охранителна дейност "}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D0%B1%D1%8F%D0%B2%D0%B8-%D0%B1%D0%BE%D0%B9%D0%BA%D0%BE%D1%82-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B5%D0%B7%D0%B8%D1%86%D0%B8%D1%82%D0%B5-news738853.html", "text": "скопският телевизионен канал „Телма“, цитиран от \"Фокус\". Председателят на македонския парламент Талат Джафери заяви, че няма никакво намерение да подписва Закона за употреба на езиците вместо президента на страната Георге Иванов, с което отхвърли възможността Законът да се публикува в Държавен вестник с два негови подписа, предава „Няма да се замесвам в поставяне на подпис под чуждо име. Аз вече се подписах като председател на парламента и изпратих Закона към Иванов. Негово конституционно задължение е да се подпише“, заяви Джафери. Председателят на македонския парламент устно е поискал среща с Иванов, но не е получил отговор, пишат от скопската телевизия. Той посочи, че въпреки че Конституционният съд е пазител на конституционността, в този случай той няма да се обърне към него. \"Няма основание да се обърна към Конституционния съд, защото тук няма конфликт на компетентности. Президентът, като част от изпълнителната власт, няма право да се намесва в законодателната власт и да възпрепятства парламента при приемането на закони \",обясни Джафери. А в правителството смятат, коментира „Телма“, че именно Конституционният съд трябва да се изкаже по този въпрос. Премиерът Заев предупреди, че президентът може да реши да не подпише и 30 закона и че подобно блокиране не трябва да бъде разрешавано. Скопската телевизия припомня, че преди две седмици парламентарното мнозинство прие за втори път Закона за езиците. Той все още не е в сила, защото президентът Иванов отказва да го подпише за втори път. Той получи подкрепата на опозиционната ВМРО-ДПМНЕ, която твърди, че законът е противоконституционен и неприложим, докато властта търси друго решение срещу неконституционното поведение на президента. Сподели:", "date": "2018.03.30", "title": "Парламентарният шеф на Македония обяви бойкот закона за езиците"}
{"url": "http://pik.bg/%D1%84%D0%B5%D1%80%D1%85%D1%83%D0%BD%D0%B4%D0%B5-%D0%BE%D1%82-%E2%80%9E%D0%BB%D0%B8%D1%81%D1%82%D0%BE%D0%BF%D0%B0%D0%B4%E2%80%9C-%D0%BF%D0%BE%D0%BA%D0%BE%D1%81%D0%B5%D0%BD%D0%B0-%D0%BE%D1%82-%D1%80%D0%B0%D0%BA-news738882.html", "text": "Ферхунде от най-успешния турски сериал у нас „Листопад“ е поредната жертва на рака, съобщават медиите в южната ни съседката. Турската актриса Дениз Чакър, позната на зрителите и от „Великолепният век“, имала тумор на яйчниците. В продължение на месеци фаталната звезда се оплаквала от тежки болки в корема, но ги неглижирала и не им обръщала никакво внимание. Приемала огромна доза болкоуспокоителни, но при последната си криза решила да се посъветва с лекар. След щателни прегледи докторите ѝ съобщили неприятната вест, че левият ѝ яйчник е засегнат от туморно образувание. Онколозите препоръчали на Денис да се оперира незабавно. Тя обаче не се доверила и веднага потърсила консултация и с други специалисти. Ферхунде от „Листопад“ искала да научи колкото се може повече за състоянието си и възможните варианти за лечение, преди да вземе решение да легне под ножа. Новината доста притеснила нейните почитатели, които не можели да си отговорят защо от най-търсена звезда за сериали тя беше забравена от режисьорите. Отливът на интерес дошъл, защото Чакър често посягала към чашката, провокирана от неуспехите си в личен план, и на нея не можело да се разчита за дългосрочни ангажименти.Често се случвало да ходи на снимки неадекватна и да се държи безпардонно с екипите на продукциите. Сред актьорската гилдия на актрисата се носи славата на голямата изкусителка. Тя е ухажвана от най-известните мъже в Турция. За сърцето на скандалджийката се борят актьорът Арда Курал, футболистът Гюлтен Бериш и топмоделът Янчур. С името ѝ са свързани още дузина популярни турски мъже. Дениз Чакър беше гадже и на колегата си от „Листопад” Нихат Алту. Двамата се запознават на снимачната площадка. В сериала той е в ролята на Левент. Във филма двамата също са интимно близки. Имаше афера и с Ибрахим Челиккол, възлюбения Джемил от едноименната сага „Ифет“. Любовната история на звездната двойка се следеше под лупа от репортерите в южната ни съседка. Двамата обичаха нощния живот и да купонясват до зори, беше тяхно ежедневие. Знойната хубавица бе щракната на няколко пъти да излиза от заведенията пияна, придружавана от актуалното си тогава гадже. „С Нихат изживяваме истинска любовна история. Двамата обичаме да се забавляваме. Много пътуваме, запознаваме се с нови хора, места. Но не бързаме да узаконяваме връзката си”, сподели тогава любимата турска актриса. Дениз споделя, че заради независимите ѝ героини по-възрастните жени я хулели жестоко. Но фенки ѝ признавали, че тайно мечтаят да са като нея – свободолюбиви, хитри и смели. Сподели:", "date": "2018.03.30", "title": "Ферхунде от „Листопад“ покосена от рак  "}
{"url": "http://pik.bg/%D0%BD%D0%B0%D1%81%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BC%D0%B8%D1%81%D0%B8%D1%8F-%D0%B4%D0%BE-%D1%81%D0%BB%D1%8A%D0%BD%D1%86%D0%B5%D1%82%D0%BE-news738793.html", "text": "НАСА подготвя уникална мисия до Слънцето. Към него ще бъде изстреляна сонда, която ще трябва да издържи на температури, достигащи 1400 градуса по Целзий. Любопитна подробност е, че всеки, който желае, може да изпрати онлайн своето име на космическата агенция. То ще бъде качено на микрочип, който пък ще бъде поставен в апарата. Така вашето име ще може да стане част от амбициозната мисия. Сондата ще бъде изстреляна на 31 юли и ще навлезе в орбита около Слънцето през 2024 година. Сподели:", "date": "2018.03.30", "title": "НАСА подготвя уникална мисия до Слънцето"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D1%81%D0%B0%D0%BD%D1%8F-%D0%B1%D0%BE%D1%80%D0%B8%D1%81%D0%BE%D0%B2%D0%B0---%D1%82%D0%BE%D0%BF-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D0%B8%D1%80%D0%B5%D0%BD%D0%B0-%D0%B5-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%81%D0%B2%D0%B0%D1%82%D0%B1%D0%B5%D0%BD%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D0%B2-%D0%B4%D1%83-news738555.html", "text": "Саня Борисова крие сестра, която е мега яка красавица. Тази сутрин актрисата гостува на Гала, а по телефона от Дубай се включи Ирена, по-малката с две години от 35 годишната Саня. Хубавелката живее и работи в Дубай повече от 10 години. Известната професионално като Рене Борисова българка е главен изпълнителен директор на \"Baz events\" - една от най-добрите сватбени агенции в емирствата. Екипът на предаването не успя да направи видео връзка с нея, тъй като от януари в Дубай е било забранено ползването на \"Скайп\" и \"Вайбър\". Ирена сподели, че е свикнала с ограниченията там. По принцип в емирствата нямат достъп до някои сайтове, няма голота в медиите. Ирена призна, че като християнка тя е много добре приемана в Дубай, но не вижда същото отношение към мюсюлманките в Европа. Тя се оплака, че, пътувайки в нашия континент със свои приятелки, е забелязала лоши погледи, отправени към нея и компанията й. Дори се случило мъж на колело да мине покрай тях и да ги напсува, пише \"Дир.бг\" . Сподели:", "date": "2018.03.30", "title": "ГОРЕЩО! Сестрата на Саня Борисова - топ красавица! Ирена е директор на сватбена агенция в Дубай (СНИМКИ)"}
{"url": "http://pik.bg/%D0%B2%D1%81%D0%B5%D0%BA%D0%B8-8-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81-%D1%80%D0%B0%D0%B7%D0%B1%D0%B8%D1%82%D0%B8-%D0%B1%D1%8A%D0%B1%D1%80%D0%B5%D1%86%D0%B8-news738874.html", "text": "12,8% от населението в България, или всеки осми човек (около 700 000-750 000 души) страда от бъбреци. Близо 90% от засегнатите са с бъбречна недостатъчност. 3800 са пациентите на хемодиализа. За тях са създадени 84 специализирани центъра в страната. Хроничното бъбречно заболяване е световен проблем за общественото здраве с неблагоприятни последици от бъбречна недостатъчност и преждевременна смърт. То засяга приблизително 195 милиона жени по света и в момента е осмата водеща причина за болестност и смъртност при жените. Според статистиката 10% от населението по света страда от това заболяване, като всяка година се диагностицират нови 250 000 пациенти. Много от тях не подозират за съществуващо бъбречно увреждане. Честотата му нараства с увеличаване на възрастта и съответните придружаващи заболявания. При жените процентът на засегнатите е около 12,9-13,8%, при мъжете - 17,1%. Важно значение имат сателитните нефропатии, пикочните инфекции и бъбречните аномалии, обясняват лекарите. Връзката между затлъстяването и бъбречната недостатъчност е двупосочна, затова и затлъстяването като световна пандемия ще доведе до увеличаване на болните с бъбречна недостатъчност, сочат прогнозите. Причините са няколко - застаряване на населението, непрекъснатото увеличаване на диабетиците, хипертониците и болните със затлъстяване. Сподели:", "date": "2018.03.30", "title": "Всеки 8-и българин с разбити бъбреци"}
{"url": "http://pik.bg/%D0%BF%D0%B5%D1%82-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D1%87%D0%B5-%D0%B8%D0%BC%D0%B0%D1%82%D0%B5-%D0%B1%D0%B0%D0%B2%D0%B5%D0%BD-%D0%BC%D0%B5%D1%82%D0%B0%D0%B1%D0%BE%D0%BB%D0%B8%D0%B7%D1%8A%D0%BC-%D0%B2%D0%B8%D0%B6%D1%82%D0%B5-news738893.html", "text": "Спазвате диети, но имат нетраен ефект. Спортувате, но всяка калория ви се лепи по тялото. Може би причината е, че организмът ви храносмила по-бавно приетите продукти. Вижте 5 признака, че имате бавен метаболизъм. Забавеният метаболизъм има и няколко видими белега. Сред тях спадат внезапният и силен косопад, груби и чупливи нокти, суха и раздразнителна кожа. Причината е, че при забавения метаболизъм клетките не са достатъчно активни, следователно се нарушава кръвоснабдяването, а от там и набавянето на полезни витамини и минерали. Ако постоянно ви е студено, причината може да е в бавен метаболизъм. Топлината на тялото зависи и се генерира от метаболитните процеси в организма. Когато при тях има нарушение, то се отразява на телесната температура и може да се приеме за признак на хипотиреоидизъм (проблеми с тироид-стимулиращия хормон). Депресия, отпадналост, слаба памет и непрекъснато чувство за умора също са сред симптомите на забавения метаболизъм. Причината се крие във факта, че тялото ви гори енергия по-бавно, следователно организмът ви не притежава нужното количество, за да функционират всички процеси достатъчно бързо, а това означава, че тонусът ви пада и губите форма. Хората, които страдат от забавен метаболизъм, най-често се оплакват от проблеми с теглото. Някои качват необяснимо килограми, без да са променяли нищо в хранителния си режим, докато други свалят прекалено бавно, въпреки строгата диета, която спазват. Обикновено това се дължи на проблеми с тироид-стимулиращия хормон, който отговаря за функцията на щитовидната жлеза и метаболитните процеси в тялото. Сподели:", "date": "2018.03.30", "title": "Пет признака, че имате бавен метаболизъм. Вижте! "}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D0%BD%D1%8F%D0%BC%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D0%B1%D0%B5%D0%B7%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%BE-%D0%BE%D1%82-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%E2%80%9E%D1%82%D1%8F%D0%BD%D0%B3%D1%83%D0%BD-1%E2%80%9C-news738892.html", "text": "Необитаемата космическа станция „Тянгун-1“, която пада към Земята, ще навлезе в атмосферата на 31 март следобед или на 1 април. Това е последната прогноза на Европейската космическа агенция, която заедно с още 12 институции следи движението на китайския апарат. Точното място и време е невъзможно да се определят и в предвиждането има степен на несигурност от 1-2 дена. Врязвайки се в атмосферата, тежката над 8 тона станция ще изгори почти напълно, заявява пред Дарик директорът на отдела за космически отпадъци в Европейската космическа агенция Холгер Краг. Очаква се да оцелеят части от резервоарите, които ще паднат между 43 градуса северна и 43 градуса южна ширина. В тази географска област попада и България. Място за тревога заради падането на „Тянгун-1“ няма, увери Холгер Краг. По думите му станцията е десет процента от 100-те тона, които годишно навлизат в земната атмосфера от Космоса. „5.5 милиарда души живеят в пояса между двете ширини, където се предвижда падането. За всеки отделен човек от тези 5.5 милиарда вероятността да бъде ударен от една от отломките е по-малка от вероятността да бъде ударен от мълния два пъти в една година. Няма причина за притеснения. Още повече, че „Тянгун-1“ не е единственият обект, който пада неконтролирано на Земята. Повече от сто тона маса падат неконтролирано всяка година. Космическата станция представлява само десет процента от това, което пада за една година. А преди 30-40 години над 200 тона са навлизали в земната атмосферата годишно, така че е било доста по-опасно. В цялата история на космическите полети обаче човек не е бил нараняван от космически боклук“, уточни Краг. „Тянгун-1“ е първата космическа станция на Китай и експериментална лаборатория. Тя беше изстреляна на 30 септември 2011 година от пустинята Гоби. До нея са летели един автоматизиран и два апарата с екипажа. Постепенно станцията започна да губи височина. Първоначалният план беше за контролирано навлизане в атмосферата, но през март 2016 „Тянгун-1“ излезе извън строя и контактът с нея беше загубен. Дългата 10.4 метра станция обаче е само един от стотиците милиони космически отпадъци, които се носят в орбитата на планетата. Над 20 000 са само тези, които експертите в Европейската космическа агенция познават по име, изтъкна Холгер Краг. Прочети повече на: https://www.novini.bg/news/475369-%D0%BD%D1%8F%D0%BC%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D1%82%D1%80%D0%B5%D0%B2%D0%BE%D0%B3%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%8F%D0%BD%D0%B3%D1%83%D0%BD-1.html Сподели:", "date": "2018.03.30", "title": "Европейската космическа агенция: Няма причина за безпокойство от падането на „Тянгун-1“"}
{"url": "http://pik.bg/%D0%B3%D0%BE%D1%82%D0%B2%D0%B8%D0%BC-%D0%BB%D0%B8-%D1%81%D0%B5-%D0%B7%D0%B0-%D0%B2%D0%BE%D0%B9%D0%BD%D0%B0-%D0%BD%D0%B0%D1%82%D0%BE-%D0%B8%D1%81%D0%BA%D0%B0-%D0%BF%D0%BE-%D0%B1%D1%8A%D1%80%D0%B7%D0%BE-%D0%BF%D1%80%D0%B8%D0%B4%D0%B2%D0%B8%D0%B6%D0%B2%D0%B0%D0%BD%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%87%D0%B0%D1%81%D1%82%D0%B8-%D0%B8-%D1%82%D0%B0%D0%BD%D0%BA%D0%BE%D0%B2%D0%B5%D1%82%D0%B5-%D0%B2-%D0%B5%D0%B2%D1%80%D0%BE%D0%BF-news738926.html", "text": ". Военните части, танковете и боеприпасите трябва да бъдат придвижвани по-бързо в Европа в случай на криза. Това предвижда план на Европейската комисия, задвижен от страха за руска агресия, отбелязва германското издание \"Шпигел\" В годините на Студената война се разказваха вицове за това как руснаците не са в състояние да пресекат германската граница. Сега обаче подобни „шеги“ не звучат смешно: НАТО, твърдят експерти, не е в състояние да опази източната си граница, тъй като танковете им се вият на опашка пред контролно-пропускателните пунктове на държавите от Европейския съюз. Така в общи линии звучеше обобщението на секретен доклад на НАТО, в който бе изразено съмнение за способността на Алианса да реагира достатъчно бързо на внезапно руско нападение в Балтийския регион. Мостовете се разрушават под тежестта на бойните машини, а наделезите са твърде ниски за преминаването им по пътя отдолу. Освен това, бюрократичните бариери допълнително усложняват бързото транспортиране на опасните товари. Сега обаче Европейската комисия иска да промени ситуацията. По-рано тази седмица Брюксел отново напомни за плановете за създаване на военна Шенгенска зона, в която войските, тежката техника и боеприпасите ще имат възможност да се придвижват бързо. За тази цел до 2019 г. ще бъде извършена първоначална оценка на тунелите, пътищата и железопътните линии за тяхната здравина и, ако е необходимо, тяхното качество следва да се подобри. Средства за това ще бъдат заложени в бъдещия бюджет на ЕС след 2020 г. В допълнение, властите в Брюксел планират да постигнат унифициране на инструкциите, например за превоза на боеприпаси и други опасни товари между държавите-членки на ЕС. От гледна точка на тях съществуват отнемащи време организационни различия и препятствия между отделните страни-членки на ЕС. В бъдещите инфраструктурни проекти освен това следва да се вземе предвид възможността за тяхното използване за граждански и военни цели. „Нашата цел е да използваме по-добре нашите транспортни маршрути и да гарантираме, че военните изисквания се вземат предвид при планирането на инфраструктурни проекти\", заяви европейският комисар по транспорта Виолета Булц. Планът все още предстои да бъде одобрен в столиците на държавите-членки на ЕС. Целта на председателя на Европейската комисия Жан-Клод Юнкер е да създаде „всеобхватен отбранителен съюз\" до 2025 г. Сподели:", "date": "2018.03.30", "title": "ГОТВИМ ЛИ СЕ ЗА ВОЙНА!? НАТО иска по-бързо придвижване на военните части и танковете в Европа"}
{"url": "http://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BA%D0%BB%D0%B0%D1%82%D0%B8-%D1%82%D0%B0%D0%B4%D0%B6%D0%B8%D0%BA%D0%B8%D1%81%D1%82%D0%B0%D0%BD-news738936.html", "text": "Земетресение с магнитуд 5,7 стана на територията на Таджикистан, съобщи Европейският средиземноморски сеизмологичен център, цитиран от ТАСС. Трусът е регистриран на 109 км източно от столицата Душанбе и на 15 км югоизточно от град Рогун. Земетресението е станало на дълбочина 10 км. Няма данни за пострадали или разрушения. Сподели:", "date": "2018.03.30", "title": "Силно земетресение разклати Таджикистан"}
{"url": "http://pik.bg/%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%B8-%D0%B4%D0%B5%D0%BF%D0%BE%D1%80%D1%82%D0%B8%D1%80%D0%B0%D1%85%D0%B0-%D1%88%D0%B5%D1%81%D1%82%D0%B8%D0%BC%D0%B0-%D0%B3%D1%8E%D0%BB%D0%B5%D0%BD%D0%B8%D1%81%D1%82%D0%B8-%D0%B2-%D1%82%D1%83%D1%80%D1%86%D0%B8%D1%8F-news738846.html", "text": "базираното в Прищина албанско електронно издание Gazeta Express Косово ще депортира шестима турски граждани в Турция само няколко часа, след като те бяха арестувани в четвъртък заради предполагаеми връзки с Фетулах Гюлен, пише . Косовската полиция е арестувала шестимата турски граждани, работещи в мрежата училища, притежавани от Гюлен, който се смята от турските власти за организатор на неуспешния опит за преврат срещу турския президент Реджеп Таийп Ердоган през юли 2016 година. Прищинското издание пише, че Министерството на външните работи на Косово е публикувало съобщение в четвъртък, в което се казва, че техните работни визи са отнети, без да се пояснява причината. Турското издание Hurryiet е съобщило, че Разузнавателната служба на Косово, в съдействие с Разузнавателната служба на Турция (МИТ) са провели успешна операция по задържането на въпросните шестима души. „Газета Експерес“ пояснява, че шестимата турски граждани са били ръководители на Гюленистките образователни институции в Косово и въпреки че са имали позволения да живеят в страната, властите са им ги отнели без да дават повече обяснения. Училищната мрежа принадлежи на живеещия в САЩ Фетулах Гюлен. Сподели:", "date": "2018.03.30", "title": " Косовските власти заловиха и депортираха шестима \"гюленисти\" в Турция"}
{"url": "http://pik.bg/%D0%B5%D0%B2%D1%80%D0%BE%D0%B8%D0%B7%D0%B8%D1%81%D0%BA%D0%B2%D0%B0%D0%BD%D0%B5-%D1%81%D0%BB%D0%B5%D0%B4%D1%8F%D1%82-%D0%B2%D1%81%D1%8F%D0%BA%D0%B0-%D0%BA%D1%83%D1%82%D0%B8%D1%8F-%D1%86%D0%B8%D0%B3%D0%B0%D1%80%D0%B8-%D1%87%D1%80%D0%B5%D0%B7-%D1%81%D0%BF%D0%B5%D1%86%D0%B8%D0%B0%D0%BB%D0%B5%D0%BD-%D0%BA%D0%BE%D0%B4-news738888.html", "text": "Всяка кутия цигари със собствено ЕГН - това предвиждат европейските изисквания, които България трябва да въведе. Промените бяха представени от представители на Министерство на финансите пред депутати от парламентарната комисия за наблюдение на приходните агенции. Чрез т.нар. собствен уникален код ще може да бъде проследен пътят на движение на всяка кутия цигари от производствения цех до магазините за продажба. Ще бъдат въведени и нови бандероли за цигарите, които ще бъдат поставени на различно място от това, на което сега се поставят. Очаква се новите промени да влязат в сила след около година. Сподели:", "date": "2018.03.30", "title": "Евроизискване: Следят всяка кутия цигари чрез специален код"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D0%B4%D1%80%D0%B0%D0%BC%D0%B0-%D0%B1%D0%B8%D0%B2%D1%88%D0%B0-%D0%B4%D0%BE%D1%86%D0%B5%D0%BD%D1%82%D0%BA%D0%B0-%D0%BE%D1%82-%D1%81%D1%83-%D0%B6%D0%B8%D0%B2%D1%8F%D0%BB%D0%B0-%D0%B4%D0%BD%D0%B8-%D0%BD%D0%B0%D1%80%D0%B5%D0%B4-%D1%81-%D1%80%D0%B0%D0%B7%D0%BB%D0%B0%D0%B3%D0%B0%D1%89%D0%B8%D1%8F-%D1%81%D0%B5-%D1%82%D1%80%D1%83%D0%BF-%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B0-%D1%81%D0%B8-news738941.html", "text": "Бивш преподавател от Софийския университет живее заедно с куче, котка и разлагащия се труп на съпруга й незнайно колко време, стана ясно в репортаж на сутрешния блок на Bulgaria ON AIR. Случаят стана известен след като съседка на жената сигнализирала полицията, че на етажа на апартамента в София мирише на мърша. Половината лице на съпруга на жената го е нямало, а самата тя е с деменция. Преди в апартамента е живял и осиновеният син на семейството. Той е бил наркоман и е починал. Днес жената е настанена в специализирана медицинска болница. Сподели:", "date": "2018.03.30", "title": "УЖАСЯВАЩА ДРАМА! Бивша доцентка от СУ живяла дни наред с разлагащия се труп на съпруга си!"}
{"url": "http://pik.bg/%D0%BA%D0%BE%D0%B8-%D1%81%D0%B0-%D1%81%D0%B5%D0%B4%D0%B5%D0%BC%D1%82%D0%B5-%D0%B3%D1%80%D0%B5%D1%88%D0%BA%D0%B8-%D0%BA%D0%BE%D0%B8%D1%82%D0%BE-%D1%83%D0%B1%D0%B8%D0%B2%D0%B0%D1%82-%D0%BB%D1%8E%D0%B1%D0%BE%D0%B2%D1%82%D0%B0-%D0%B8-%D0%B1%D1%80%D0%B0%D0%BA%D0%B0-news738896.html", "text": "когато лампата свети уютно от нощното шкафче, когато няма защо да бързате, защото сте си тук, у дома и до вас е любимият – защо много хора се отказват от всичко това? Възможно е ти вече да имаш изградени ергенски навици – прочиташ няколко страници, когато не ти се спи, или пък си пускаш телевизора, защото приятелката ти я няма в skype да си побъбрите. В крайна сметка, трябва да си офиса в 12, нищо че той има заседание в 9. Или пък обратното – ти утре си на изпит, а той успешно е приключил поредния проект. А има още и учители, хирурзи... . Всеки компромис със съня е необмислен и се заплаща солено през годините. След дългия ден, пътят към къщи, грижите и задачите – кой ще те обвини, че имаш желание единствено да се добереш до леглото, да затвориш очи и да се усмихнеш, че нощта е настъпила? На кого друг да разкажеш за всички тези радости и неволи, съпътствали те през деня? Не е необходимо да обсъждаш каквото и да е, нито да даваш съвети, а просто да споделиш емоции. Направи си услуга и изпрати с почести  Instagram, facebook и twitter в коридора. Да си стоят там до утре. по две причини: първо, синият екран ви изолира емоционално един от друг, и второ – цветовете на синия спектър са характерни за сутришните лъчи и затова организмът ви реагира на тях с повишена бодрост. А това означава, че днес няма да се наспите, а и с времето недоспиването ще се превърне в раздразненост и нетърпимост по отношение един на друг. Навикът да пилиш ноктите си в спалнята... „Самият звук от него, от рязането и прочие, идващ от най-личната стая, “ разказва семейният терапевт Беки Уетстън от Литъл Рок в Арканзас. Тя стига до този извод, слушайки многократно оплакванията на пациентите си, именно заради неприятния навик. Започва се с това, че жената, по различни причини оставя съпруга си да заспи, докато тя довършва задачите вкъщи, а след това се промъква на пръсти и тихичко ляга до него. Първата мисъл, която му идва в главата, е, че тя не иска да прави секс. Може би това е така. Вие незабелязано сте се превърнали в добри съквартиранти и избягвате да правите любов? Както е казал Бърнард Шоу, А както твърди Артур Блох, този, който хърка, заспива първи. Където и да е истината всъщност, забележки трябва да се правят така, че отсрещният да не се обиди, и заедно да се търси изход от дадена ситуация. Кои са недоразуменията, които допускаме да развалят не само отношенията с любимия ни човек, но и да разрушат любовта? Психолозите отделят 7 най-разпространени грешки, които убиват любовта и брака. Сподели:", "date": "2018.03.30", "title": "Кои са седемте грешки, които убиват любовта и брака?"}
{"url": "http://pik.bg/%D0%B0%D0%B3%D0%B5%D0%BD%D1%82-%D1%81%D0%B0%D0%B1%D0%B8%D0%BD%D0%B0-%D0%BB%D1%8A%D1%81%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%B4%D0%BE%D1%81%D0%B8%D0%B5%D1%82%D0%B0-%D0%BF%D1%83%D1%81%D0%BD%D0%B0-%D0%BE%D1%80%D0%B8%D0%B3%D0%B8%D0%BD%D0%B0%D0%BB%D0%BD%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%B7%D0%B0-%D0%BF%D1%80%D0%BE%D1%84-%D1%8E%D0%BB%D0%B8%D1%8F-%D0%BA%D1%80%D1%8A%D1%81%D1%82%D0%B5%D0%B2%D0%B0-news738975.html", "text": "Комисията по досиетата пусна оригиналите от досието на Юлия Кръстева на аген на ДС. Както ПИК съобщи, световноизвестният философ, психолог, лингвист и изследовател Юлия Кръстева е била сътрудник на Първо главно управление (външно разузнаване) на Държавна сигурност с псевдоним Сабина, по данни на комисията. Самата Кръстева отрече тази информация в нарочна декларация до френския седмичник \"Обс\", който твърди, че е намерил нейния формуляр на таен агент. \"Това твърдение \"е не само смешно и невярно\", но е \"оклеветяващо\", заявява именитата филоложка пред седмичника  и допълва, че някой иска да й навреди. Тя живее във Франция от половин век. В отговор Комисията по досиетата приложи файлове с автентични данни, които сочат, че Юлия Кръстева е била сътрудник на Държавна сигурност под псевдонима Сабина. „Документи от щатни служители, съдържащи се в и и в Ф1, а.е. 2683; картони – и Сподели:", "date": "2018.03.30", "title": "АГЕНТ САБИНА ЛЪСНА! Комисията по досиета пусна оригинални документи за проф. Юлия Кръстева"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BC%D1%83-news738981.html", "text": "Поздравявам господин Борисов за решението да се изчакат фактите и да не се гонят руски дипломати, нито да се отзавават наши дипломати. Това заяви в парламента лидерът на БСП Корнелия Нинова. Имаме нужда от запазване на канала за диалог и се надяваме България да бъде мост между Европа и Русия в името на мира и спокойствието, допълни тя. Премиерът Бойко Борисов обяви преди минути, че България на този етап няма да гони руски дипломати и ще очакваме повече доказателства по случая \"Скрипал\". Посланикът ни Бойко Коцев пък ще остане у нас за празниците, след което ще се върне в Русия. Сподели:", "date": "2018.03.30", "title": "ПЪРВО В ПИК! НЕВЕРОЯТНО: Корнелия Нинова поздрави премиера Борисов за позицията му!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BB%D0%B5%D0%B4-%D0%B8%D0%BD%D1%84%D0%B0%D1%80%D0%BA%D1%82%D0%BD%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%B2-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D1%8F%D0%B2%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B3%D0%BE%D0%BD%D0%B8%D0%BC-news738970.html", "text": "\"Още от Брюксел изказахме своята теза. С моето гласуване на съвета на ЕС решихме да извикваме на консултации за 1 месец на нашия посланик в Москва. Провел съм няколко разговора с него. В НАТО също сме дали своя глас, на практика сме показали своята солидарност. Ние трябва да запазим канала за комуникация, както направихме с Турция, така и с Русия това влиза в нашите задължения като председателстващи ЕС. Извикването на посланика е достатъчен знак. Това напрежение е невиждано до сега. Затова считам да се ограничим в пълната подкрепа на Великобритания\", посочи Борисов. Както първо ПИК съобщи, премиерът Бойко Борисов събра Съвета за сигурност към правителството заради кризата с руските дипломати. На заседанието бе изслушан и посланика на България в Русия Бойко Коцев, който бе повикан за консултации от Москва, което е меката форма на знак, че между двете държави има проблем. В заседанието участие взеха вицепремиерът и министър на отбраната Красимир Каракачанов, вътрешният министър Валентин Радев и финансовият министър Владислав Горанов, съветника на президента по сигурността Стефан Янев, шефа на ДАНС. \"Посланик Коцев ни запозна какво се говори в Москва, консултациите там, чакаме повече доказателства, ако има такива. И не считаме, че трябва да гоним дипломати или технически лица. Имаме пълна подкрепа за Великобритания, но ясно решение, че за 1 седмица г-н Коцев ще бъде тук\", коментира Борисов. След празниците той ще се завърне там, посочи премиерът. Сподели:", "date": "2018.03.30", "title": "ИЗВЪНРЕДНО В ПИК TV! След инфарктната среща в Министерски съвет Борисов обяви: Няма да гоним руски дипломати! (ОБНОВЕНА)"}
{"url": "http://pik.bg/%D1%81%D0%B8%D0%BD%D1%8F%D1%82%D0%B0-%D0%B7%D0%BE%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%BE%D1%81%D0%BA%D1%8A%D0%BF%D0%B2%D0%B0-%D0%BE%D1%82-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-news738947.html", "text": "От понеделник цената за едночасов престой в „Синя зона\" в Пловдив става 2 лв., вместо досегашните 1,50 лв. Предложението за увеличението на цената на услугата беше прието с 28 гласа „за“, 17 „против“ и 1 „въздържал се“ на сесията на ОбС в края на януари. Местната управа счита, че това е една от мерките за ограничаване броя на автомобилите в централната градска част, както и за подобряване качеството на атмосферния въздух в града на тепетата. Освен с талони по 2 лв. за едночасов престой, срещу същата цена с включено ДДС може да се изпрати SMS на 1332, а монтираните на възлови места 23 паркомата дават възможност да се заплати 1 лев за 30 минути. „Синя зона“ работи от 8:30 ч. до 17:30 ч. в дните от понеделник до събота включително, а в неделя и на официалните празници паркирането в Пловдив е безплатно. Сподели:", "date": "2018.03.30", "title": "Синята зона в Пловдив поскъпва от понеделник"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8%D1%81%D0%BA%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D0%B0%D1%80%D0%B5%D1%81%D1%82-%D0%B7%D0%B0-%D1%83%D0%B1%D0%B8%D0%B9%D1%86%D0%B8%D1%82%D0%B5-%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D0%BE%D1%82-%D0%BD%D0%B0%D1%80%D0%B5%D1%87%D0%B5%D0%BD%D1%81%D0%BA%D0%B8-%D0%B1%D0%B0%D0%BD%D0%B8-news738996.html", "text": "Окръжна прокуратура-Пловдив съобщи, че е внесла искане в съда за мярка неотклонение \"задържане под стража\" за бащата и сина обвинение в убийствоно на бизнесмена Венцислав Младенов. Двамата са обвинени в умишлено убийство, като е установено е, че на 21 март 2018 г., в с. Нареченски бани, обл. Пловдив, двамата обвиняеми, в съучастие, като извършители, умишлено са умъртвили 47-годишния В.М.  По делото се извършват процесуално-следствени действия. Сподели:", "date": "2018.03.30", "title": "Прокуратурата иска постоянен арест за убийците на бизнесмена от Нареченски бани"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D0%B8%D0%B7%D0%B8%D0%B3%D1%80%D0%B0%D0%B5-%D0%BF%D0%BE%D1%81%D1%80%D0%B5%D0%B4%D0%BD%D0%B8%D1%87%D0%B5%D1%81%D0%BA%D0%B0-%D1%80%D0%BE%D0%BB%D1%8F-%D0%BC%D0%B5%D0%B6%D0%B4-news738923.html", "text": "Шефът на Института за дясна политика Георги Харизанов направи горещ анализ на кризата покрай изгонването на руски дипломати заради случая \"Скрипал\", заканите на лидера на \"Атака\" Волен Сидеров да напусне правителството, ако това се случи и у нас, атаките на БСП и президента Румен Радев за лидерската среща в резиденция \"Евксиноград\", на която президентът на Европейския съвет Доналд Туск, председателят на Европейската комисия Жан-Клод Юнкер и президентът на Турция Реджеп Тайип Ердоган седнаха на една маса по идея и под домакинството на българския премиер Бойко Борисов и перспективите след тези разговори. Защо отношенията между партньори и доскорошни приятелски настроени държави внезапно рязко се влошиха? Дали вледеняването на ситуацията в света ще се нажежи до степен на война? Какви са шансовете пред миротворческите совалки на българския премиер Борисов в тази ситуация? Запитан възможно ли е посредническата роля на страната ни от Варна между ЕС и Турция да се пренесе и при случая с Русия Харизанов изтъкна, че това е не само възможно, но и се налага. Ние водим политиката си с Русия открито, за разлика от Германия и Холандия, не лицемерничим, гонейки незначителни служители, а в същото време подписквайки договори с Русия, ние казваме \"не\" на неизгодните договори с Русия. Би било добро предизвикателство да бъдем посредници, мисля, че се работи по този въпрос, каза Харизанов. България ще изиграе своята роля в следващите месеци за подобряване на тона между Русия и ЕС, отсече той. На въпрос може ли БСП да достигне и задмине ГЕРБ, гостът бе категоричен, че БСП нямат ресурса и са в много тежка организационна криза. Не са никаква заплаха за ГЕРБ, заяви анализаторът. Харизанов коментира и различните от позицията на правителството тези на Цветан Цветанов, който лансира, че трябва да се солидаризираме с ЕС по темата за руските дипломати. А в същото време Борисов заяви, че няма да гоним хора от руската мисия, ако не получим доказателства по случая \"Скрипал\". Цветанов е най-малко човек, който би навредил на ГЕРБ, подчерта гостът. По темата с качеството на депутатите, той заяви, че е член на първична организация на ГЕРБ и никой нищо не е събирал, а се кандидатират хора, за които членовете на организацията гласуват и те попадат в листите. Никой никъде не ни е натрапил депутат. Единствено от централата се посочва водач на листата. Оттам-нататъка всички в листите са избрани на районните събрания на организациите. Ако на нас не ни харесват хората в парламента, това е представителната извадка в обществото. Тези хора желаят да се занимават с политика, а иначе има много образовани хора, които не желаят да правят това, коментира Харизанов. Сподели:", "date": "2018.03.30", "title": "САМО В ПИК TV! Георги Харизанов с гореща новина: България ще изиграе посредническа роля между Русия и ЕС!"}
{"url": "http://pik.bg/%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80%D0%B0-%D0%B2-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D0%B3%D1%80%D0%B0%D0%B4-%D0%BF%D1%80%D0%B5%D0%BC%D0%B5%D1%81%D1%82%D0%B8%D1%85%D0%B0-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D1%86%D1%81%D0%BA%D0%B0-%D0%B2-%D1%85%D0%BE%D1%82%D0%B5%D0%BB-%D0%BC%D0%B0%D0%BB%D1%87%D1%83%D0%B3%D0%B0%D0%BD%D0%B8%D1%82%D0%B5-%D1%87%D0%B0%D0%BA%D0%B0%D1%82-%D0%B4%D0%B0-%D1%81%D0%B8-%D0%B2%D0%B7-news738948.html", "text": "Директорът на детско-юношеската школа на ЦСКА Стефан Яръмов проговори за пожара, на който са били подложени вчера децата от школата в нова кооперация в Студентски град. Яръмов е бил с малчуганите, когато избухнала стихията. Имахме много време, нямаше паника, 40-те деца на ЦСКА бяха изведени спокойно от сградата, но всичко в стаите е подгизнало. В момента се чака комисия, която да оцени щетите, има разследване. Надяваме се следобед да влезем по стаите, за да вземем дрехи и техника на децата. Имам уверението, че ще ни осигурят нова кооперация, за да настаним децата. Те в момента са на хотел, посочи директорът. Обадиха се много деца, хора от ръководството. Искаха да вземат деца да спят от тях, допълни той. По думите му пожарникарите работят при много лоши условия, с примитивна техника. Снощи протекъл един от маркучите, стълба засякла при опъването й. Ако имаха като в нормалните страни устройства с пяна, пожарът щеше да бъде потушен за 10 минути, категоричен е директорът на школата. По думите му у нас говорим за големи неща, но липсват елементарни такива. Сподели:", "date": "2018.03.30", "title": "След пожара в Студентски град: Преместиха децата на ЦСКА в хотел! Малчуганите чакат да си вземат дрехите и техниката от стаите"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BF%D0%B8%D1%8F%D0%BD-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%BA%D0%B0%D1%80%D0%BB%D0%BE%D0%B2%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-news739045.html", "text": "Задържаха  управителя на болница в Карлово да шофира в нетрезво състояние. Срещу д-р Христо Пелев има образувано бързо производство. Д-р Пелев е управлявал леки автомобил Субару и е причинил лека катастрофа само с материални щети на паркинга пред община Карлово вчера вечерта, съобщиха от пресцентъра на МВР Пловдив. На място е бил пристигнал екип на пътна полиция, който извършил алкохолната проба. Тя показала 2.2 промила. Управителят на МБАЛ \"Д-р Киро Попов\" е задържан за 24 часа в ареста в Пловдив. Срещу него е образувано бързо производство, пише \"Карлово прес\". По закон той ще трябва да бъде отстранен от длъжност. Сподели:", "date": "2018.03.30", "title": "ОТ ПОСЛЕДНИТЕ МИНУТИ! Арестуваха пиян зад волана шефа на карловската болница"}
{"url": "http://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B9-%D1%83%D0%BD%D0%B8%D0%BA%D0%B0%D0%BB%D0%BD%D0%B8%D1%8F-%D0%BF%D1%80%D0%B8%D1%80%D0%BE%D0%B4%D0%B5%D0%BD-%D1%84%D0%B5%D0%BD%D0%BE%D0%BC%D0%B5%D0%BD-%D1%81%D0%BD%D0%B8%D0%BC%D0%BA%D0%B8-news738932.html", "text": "Факт е, че пръстените са на абсолютно равно разстояние едни от други и от центъра и образуват напълно правилен кръг, което кара повечето любители на конспирацията да смятат, че с именно извънземните са виновниците за появата на мистериозни кръгове. Загадъчна структура, която се вижда от Космоса в пустинята Сахара, е един от най-загадъчните природни феномени . Наричат го Гуел-ел-Ришат или Окото на Сахара . Диаметърът на структурата е 50 км., а уникални кадри на феномена са направили спътници на НАСА. Има много теории за Окото на Сахара. Геолози смятат, че става дума за естествен обект, образуван във времената, когато на Земята не е имало хора . Други вярват, че пръстените са се появили след падане на астероид , а трети, че са се образували от изригването на кален вулкан. Има и по-смели теории – някои вярват, че структурата има уникална прилика с описанията на Атлантида на Платон. Според него, островът е бил кръгъл, разделени в концентрични кръгове от земя и вода. Сподели:", "date": "2018.03.30", "title": "Учени откриха най-уникалния природен феномен (СНИМКИ)"}
{"url": "http://pik.bg/%D0%B2%D0%BE%D0%B5%D0%B2%D0%BE%D0%B4%D1%81%D0%BA%D0%B8-%D1%87%D1%80%D0%B4-%D0%B2-%D0%BC%D0%BE-%D0%B4%D0%B0%D1%80%D0%B8%D1%85%D0%B0-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%BF%D1%83%D1%88%D0%BA%D0%B8-%D0%B8-%D0%BA%D0%B0%D0%BC%D0%B8-%D1%81%D0%BD%D0%B8%D0%BC%D0%BA%D0%B8-news739042.html", "text": "Пушки и кама са сред подаръците на военния министър Красимир Каракачанов, който вчера изпълни 53 години. Едната от пушките е с щик - капсула пушка, образец от 1870-1880 г., а втората е шишане. Воеводите го дариха с колаж на ключови моменти от министерската му кариера с надпис: \"Силата да бъдеш лидер\". Преди да посрещне гостите в МО Каракачанов се появи на комисията но отбрана с кутии бонбони \"Мерси\". \"Понеже комисията е открита за медиите, има само бонбони. Ако минете след 17 часа през министерството, бонбоните ще са свършили, но ще има други възможности\", насочи министърът членовете на комисията. Вчера вицепремиерът обяви пред депутатите, че е поискал от финансовия министър, като подарък за ЧРД повече пари за армията в бюджета догодина. На празника в МО пък се появиха пищни трапези и питки. До министъра неотлъчно беше и депутатката от ВМРО Султанка Петрова. В министерството дойде и лидерът на \"Атака\" и коалиционен партньор Волен Сидеров. Сподели:", "date": "2018.03.30", "title": "Воеводски ЧРД в МО: Дариха Каракачанов с пушки и ками (СНИМКИ)"}
{"url": "http://pik.bg/%D1%81%D0%BB%D0%B0%D0%B2%D0%B8-%D0%B8-%D0%BA%D0%BB%D0%B0%D0%BA%D1%8C%D0%BE%D1%80%D0%B8%D1%82%D0%B5-%D0%BC%D1%83-%D1%81%D0%BF%D0%B5%D0%BA%D1%83%D0%BB%D0%B8%D1%80%D0%B0%D1%82-%D1%81-%D0%BD%D0%B0%D1%80%D0%BE%D0%B4%D0%B0-news739053.html", "text": "Под мотото „Няма такава държава” изчерпаният шоумен отрече всички демократично избрани институции Народът на една държава е онази нейна тъкан, без която тя не може да съществува. Онова ядро, което ѝ дава сили и я крепи във времето и пространството. Затова всяко „заиграване\" с този народ, с неговата воля и интереси, може да нанесе големи вреди на държавата, понякога трудно предвидими и трудно поправими. Когато инструментите на демокрацията се използват във вреда на народа или за негова заблуда, то тази демокрация губи значителна част от своята същност и предназначение. Гледах преди време от малкия екран как шоуменът Слави Трифонов крачеше по коридора към кабинета на главния прокурор, придружен от група предварително уведомени журналисти и си представих „Народния съд“. Въпреки че в прокуратурата има ред за приемане на молби и сигнали, има дори и специална служба „Прием на граждани\", кому беше необходима тази височайша среща? Защо г-н Трифонов не постъпи като другите граждани да подаде сигнала си относно референдума по съответния ред, по който щеше и да му се отговори, а потърси среща „на високо ниво\", огласена в централните новини, под светлините на прожекторите? Защото именно светлините на прожекторите бяха целта, а не друго! Шоуто продължи. Застанал на площада, заобиколен от своите верни сподвижници и от група любопитни зяпачи, на някакъв импровизиран протест той отново попадна под светлините на прожекторите и телевизионните камери, чувствайки се като Цезар, готов да произнесе свещените си слова пред народа: „Veni, vidi, vici!\" (Дойдох, видях, победих!)... Но никой като че ли не го чу. Откъслечни трезви гласове започнаха да предупреждават да не се бърза с наложения от телевизионното шоу референдум, да се изслушат специалисти, внимателно да се проучи чуждият опит, да се види и обратната страна на монетата при използване на пряката демокрация във формирането на властта. Страхът обаче да не бъдат упрекнати, че не се вслушват в „гласа на народа\", караше всички тези гласове да затихнат в някаква криворазбрана политическа коректност. А Слави Трифонов бързаше! Усещайки, че шоуто му вече изчерпва своя капацитет поради досадна повтаряемост и нескривана пошлост, превръщайки политическата сатира в непристойно, противоконституционно нарушаване честта и достойнството на граждани, прикривайки се зад криворазбраната свобода на словото, той започна да се оглежда и за ново поприще, което да задоволи грандиозното му Его. Какво по-удобно място от политиката?! Колко пъти в Шоуто на Слави са се чували различни от неговото мнения? Манипулативно се налагаше само едно!... \"Народът\" се използваше като параван, зад който призивът „Всички са маскари\" намираше уютно убежище... Послушните сценаристи възхваляваха своя вожд и неговите мъдри слова. Под мотото „Няма такава държава\" шоуменът Слави Трифонов отрече всички демократично избрани институции у нас, за да възтържествува неговото име и неговият глас! Това е истината, всичко друго е пушилка без огън! Сподели:", "date": "2018.03.30", "title": "Слави и клакьорите му спекулират с народа  "}
{"url": "http://pik.bg/%D0%BC%D0%B0%D1%81%D0%BE%D0%B2%D0%B0-%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BA%D1%8A%D1%80%D0%BB%D0%B5%D0%B6%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news738990.html", "text": "Акция срещу кърлежите започва през април в Пловдив. При благоприятни метеорологични условия през месец април ще се проведе пролетната масова акция по дезинсекция срещу кърлежи под тепетата. Предвидено е специализираните екипи да обработят приоритетно дворните на училищата /3-ти и 4-ти април/ и на детските градини и ясли в Пловдив /14-ти и 21-ви април/. Ще се обработят и детските площадки на открито, много междублокови пространства, градските градини и паркове, както и площадките за свободно разхождане на домашни кучета, съобщава \"Марица\". Район „Централен“ – 4 , 5  и 10 април Район „Източен“ – 10 и 11 април Район „Северен“ – 11 и 12 април Район „Южен“ – 13, 17 и 18 април Район „Тракия“ – 18, 19 и 20 април Район „Западен“ – от 24 до 27 април вкл. Обработките ще се извършват с разрешени за използване биоцидни препарати в разрешената им за употреба концентрация. Сподели:", "date": "2018.03.30", "title": "Масова акция срещу кърлежите в Пловдив"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BD%D0%B0%D0%B4-34-%D1%85%D0%B8%D0%BB%D1%8F%D0%B4%D0%B8-%D0%B4%D1%83%D1%88%D0%B8-%D1%81%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0%D0%BB%D0%B8-%D0%B7%D0%B0-%D0%BF%D0%BE%D0%BC%D0%BE%D1%89-%D0%BA%D1%8A%D0%BC-%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D0%B0-%D0%BF%D1%80%D0%B5%D0%B7-2017-%D0%B3-news739024.html", "text": "През изминалата 2017 година 34 908 души са се обърнали за помощ и съдействие към институцията. 22 369 са приетите и консултирани граждани в приемната на омбудсмана. Това заяви омбудсманът Мая Манолова на брифинг в Народното събрание за отчет дейността на институцията през 2017 година. „Днес внесохме в парламента годишния доклад за работата, която сме свършили миналата година. В сравнение с 2016 година броят на жалбите е нараснал с 20%, те са били 12 635, като 12 539 от тях са приключени. По тези жалби са отправени над 1800 препоръки до различните и съответни институции. Всяка втора е изпълнена“, каза още тя. „Жалбите, които преобладават са срещу монополните дружества - 3060\", коментира още Манолова. „Следващите по брой жалби са за защита на социални права на гражданите или неплатени заплати, трудова експлоатация, проблеми с пенсионирането и много други. На трето място са жалбите, свързани с изпълнителното производство, а те са намалели след успешната ни законодателна намеса срещу частните съдебни изпълнители и техните свръхправомощия“, допълни омбудсманът. „Жалбите, свързани със свръхзадлъжнялостта на българите са се увеличили през 2017 година или 1752. Отчитаме, че все по трудно хората плащат сметките си към банки, фирми за бързи кредити, лизингови компании и други небанкови институции“, каза още Манолова. \"Фокусът ни е към тези, които са уязвими, сами, унизени и експлоатирани. Готови сме да застанем и зад всеки друг български гражданин, които има нарушени права\", завърши Мая Манолова. Сподели:", "date": "2018.03.30", "title": "Мая Манолова: Над 34 хиляди души са се обърнали за помощ към омбудсмана през 2017 г."}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%B0%D1%85%D0%BC%D0%B5%D0%B4-%D0%BC%D1%83%D1%81%D0%B0-%D1%89%D0%B5-%D1%82%D1%8A%D1%80%D0%BA%D0%B0-%D0%BD%D0%B0%D1%80%D0%BE%D0%B2%D0%B5%D1%82%D0%B5-1-%D0%B3%D0%BE%D0%B4%D0%B8%D0%BD%D0%B0-news739052.html", "text": "Пловдивският апелативен съд  потвърди присъдата на Пазарджишкия окръжен съд и осъди Ахмед Муса на една година ефективно. Останалите 12 имами, подсъдими по делото също са признати за виновни, съобщава \"Трафикнюз\". Съдът намали глобите, наложени от предишната инстанция и оправда напълно Юсуф Горелски. Никой от подсъдимите не се яви в съдебна зала, а присъдата изслушаха само двама от техните адвокати – Красимир Елдъров и адвокат Панкова. Припомняме, че 40-годишният Ахемед Муса бе признат за виновен от Пазарджишкия окръжен съд през март 2014 година по три престъпления по НК - за проповядване на антидемократична идеология, за членство в организация, която си е поставила за цел разпространението на антидемократична идеология (\"Ал Уакф ал Ислями\") и за проповядване на омраза на религиозна основа Пловдивският апелативен съд потвърди присъдата и увеличи наказанието на Ахмед Муса на две години затвор. Муса обжалва и ВКС приема, че жалбата му е основателна, а в хода на делото са допуснати съществени нарушения и липсват мотиви по съществени за делото въпроси. Делото срещу 13-те мюсюлмански духовни водачи започна През 2010 година  след шумна акция на ДАНС, по времето на Цветан  Цветанов като вътрешен министър.  В съдебната зала почти всички свидетели се отрекоха от показанията си, дадени в досъдебното производство. Делото имаше широк обществен отзвук. Сподели:", "date": "2018.03.30", "title": "ПОТВЪРДЕНО! Ахмед Муса ще търка наровете 1 година"}
{"url": "http://pik.bg/%D0%BE%D1%82%D0%BB%D0%B8%D0%B2-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%B8-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-%D1%83-%D0%BD%D0%B0%D1%81-news738931.html", "text": "Регионалната туристическа камара в Бургас покани на среща всички консули на чужди държави у нас на среща преди началото на летния туристически сезон. Отзоваха се само Генералният консул на Република Турция и почетните консули на Държавата Израел, Русия и Украйна. Туристическият бранш отчита спад при руските и израелските туристи през миналата година, предаде БНР. През 2017г. за първи път има спад на руските туристи от над 13%, както и от израелския пазар – над 8%. Почетният консул на Русия в Бургас Тонко Фотев обясни, че причината е в това, че имотите на руснаците у нас вече се продават на вторичния пазар. За Израел това е просто бизнес, смята почетният консул Орлин Мандов. Според него израелците се възползват от всяка по-добра предоставена им възможност – като по-евтини туристически пакети, по-нови и повече самолети за дестинациите. Руските туристи са недоволни най-вече от това, че понякога има дублажи на резервациите, каза Тонко Фотев. Израелските туристи пък искат повече екскурзии и друга съпътстваща почивката им програма. Първите израелски туристи пристигат в Бургас на 1 април. Сподели:", "date": "2018.03.30", "title": "Отлив на руските и израелските туристи у нас"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%B4%D0%B6-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B1%D1%81%D0%BF-%D0%BD%D0%B5%D1%80%D0%B5%D0%B4%D0%BD%D0%BE%D1%81%D1%82%D0%B8-%D0%BD%D1%8F%D0%BC%D0%B0-%D0%BF%D0%B5%D1%81%D1%82%D0%B8%D0%BC-%D0%BD%D0%B0%D0%B4-1-%D0%BC%D0%BB%D0%BD-%D0%BD%D0%B0-%D0%BC%D0%B5%D1%81%D0%B5%D1%86-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news739065.html", "text": "БДЖ отговаря на обвиненията на БСП източвана ли е железницата. По-рано днес депутатът Георги Свиленски \"Направихме съответните пазарни проучвания, които показаха, че за нуждите на дружеството трябва да се направи така, че да се продължи доставката на ток да бъде на цена, близка до пазарните условия. Ако не бяхме направили по целесъобразност тази цена, трябваше да излезем на свободния пазар, а това значеше между 180 и 220 лв., а преди това плащахме 75,33 лв. на мегаватчас. Цената, която плащаме сега, е 94,73 лв. за мегаватчас\", каза управителят на БДЖ-ПП Пламен Пешаров. \"Дружеството потребява 12 500 мегаватчаса на месец. Напарвили сме икономия от над 1 млн. лв. на месец, сами може да изчислите разликата от 180 до 94 лв.\", допълниха от финансовия отдел на БДЖ. \"Регистрацията на БДЖ-ПП на свободния пазар направихме на 1 септември 2016 г. Доставчик на енергията ни е \"Мостенерджи\". Те балансират доставките от свободния на регулирания пазар\", каза Пешаров. Георги Велков, който отговаря за поръчките, уточни: \"Един анексиран договор с количества, със срок, който същите да бъдат заявени, няма как при спазване на Закона за обществените поръчки, няма как да осигури непрекъсваемост. Това поставя в неудобно положение управителя. Прекратената обществена поръчка, е обявена по времето на служебното правителство\". \"В тази връзка искам да подчертая, че в този капан ни поставиха решенията по време на управлението на служебния кабинет. Проверки нека да се правят. Разпоредил съм проверки в началото на тази седмица не само, а и по други обществени поръчки. Много от тях са преди аз да вляза като управител, по време на служебното правителство\", уточни управителят на БДЖ Пламен Пешаров. И се закани, че ако има виновни служители, то те ще бъдат наказани и отстранени. \"За мен това е един опит да се отклони БДЖ от пътя, по който е вървим. С увереност мога да кажа, че сме извадили БДЖ от фалит. Останали са едни 100 млн. лв. дългове към облигационерите. Има решение на правителството и те ще бъдат изплатени тази година. Тръгваме към закупуването на нов подвижен състав, всичко е готово, въпреки заяжданията от всички страни. Имаме начертан път, по който вървим. Надявам се до края на мандата на това правителства да имаме нови мотрисни влакове, които да развиват по-висока скорост\", заяви директорът на БДЖ Владимир Владимиров. \"На БДЖ се гледа като на политика, а това е едно търговско дружество, което трябва да бъде оставено да работи на спокойствие\", завърши Владимиров. И отново се възмути от атаките по железницата. поиска прокуратурата да провери дали внимателно са разплащани средствата от БДЖ за електроенергия. Сподели:", "date": "2018.03.30", "title": "ИЗВЪНРЕДНО В ПИК TV! БДЖ отговори на БСП: Нередности няма, пестим над 1 млн. на месец (ОБНОВЕНА)"}
{"url": "http://pik.bg/%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BE%D1%82%D1%85%D0%B2%D1%8A%D1%80%D0%BB%D0%B8-%D1%81%D0%BF%D0%BE%D1%80%D0%BD%D0%B8%D1%8F-%D0%BF%D1%80%D0%BE%D0%B5%D0%BA%D1%82%D0%BE%D0%B7%D0%B0%D0%BA%D0%BE%D0%BD-%D0%B7%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-news739036.html", "text": "Комисията по земеделие към Народното събрание отхвърли на извънредно заседание спорния проектозакон за горивата. Предложеният закон събуди недоволството на земеделски производители, които се заканиха на 3-ти април да излязат на протестно зареждане в масовите бензиностанции с тежка земеделска техника, съобщава \"Дарик\". Според фермерите и ще им донесе Преди два дни и . Протестът на зърнопроизводителите не е отменен. проектозаконът е либистки големи разходи и загуби. икономическата комисия в парламента отхвърли законопроекта Сподели:", "date": "2018.03.30", "title": "Земеделската комисия отхвърли спорния проектозакон за горивата"}
{"url": "http://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D0%B4%D0%B2%D0%B5-%D1%82%D1%80%D0%B5%D1%82%D0%B8-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B5-%D0%B1%D1%80%D0%BE%D1%8F%D1%82-%D0%B7%D0%B0-%D0%B7%D0%B4%D1%80%D0%B0%D0%B2%D0%B8-news738958.html", "text": "Около 66% от българите или почти две трети от населението у нас, определят здравето си като \"добро\" или дори \"много добро\". Това показват последните данни на \"Евростат\" за здравния статус на европейците. Около 22% от сънародниците ни отчитат здравето си като \"задоволително\", а само 12 на сто смятат, че са в \"лошо\" или \"много лошо\" здравословно състояние. Мъжете у нас дават в по-висока степен позитивен статус на здравето си - около 70 на сто, докато само 63 на сто от жените смятат, че се радват на добро здраве. В същото време, обаче, средната продължителност на живота на дамите е 78,2 г., докато при господата е едва 71,2 г. – едно от най-ниските нива в ЕС. По-ранно проучване показа и че у нас спортуващите са забележително малко. В Европа най-доволни от здравето си са ирландците, а най-недоволни живеещите в Литва и Латвия. Сподели:", "date": "2018.03.30", "title": "\"Евростат\": Две трети от българите се броят за здрави"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%8A%D1%80%D0%B2%D0%B8-%D0%B3%D0%BB%D0%B0%D1%81-%D0%BE%D1%82-%D0%B0%D1%82%D0%B0%D0%BA%D0%B0-%D0%B7%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%BE%D1%84-%D1%81%D1%82%D0%B0%D0%BD%D0%B8%D0%BB%D0%BE%D0%B2-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B2-news739037.html", "text": "С решението да не експулсира руски дипломати премиерът Бойко Борисов изненада всички, но най-вече партията си, каза проф. Станслав Станилов пред \"Фокус\" във връзка с резултата от Съвета по сигурността и решението страната ни да не експулсира руски дипломати. Той приветства решенията на премиера Бойко Борисов и заяви, че всяко нещо е добро, ако завърши добре. Според него премиерът Борисов е изненадал всички. „Изненада най-вече собствената си партия, собствените си депутати и т.н. Очаквах, че ще има компромисно решение след големите празненства на 3 март“, коментира проф. Станилов. По думите му няма как да изгониш руски дипломат, без да имаш нито един аргумент. Депутатът от \"Атака\" определи казаното от председателя на ПГ на ГЕРБ Цветан Цветанов за секретните доказателства по случая „Скрипал“ като глупост. „Всички тези маневри, които се правят под западняшкия натиск, не сработиха, защото България няма никакъв интерес да гони руски дипломати“, заяви депутатът. Той коментира, че страната ни винаги е стоял между Изтока и Запада и така една малка държава оцелява в такава ситуация. „На Борисов не му е лесно“, допълни Станилов. Сподели:", "date": "2018.03.30", "title": "ГОРЕЩА ТЕМА! Първи глас от \"Атака\" за решението на Борисов! Проф. Станилов: Премиерът изненада всички, най-вече ГЕРБ"}
