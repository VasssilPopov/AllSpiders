{"url": "http://pik.bg/%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2---%E2%84%961-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BF%D1%8A%D1%82-news730484.html", "text": "Григор Димитров ще се завърне в игра идната седмица, когато ще участва на турнира на твърди кортове в Дубай, който е от категория АТП 500. Българинът е поставен под №1 в схемата, а справка на \"Тенис 24\" показва, че това се случва за четвърти път в кариерата на Димитров в АТП Уърлд Тур. Първият случай е от края на април 2014-а, когато Димитров оглавява схемата в турнира на клей в Букурещ. В румънската столица българинът печели титлата, негова първа и единствена до момента на червени кортове, като през целия турнир не губи нито един сет. Близо 3 години минават до втория случай, в който Димитров е водач в основна схема. В началото на април 2017-а той получава \"уайлд кард\" за надпреварата на клей в Маракеш и става №1 в схемата в \"последния момент\". Григор обаче не е убедителен в Мароко и губи още в първия си двубой (от Томи Робредо). Третият подобен случай е от края на миналия сезон. На един от любимите си турнири – този в зала в Стокхолм, Григор е поставен под №1 и стига до финала без да загуби сет. В двубоя за трофея обаче Димитров отстъпва пред Хуан Мартин дел Потро, който успява да защити титлата си. От гледна точка на участия във финали, АТР 250 в Стокхолм определено е любимо място за Спортист №1 на България за миналата година. Цели три пъти Димитров е бил финалист в шведската столица, допълват от тенис изданието. Конкретно в Дубай Димитров ще участва за втори път в кариерата си. Първият беше през 2011-а, когато българинът преодоля успешно квалификациите, но в първия кръг на основната схема отстъпи пред Ришар Гаске. Сподели:", "date": "2018.02.25", "title": "Григор Димитров - №1 за четвърти път!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BB%D0%B5%D0%BF%D0%B0-%D0%B1%D1%80%D0%B5%D0%BD%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D1%81%D0%B8-%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BD%D0%B0%D1%88%D0%B8%D1%82%D0%B5-%D1%84%D0%BE%D0%BB-news730415.html", "text": "На Балканите имаме един човешки орган повече от останалите хора по света – душата. Това заяви легендата на сръбската изпълнителка Лепа Брена пред Мариян Станков-Мон Дьо за сутрешния блок на Нова телевизия. „Вижте само през какво сме преминали на Балканите – допълва Лепа Брена. – Войни, робство, конфликти, рухване на империи, смяна на режими. В гените ни има устойчивост. Не съм убедена, че повечето народи по света биха преживели подобни сътресения и толкова болка. Тя ни учи, че можем да ядем само хляб и вода, че може и да не ядем. Учи ни как да съхраним душата си – с музика и ракия. Защото в най-тежките мигове по тези земи именно музиката и ракията са били лекарството за тези души. Титовата Югославия беше като предшественик на Европейския съюз. Имахме шест републики, една валута и председател, който е бил безкрайно уважаван по целия свят. Не помня по целия социалистически лагер да е имало друг толкова уважаван лидер като Тито. В региона се пътуваше с една лична карта и се уважаваше вероизповеданието на всеки. Сексуалната му ориентация. Може би, не точно като днес, но го имаше. И беше прекрасно. Днес на Балканите политиците спекулират с темата за сексуалността и често правят нелогични неща. Вместо да се бунтуват, че в региона не можем да напреднем икономически,  скачат срещу религиите и сексуалността, а това са неща, заради които хората не трябва да воюват“. Изпълнителката каза още, че никога не си е давала сметка колко е красива. И винаги се е старала да очарова публиката с музиката, а не с визията си. „За мен красиви жени са София Лорен, Ракел Уелч, Клаудия Кардинале. Имената звучат красиво. А когато кажат Фахрета Яхич, не е така. Вероятно и сама щях да променя името си, но вече ме бяха нарекли Брена. После дойде и Лепа. С годините разбрах, че за жената на Балканите е важно да предизвика уважение у другите. Иначе най-добре се усещам сега. А най-красива – може би 1987 – 1988 година. След смъртта на Тито ситуацията беше тежка и се появиха много вицове. Тогава се роди и прословутата шега, че ако Лепа Брена се съгласи да стане част от харема на шейха на Абу Даби, той ще изплати дълговете на страната“. Лепа Брена заяви, че е отложила концерта си в България през миналата година заради здравословен проблем. „Имам тромбоза от 2005 година – каза тя. – Появи се заради голямото напрежение. Не знаех нищо за тромбозата. Случи се на концерт в Швейцария. Докато пеех на сцената, видях как ръката ми стана цялата синя. На следващия ден се прибрах в Белград и ме приеха веднага в болница. От тогава всеки ден пия хапчета, много вода. Освен това, вместо по 20 часа, както бях свикнала, работя само по 8 часа. Тромбозата напомни за себе си миналата година, малко преди концерта в България. Трябваше незабавно да си дам почивка. Иначе приемам България като мой втори дом. Много обичам българската публика и с нетърпение очаквам сега концерта си“. Лепа Брена заяви, че е слушала и българска музика. „Всички ваши певици изглеждат еднакво физически – коментира Лепа Брена. - Имате перфектни певици, но те трябва да дават на хората песен, а не гърди”. Певицата коментира и отношенията си със съпруга си Слободан Живойнович. „Не съм вярвала, че ще преживея такава голяма любов, която ще се развие толкова бързо - каза тя – Видях го за първи път в списание. Един приятел ми го показа. Не знаех кой е, но веднага поисках да се запознаем. Беше лудо време. Честно казано, той направи много повече жертви за да сме заедно. Най-често ме критикува за чистотата. Че буквално малтретирам всички у дома, когато става дума за чистота“. Лепа Брена отново се върна и към най-трудния момент за нея и близките й – отвличането на сина й Стефан. „Това бе наистина нещо страшно – се връща към 2000 година Лепа Брена около отвличането на сина й Стефан. – Когато някой ти отнеме детето, е нещо, което не можеш да си представиш. Когато по телефона ми казаха, че Стефан е отвлечен, загубих съзнание. Тогава се запитах дали има смисъл да живея. В такъв отвратителен момент най-важното е да върнеш детето си в къщи. Ужасяващо бе. От това може да се направи филм. Все едно някой да ти разпаря тялото и така да вървиш срещу целия свят, без да имаш право на нищо. Виновниците не са наказани и до днес. Но това е държавата, която е позволила да се случи такава трагедия. Рибата се вмирисва от главата. Не може да е работа на аматьори. Виновни са тези, които по това време са били държавата. Не искам да си мисля как моето дете е преживяло това. Да стои пет дни с качулка на главата, да го хранят през нея. Да му казват, че и за секунда, ако я свали, няма да остане жив. Дали това дете е заслужило това, в тази страна. Това е срам за моята страна“. Лепа Брена говори пред Мариян Станков - Мон Дьо за... Балканската икона Лепа Брена подготвя поредната голяма... По здравословни причини и вследствие на лекарска забрана,... Сподели:", "date": "2018.02.25", "title": "ЕКСКЛУЗИВНО! Лепа Брена направи шокиращо признание за здравето си и разкритикува нашите фолк диви"}
{"url": "http://pik.bg/%D0%BC%D1%80%D1%8A%D1%81%D0%BD%D0%B8%D1%8F%D1%82-%D0%B2%D1%8A%D0%B7%D0%B4%D1%83%D1%85-%D1%80%D0%B0%D0%B7%D0%B1%D0%BE%D0%BB%D1%8F-1-%D0%BC%D0%BB%D0%BD-%D0%B1%D1%8A%D0%BB%D0%B3%D0%B0%D1%80%D0%B8-news730233.html", "text": "„Потопени сме постоянно в мръсен въздух, особено живеещите в големите градове. Дори не искам да споменавам баналните вече данни, че пет града в България са в Топ 10 на най-замърсените в Европа. Нека не плашим хората кои са тези градове.” Така началникът на клиниката по белодробни заболявания на ВМА проф. Коста Костов коментира темата с увеличаващите се заболявания заради мръсния въздух. Според Костов в България има близо 1 млн. души, които страдат директно заради мръсния въздух. 500 000 души от тези хора страдат от хронично обструктивни белодробни болести. 300 000 от тези хора страдат от астма. 150 000 от болните са деца, а по-малко от 100 000 от всички болни се лекуват активно. По думите на професора мръсният въздух може да повлияе от гледна точка на генетичните увреждания – ако генетично има заложено проявление на дадена болест, свързана с мръсния въздух, то мръсният въздух подсилва това. „Вредните фини частици влизат дълбоко-дълбоко в белия дроб и там се случват определени неща”, подчертава Костов. 1/4 от болестите се дължат на мръсния въздух. Това се отнася преди всичко до респираторните инфекции и болестите на стомашно-чревния тракт, затова предстоящите изменения в климата ще направят последствията от замърсяването още по-сериозни преди всичко в бедните страни, съобщиха експерти от Световната здравна организация. Сред най-разпространените мерки в борбата срещу фините прахови частици са маските за уста. Колко ефективни обаче са те? Медицинската маска, която масово се продава в аптеките, е неефективна само час след слагането си. Тя дори може да се превърне в източник на зараза, тъй като пропуска газове и фини прахови частици. София и Русе са с най-мръсен въздух по показател фини... Сподели:", "date": "2018.02.25", "title": "Мръсният въздух разболя 1 млн. българи"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%B0%D1%86%D0%BD%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81%D0%BD%D0%B8%D0%BC%D0%BA%D0%B8-news730513.html", "text": "Министър-председателят Бойко Борисов пристигна в Лондон, където ще присъства на откриването на Инвестиционен форум за Западните Балкани. Ето какво написа по този повод премиера във Фейсбук: Пристигнах в Лондон, където утре ще присъствам на откриването на Инвестиционен форум за Западните Балкани, който се организира от Европейската банка за възстановяване и развитие. Основна цел на форума е да събере лидерите от региона с потенциални инвеститори от цял свят и да бъдат обсъдени възможностите за привличане на повече подкрепа от частния, финансовия и публичния сектор за реализацията на стратегически инфраструктурни проекти в Западните Балкани. Министър-председателят Бойко Борисов ще открие... Сподели:", "date": "2018.02.25", "title": "ИЗВЪНРЕДНО В ПИК! Премиерът Борисов кацна в Лондон (СНИМКИ)"}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0%D1%82-%D1%81%D1%82%D0%B0%D1%80%D0%B8%D1%82%D0%B5-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D1%81%D0%BB%D0%B5%D0%B4-%D0%BE%D1%86%D0%B5%D0%BD%D0%BA%D0%B0-%D0%B7%D0%B0-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5-%D0%BE%D1%82-%D0%B5%D0%BA%D0%BE%D0%B8%D0%BD%D1%81%D0%BF%D0%B5%D0%BA%D1%86%D0%B8%D1%8F%D1%82%D0%B0-news730491.html", "text": "Притежателите на разрешителни за лекарства, каквито са дистрибуторите ще могат да унищожават лекарства с изтекъл срок на годност, отклонение от стандарта или с нарушени опаковки с разрешение от Регионалните здравни инспекции и след оценка за замърсяване на регионалната инспекция на околната среда и водите. Това предвижда проект на Наредба за условията и реда за унищожаването, преработването или използването за други цели на лекарствени продукти, която е публикувана на сайта на Министерството на здравеопазването за обществено обсъждане, пише \"Монитор\". В тридневен срок, след като подадат заявление в съответната регионална здравна инспекция те ще трябва да подадат искане за становище от екоинспекцията, а ако е необходимо ще трябва да уведомят и МВР, става ясно още от проектодокумента. От здравното ведомство обясняват, че предлаганата наредба е изготвена във връзка с необходимостта от създаване на нова нормативна уредба, тъй като старата е морално остаряла. Сподели:", "date": "2018.02.25", "title": "НОВИ ПРАВИЛА! Унищожават старите лекарства след оценка за замърсяване от екоинспекцията"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-20-%D0%BC%D0%B8%D0%BD%D1%83%D1%82%D0%B8-%D0%BB%D0%B5%D1%81%D0%BD%D0%B8-%D1%82%D0%B8%D0%B1%D0%B5%D1%82%D1%81%D0%BA%D0%B8-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D1%8F-%D0%B2%D1%80%D1%8A%D1%89%D0%B0%D1%82-%D0%BC%D0%BB%D0%B0%D0%B4%D0%BE%D1%81%D1%82%D1%82%D0%B0-news730227.html", "text": "Един от най-лесните начини да поддържате здравето си и да се радвате на дълголетие е като практикувате редовно 5 тибетски упражнения, познати още като „петимата тибетци“ или „петте ритуала на младостта и жизнеността“. Поради холистичния си подход всяко от 5-те упражнения се повтаря 21 пъти, защото тибетците смятат това число за свещено и символ на съвършенство. За изпълнението на всички упражнения са нужни само около 20 минути. Според източната философия тези упражнения повишават жизнената енергия, удължават живота, помагат за отслабване и поддържат цялостното здраве. При редовно практикуване дамите, които ги изпълняват, си гарантират регулиране на храносмилателната система, дишането, нервната система, съня и всички процеси в тялото. Упражненията трябва да се изпълняват в такова темпо, че да не предизвикват прекомерна умора и задъхване. Движенията се изпълняват ритмично, без паузи между отделните упражнения и частите им. При първото застанете прави и разтворете ръце встрани. Започнете бавно да се въртите на място по часовниковата стрелка. Когато усетите леко виене на свят, спрете. Ако правите упражненията за първи път, е нормално да получите замайване след 10-ото завъртане. Затова, ако имате проблеми с главозамайването, започнете с 5 завъртания и постепенно ги увеличавайте. Без да правите продължителна пауза, пристъпете към следващото упражнение. Легнете по гръб на земята, най-добре върху постелка за йога. Поставете ръцете с длани върху земята. Леко повдигнете главата напред, притиснете ръцете към земята и повдигнете двата крака заедно нагоре. В крайно положение краката трябва да бъдат повдигнати вертикално нагоре, но без да се отлепя целият таз от пода. След това в обратния ред свалете краката надолу и придвижете главата назад. При третото от легнало положение се придвижете до позиция на колене. В това положение краката ви трябва да бъдат в контрашпиц, а ъгълът между бедрата и пода да е 90 градуса. Сложете ръцете зад тялото в областта малко под седалището. Наклонете главата назад и извийте гърба. Върнете се до изходно положение. При извиването на тялото назад вдишвайте, а при връщането напред издишвайте. След това седнете на постелката с изправени напред крака, а ръцете поставете с длани към земята. Стегнете тялото и повдигнете таза нагоре. В крайно положение тялото трябва да бъде хоризонтално на пода, а главата - изтеглена назад. По обратния начин се върнете до изходно положение. При последното застанете в положение като за лицева опора, но с изправена нагоре горна част на тялото. От това положение изтеглете седалището назад и нагоре, докато тялото заеме формата на равнобедрен триъгълник. Сподели:", "date": "2018.02.25", "title": "САМО ЗА 20 МИНУТИ! Лесни тибетски упражнения връщат младостта"}
{"url": "http://pik.bg/%D0%BE%D1%82%D0%BA%D1%8A%D0%B4%D0%B5-%D0%BF%D0%BE-6-%D0%B8%D0%BC%D0%B0-%D0%BD%D0%BE%D0%B2%D0%B8-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B8-%D0%BC%D0%B5%D1%81%D0%B5%D1%87%D0%BD%D0%BE-%D1%83-%D0%BD%D0%B0%D1%81-news730234.html", "text": "По 6 души на месец стават милионери в България, като общо за година сънародниците ни със сметки над 1 млн. лева са се увеличили със 71, сочат последните данни на Българската народна банка (БНБ). Така се оказва, че към края на миналата година богаташите у нас са били 833. Те притежават общо 2,030 млрд. лева, т.е. средният размер на депозита на всеки един от милионерите е около 2,4 млн. лева. За сметка на хората с много пари, то броят на тези, които са успели да сложат в банките малки суми до хилядарка, намалява. В края на 2016 г. в банковата ни система е имало 6,9 млн. влога с по 1000 лева, а година по-късно броят им намалява с близо 500 хил. Със спестявания между 1000 и 2500 лева разполагат малко над 1 млн. нашенци, като техните депозити възлизат на 1,75 млрд. лв. Общо домакинствата у нас се оказва, че кътат 47,8 млрд. лв. Сподели:", "date": "2018.02.25", "title": "ОТКЪДЕ?! По 6-има нови милионери месечно у нас"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-41-%D0%B3%D0%BE%D0%B4%D0%B8%D1%88%D0%B5%D0%BD-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D0%B2%D0%B5%D1%80%D0%B5%D1%8F-%D1%81-%D0%B3%D0%BE%D0%BB%D1%8F%D0%BC-%D1%88%D0%B0%D0%BD%D1%81-%D0%B7%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news730482.html", "text": "Защитникът на Верея Хюсеин Сюлеймани получи повиквателна за националния отбор на Саудитска Арабия по футбол. Той попадна в разширения състав на страната си, която се подготвя за участие във финалите на Световното първенство в Русия. Саудитска Арабия ще играе контрола срещу Ирак на 28 март. Сюлеймани, който през януари навърши 41 години, пропусна заради контузия първите два мача на Верея от втория дял от шампионата (0:5 от ЦСКА и 0:2 от Дунав), но вече е възстановен и поднови тренировки със съотборниците си, пише \"Спортал\". За първи път в историята жените ще имат право да... Сподели:", "date": "2018.02.25", "title": "Уникално! 41-годишен футболист на Верея с голям шанс за участие на Мондиала"}
{"url": "http://pik.bg/%D0%BA%D0%BE%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80%D0%B8-%D0%BD%D0%B0%D0%B4%D0%B4%D0%B0%D0%B2%D0%B0%D1%82-%D0%B7%D0%B0-%D0%B7%D0%B0%D1%8F%D0%B2%D0%BB%D0%B5%D0%BD%D0%B8%D0%B5-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D0%BD%D0%B0-%D1%81%D1%82%D0%B8%D0%B2-%D0%B4%D0%B6%D0%BE%D0%B1%D1%81-news730463.html", "text": "Заявлението за постъпване на работа, подадено от съоснователя на Apple, Стив Джобс преди основаването на тази компания, се предлага на търг в САЩ за 50 000 долара. Онлайн търгът ще се проведе от 8 до 15 март, съобщиха в петък аукционната къща RR Auction, базирана в Бостън (щата Масачузетс). Лотът представлява формуляр, датиран от 1973 г. и попълнен собственоръчно от Стив Джобс с правописни грешки. По-специално, изобретателят е написал с малки букви фамилно си име и името на колежа в Орегон, където е учил шест месеца. Рядък апарат на име „Епъл-1“ – първият... Сподели:", "date": "2018.02.25", "title": "Колекционери наддават за заявление за работа на Стив Джобс"}
{"url": "http://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%B6%D0%B5%D0%BD%D0%B8%D1%82%D0%B5-%D1%81%D0%B0-%D0%BF%D0%BE-%D0%BA%D0%BE%D1%80%D0%B5%D0%BA%D1%82%D0%BD%D0%B8-%D0%BF%D0%BB%D0%B0%D1%82%D1%86%D0%B8-%D0%BD%D0%B0-%D0%B1%D0%BE%D1%80%D1%87%D0%BE%D0%B2%D0%B5-news730495.html", "text": "Жените са по-коректни платци на борчове, отколкото мъжете. Това е един от изводите от експресен телефонен сондаж на „Галъп интернешънъл“. Общото заключение е, че по-слабият пол се справя с доста повече неща от силния, но женската част от обществото е по-подценена, пише \"Монитор\". Оказва се, че редица бизнескачества са по-присъщи на жените, но ролята им като ръководители у нас е все още пренебрегвана от обществото ни и явно има нужда от насърчаване, сочи проучването. По-голямата част от отговорилите – 75% смятат, че жените са по-дисциплинирани от мъжете, 69 на сто пък мислят, че нежната половина от човечеството са по-лоялни и всеотдайни. Освен това над половината от респондентите са категорични, че жените са по-некорумпирани от мъжете. Колебание в общественото мнение се наблюдава само по едно от тестваните твърдения – че жените са по-пестеливи. Тук съгласието е на практика колкото и несъгласието. Около 48% от всички анкетирани изразяват съгласие с твърдението „Като цяло жените са по-пестеливи от мъжете“, но на практика също толкова (47%) не са съгласни. Останалите се колебаят. Мнозинство от 68% от българите смятат, че биха били (или са) добри ръководители. При мъжете този дял е 72%, а при жените е 63%. И тук се оказва, че мъжете са по-самоуверени, възможно е и това да е стереотип – че мъжът именно е ръководител, а жената - не. Сподели:", "date": "2018.02.25", "title": "ЛЮБОПИТНО! Жените са по-коректни платци на борчове"}
{"url": "http://pik.bg/%D0%BA%D1%80%D0%B8%D0%B7%D0%B0-30-000-%D0%B2%D0%B8%D1%81%D1%88%D0%B8%D1%81%D1%82%D0%B8-%D0%B1%D0%B5%D0%B7-%D1%80%D0%B0%D0%B1%D0%BE%D1%82%D0%B0-news730229.html", "text": "31 000 души с висше образование са без работа, показват данните на НСИ за последните четири месеца на 2017 година. Хората със средно образование, които нямат препитание, са малко над 90 хиляди. Проучването показва, че по-голямата част от безработните са мъже – 101 000. Жените, които си стоят вкъщи, са 87 хиляди. Най-често хората търсят работа със съдействието на роднини или приятели, твърдят данните. Въпреки безработицата, възрастовия праг за започване на трудова дейност пада. В момента 1700 непълнолетни вече работят. Сподели:", "date": "2018.02.25", "title": "КРИЗА! 30 000 висшисти без работа"}
{"url": "http://pik.bg/%D1%81%D0%BD%D1%8F%D0%B3-%D0%B8-%D0%BB%D0%B5%D0%B4-%D1%81%D0%BA%D0%BE%D0%B2%D0%B0%D1%85%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B8-%D1%8E%D0%B6%D0%BD%D0%B0-%D1%81%D1%8A%D1%80%D0%B1%D0%B8%D1%8F-news730437.html", "text": "Сняг и лед блокираха пътищата на Централна и Южна Сърбия, като на места снежната покривка вече надхвърли 10-20 см., съобщава електронното издание на белградския Тelegraf, цитирано от Фокус. Изданието съобщава за въведени ограничения от пътната полиция, която не допуска по пътищата автомобили без зимно оборудване. Сподели:", "date": "2018.02.25", "title": "Сняг и лед сковаха Централна и Южна Сърбия"}
{"url": "http://pik.bg/e%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D0%BD%D0%B8-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%BF%D1%80%D0%B5%D0%B7-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%BD%D0%B0-%D0%B6%D1%8A%D0%BB%D1%82%D0%BE%D1%82%D0%BE-%D0%BA%D1%83%D1%87%D0%B5-news730219.html", "text": "След като изминалата Година на Огнения Петел изпълни света с оптимизъм и желание за промяна, Годината на Земното Куче настъпва със своя консерватизъм и вероятно ще бъде белязана от конфликти, финансови проблеми и природни бедствия, вещаят астролози, цитирани от ДПА. Китайците посрещнаха Новата година на 16 февруари. Според известния хонконгски астролог и специалист по фън шуй Реймънд Ло светът обаче трябва да се подготви за година, белязана от трудности във финансовата сфера и международните отношения. Ло не изключва „от сметката“ и природните бедствия. Предишните две години – на Петела и Маймуната, преминаха под знака на оптимистичния огнен елемент. Следващите две години – на Кучето и Свинята (Глигана), ще бъдат подвластни на консервативния земен елемент, способен да потуши огъня. Реймънд Ло предупреждава, че човечеството трябва да има нагласата за нови природни бедствия, особено свързани с почвата – земетресения, свлачища. Астрологът припомня, че Земното Куче идва веднъж на 60 години. При предишната му поява през 1958 г. земетресения в Иран, Еквадор, Русия и Япония отнемат живота на стотици хора. Същата година бележи началото на Големия глад в Китай. В международните отношения специалистът очаква конфликти, религиозно напрежение и противопоставяне на „консервативнитеелементи“ срещу прогреса и промяната. Световните лидери, сред които президентът на САЩ Доналд Тръмп, британската министър-председателка Тереза Мей и японският премиер Шиндзо Абе, също трябва да се настроят за трудна година. Добър късмет може да споходи руския президент Владимир Путин и китайския му колега СиЦзинпин. Родените в Година на Кучето като Доналд Тръмп и съпругата му Мелания, също могат очакват предизвикателства. Реймънд Ло отбелязва, че те могат да се предпазят, носейки висящи украшения с изображение на заек, които да „разсейват“ кучето. Негативни вибрации вероятно ще почувстват и родените в Годината на Дракона. Защитени ще бъдат родените под знака на Заека, Тигъра и Коня. О свен президентската двойка на САЩ в Година на Кучето са родени бившият държавен глава Джордж Уокър Буш, холивудският актьор Силвестър Сталоун, певците Мадона, Майкъл Джексън и Дженифър Лопес, и манекенките Клаудия Шифър и Наоми Кембъл. Сподели:", "date": "2018.02.25", "title": "Eто какво ще ни се случва през годината на Жълтото куче "}
{"url": "http://pik.bg/%D0%BF%D0%BE-%D0%BD%D0%B8%D1%81%D0%BA%D0%B8-%D0%B4%D0%B0%D0%BD%D1%8A%D1%86%D0%B8-%D0%B7%D0%B0-%D0%B6%D0%B8%D0%B2%D0%BE%D1%82-%D0%BD%D0%B0-%D1%81%D0%B5%D0%BB%D0%BE-news730236.html", "text": "Целенасочена държавна политика за селата, която да включва данъчни облекчения и преференции по европроектите, предложи вицепрезидентът Илияна Йотова. Така селата нямало да са зависими от големите градове и младите ще бъдат привлечени в тях. „Хората в българските села са най-застрашени в цяла Европа от социално изключване. Зад тази купешка дума и това понятие стоят много тежки и тревожни показатели. Почти всеки месец затваря по едно българско село. Държавата, политиците и институциите са в огромен дълг към българските села“, заяви Йотова. Според нея данъчните облекчения са възможност да се ползват с привилегии европейски средства, т.е. по-малките общини да не остават в зависимост от големите градове, а напротив - да бъдат достатъчно самостоятелни. Сподели:", "date": "2018.02.25", "title": "По-ниски данъци за живот на село"}
{"url": "http://pik.bg/%D0%B1%D0%B8%D1%82%D0%BA%D0%B0-%D1%81-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BE%D1%81%D1%83%D0%B5%D1%82%D0%B8%D0%BB%D0%B8-%D0%B4%D0%B2%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-2018-%D0%B3-news730478.html", "text": "Два подготвяни атентата са били осуетени във Франция от началото на годината - един срещу голямо спортно съоръжение, друг срещу обект на въоръжените сили. Това съобщи френският министър на вътрешните работи Жерар Колон, цитиран от \"Франс прес\" и БТА. \"Единият застрашен обект се е намирал в Южна Франция, другият - в западен регион, уточни Колон, който говори пред радио \"Европа 1\", телевизия \"Си-Нюз\" и стопанския всекидневник \"Лез Еко\". Избралите за мишена спортното съоръжение бяха решили да вземат \"на прицел младите хора\", отбеляза той. Във връзка с тези случаи има задържани, които в момента са \"в затвора\" и са били \"следени\", уточни Колон. \"Всъщност по този начин успяхме да осуетим плановете им\", посочи той и отказа да даде повече подробности. Колон обаче обърна внимание, че става дума за лица, вписани във френския регистър на личните данни, използван за превенция на радикализацията с терористична насоченост. В тази връзка френският вътрешен министър подчерта, че в момента са затворени три джамии в страната, \"защото там е бил възхваляван тероризмът\". Миналата година във Франция по официални данни са били осуетени общо 20 атентата. Сподели:", "date": "2018.02.25", "title": "БИТКА С ТЕРОРИЗМА! Във Франция осуетили два атентата от началото на 2018 г."}
{"url": "http://pik.bg/%D1%88%D0%BE%D0%BA-%D0%BC%D0%BE%D0%B1%D0%B8%D0%BB%D0%B5%D0%BD-%D0%BE%D0%BF%D0%B5%D1%80%D0%B0%D1%82%D0%BE%D1%80-%D0%B8%D1%81%D0%BA%D0%B0-10-%D0%B1%D0%BE%D0%BD%D0%B0-%D0%BE%D1%82-%D0%BA%D0%BB%D0%B8%D0%B5%D0%BD%D1%82-news730232.html", "text": "Потресена перничанка предупреждава българите да бъдат бдителни и да проверят стриктно сметките си към мобилния оператор „Теленор“. В гневното си писмо тя пише: „Ден след като засякоха телефона на моя приятел от 25 лева и някакви стотинки на 5.02 , аз го платих на 6.02. Ден след това го изключват поради надвишен лимит от 115 лв. И това им се заплати . Към днешна дата телефонът пак е спрян.След обаждане на 123 операторът ми каза, че трябва да заплатя 10 000 лева, защото е превишил лимита?!? Това са много пари, при положение че в периода, за който е тази сума, телефонът не е използван! От 123 ми отвърнаха, че може да е някаква грешка може би и той или трябва да пусне жалба и да падне чакане без отговор, или да си заплати въпросната сума! Искам да кажа, че това не е нормално!“. Сподели:", "date": "2018.02.25", "title": "ШОК! Мобилен оператор иска 10 бона от клиент"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%B5%D0%BA%D1%80%D0%B0%D0%BD-%D0%B1%D0%BD%D1%82-%D1%86%D0%B0%D0%BA%D0%B0-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%86%D0%B8%D1%8F%D1%82%D0%B0-%D1%81-%D0%BA%D1%83%D0%BB%D1%82%D0%BE%D0%B2%D0%B0%D1%82%D0%B0-%D0%B8%D0%B3%D1%80%D0%B0-%D1%81%D1%82%D0%B0%D0%BD%D0%B8-%D0%B1%D0%BE%D0%B3%D0%B0%D1%82-%D0%BD%D0%BE%D0%B2-%D0%B2%D0%BE%D0%B4%D0%B5%D1%89-%D1%81%D0%BC%D0%B5%D0%BD%D1%8F-%D0%BD%D0%B8%D0%BA%D0%B8-%D0%BA-news730486.html", "text": "Култовата тв игра „Стани богат“ се завръща на екран. Предаването ще се излъчва вече по БНТ, съобщава вевести.бг. Продукцията вървеше по Нова тв с прекъсвания от 2001 до 2014. Лице на играта още от старта й е Ники Кънчев, има вероятност обаче новият сезон да е с нов водещ. Засега не се знае кога точно ще тръгне шоуто, нито в кои дни от седмицата ще се излъчва. „Стани богат“ е телевизионна игра с оригинално заглавие „Кой иска да бъде милионер?“, създадена от британската компания Celador. Припомняме, че през седмицата Българската национална телевизия обяви конкурс за подбор на проекти, създадени от независими български продуценти. Обществената телевизия ще предостави възможност на най-добрите и атрактивни идеи да получат своята телевизионна реализация. До края на март независими продуценти могат да представят своите предложения за ток-шоу на здравна и на семейна тематика, за развлекателно спортно предаване и за лайф-стайл проект, който да запознава зрителите с новостите от архитектурата, дизайна и модата. Една от позициите в конкурса на БНТ е за специализирано предаване за съвременно световно и българско кино. За участие в подбора ще се приемат оригинални авторски идеи за предавания, насочени към широка аудитория. Мисията на обществената телевизия е да излъчва програми, които отговарят на широкия спектър от потребности в обществото, като гарантира свободата и многообразието на мнения и позиции. Най-малко 12% от програмното време на БНТ трябва да бъде предвидено за европейски произведения, създадени от независими продуценти. Обявеният от ръководството на обществената телевизия конкурс е възможност продуцентски компании да участват със свои утвърдени формати и иновативни творчески концепции и уникален шанс за млади и амбициозни творци да получат авторитетна подкрепа на своите проекти, посочват от БНТ. Скандалите около Нова телевизия нямат край, дори и в... Водещият на \"ВИП Брадър\" е чисто нов човек, откакто... Сподели:", "date": "2018.02.25", "title": "ОТНОВО НА ЕКРАН! БНТ цака конкуренцията с култовата игра \"Стани богат\"! Нов водещ сменя Ники Кънчев"}
{"url": "http://pik.bg/%D0%B2%D0%B0%D0%B6%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%BC%D0%B2%D1%80-%D0%B7%D0%BE%D0%B2%D0%B5-%D1%81%D0%BF%D0%B0%D0%B7%D0%B2%D0%B0%D0%B9%D1%82%D0%B5-%D1%82%D0%B5%D0%B7%D0%B8-%D0%BF%D1%80%D0%BE%D1%81%D1%82%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B7%D0%B8%D0%BC%D0%BD%D0%B0%D1%82%D0%B0-%D0%B1%D1%83%D1%80%D1%8F-%D0%B2%D1%80%D1%8A%D1%85%D0%BB%D0%B8%D1%82%D0%B0%D1%89%D0%B0-%D1%81%D1%82-news730472.html", "text": "През следващите дни се очакват различни по сила и интензитет метеорологични явления. Спазването на няколко прости правила може да предпази нас, нашите близки и имущество при възникването на обилен снеговалеж, снегонавявания и силен вятър, посочват от пресцентъра на МВР. Експертите съветват: При обилен снеговалеж, снегонавявания и обледенявания: Ако не е крайно наложително, отложете пътуването си – възможно е за определен период от време част от пътищата да се окажат затворени поради навявания. Ако все пак решите да тръгнете с автомобил, проверете дали имате достатъчно гориво, въже, лопатка, фенерче и брадва. Гумите трябва да не са много напомпани, поставете вериги. Изберете първокласните пътища, те се почистват с предимство. Карайте бавно и внимавайте, когато минавате покрай сгради, електропроводи и дървета. Облечете топли дрехи и подходящи обувки, вземете със себе си достатъчно вода и храна. Ако по пътя забележите затрупани автомобили, маркирайте мястото и веднага съобщете за това на тел. 112. В случай че сте затънали в навявания от сняг, завържете дреха с ярък цвят на антена, странично огледало или на друго подходящо място, за да бъде забелязан автомобилът ви. Окажете помощ на изпадналите в беда. Измръзналите части на тялото се разтриват със спирт и леко се масажират. Не разтривайте със сняг - тялото допълнително се охлажда и може да се нарани кожата. Не спирайте да почивате на открито. Ако обстановката се усложнява, преустановете пътуването - спрете в най-близкото населено място. Когато трябва да вървите пеша се екипирайте с подходящи обувки и топли дрехи. Избягвайте да се придвижвате сами, движете се далече от сгради, електропроводи, стълбове и дървета, вземете мерки против измръзване на крайниците. Носете лекарства и термос с чай или други топли и подсладени напитки. При силен вятър и смерч: Ако сте в къщи, изключете тока, водата и газта, затворете плътно вратите и прозорците; Не оставайте на открито, веднага потърсете място за подслон, защото има опасност от падащи отломки от сградите и други предмети, които могат да ви наранят. Смерчът засяга най-често покривните конструкции и горните етажи; Ако сте далеч от дома си, влезте в обществена сграда, подлез, потърсете сигурен подслон. Ако сте на път, спрете автомобила на открито място, далече от електропроводи, дървета и от надвиснали скални маси. Потърсете подслон! Ако сте на полето или в планината, потърсете ниски места до отминаване на опасността. Обилни валежи от сняг, ветрове и студ обхванаха за часове... На територията на цялата страна за 26 февруари... Сподели:", "date": "2018.02.25", "title": "ВАЖНИ СЪВЕТИ! МВР зове: Спазвайте тези прости правила по време на зимната буря, връхлитаща страната"}
{"url": "http://pik.bg/%D1%87%D1%83%D0%B4%D0%BE-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%81-%D0%BB%D0%B5%D0%B2%D0%BA%D0%B5%D0%BC%D0%B8%D1%8F-%D0%B2%D0%BB%D0%B5%D0%B7%D0%B5-%D0%B2-%D1%80%D0%B5%D0%BC%D0%B8%D1%81%D0%B8%D1%8F-%D0%B1%D0%B5%D0%B7-%D0%BB%D0%B5%D1%87%D0%B5%D0%BD%D0%B8%D0%B5-news730509.html", "text": "Пробив в медицината – за първи път в България пациентка с тежко онкологично заболяване е здрава, в ремисия, но без лечение. Младата жена е била подложена на традиционна терапия, а след спирането й дори забременява, предава Нова телевизия. Става дума за 19-годишна пациентка, която идва да се лекува в тази клиника с диагноза „хронична левкемия”. 4 години по-късно състоянието й позволява на лекарите да спрат лечението й, а случаят й се оказва медицински феномен. При случаен преглед през 2013 г. Лили разбира, че е тежко болна. „При профилактични изследвания се установи, че имам завишени нива на тромбоцити и левкоцити и оттам се почна всичко”, разказва пациентката Лилия Иванова. „Виждайки резултатите и поглеждайки на микроскоп кръвната картина, аз решавам, че се касае за сериозно заболяване – хронична миелоидна левкемия”, разказва проф. Жанет Грудева от УМБАЛ \"Св. Георги\"-Пловдив, национален консултант по клинична хематология. „Шокът беше първите седмици, след това си казах, че всичко трябва да продължи, че не мога да се предам. Трябва да съм благодарна на това, което имам”, казва Лилия. Има близките и съпруга си Георги. Заедно са от 8 години и се женят, докато Лилия се бори с болестта. Лекарите решават да лекуват Лилия с т. нар. „прицелни медикаменти”, които се прилагат широко след 2000 г. и се осигуряват по Здравна каса. За да държат болестта под контрол, обаче, лекарите не могат да прекъсват терапията. Докато през май Европейската агенция по лекарствата обявява, че при определени условия конкретно лекарство може да се спре. От 8 месеца Лили не се лекува, а показателите й са като на напълно здрав човек. В България досега не е имало такъв случай, а в света подобни пациенти все още са изключение. А мечтата на Лили и съпруга й е не само тя да оздравее, но и да си имат дете. Няколко месеца след края на лечението Лили забременява. Чака синът й да се роди през юни. „Трябва човек да се бори, защото си заслужава заради тези мигове, като този, който ще ни се случи на нас. Просто хората не трябва да се отказват”, на мнение е Лилия Иванова. Сподели:", "date": "2018.02.25", "title": "ЧУДО! Българка с левкемия влезе в ремисия без лечение"}
{"url": "http://pik.bg/%D1%81%D1%83%D0%BF%D0%B5%D1%80-%D0%B1%D0%BE%D0%B1%D0%BE-%D0%B1%D0%BB%D0%B5%D1%81%D1%82%D0%B8-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news730477.html", "text": "Българският диагонал Боян Йорданов изигра фантастичен мач, заби 36 точки (3 аса, 49% ефективност в атака) и имаше огромна заслуга тимът му Фойникас (Сирос) да хвърли волейболната бомбата в 18-ия кръг от първенството на Гърция, пише \"Новспорт\". Супер Бобо и съотборниците му победиха като гости шампиона ПАОК с 3:2 (-17, 25, -23, 24, 13). Йорданов беше големият лидер на гостите. Фран Петерилн добави още 17 точки, а Христос Стефанидис се отчете с 13 точки за успеха на Фойникас. Българският диагонал Николай Учиков бе най-резултатен за ПАОК с 26 точки (52% ефективност в атака), а Рафаил Кументакис (1 ас, 1 блокада) заби още 17 точки за тима от Солун. Така Фойникас е трети във временното класиране с актив от 34 точки (11 победи, 7 загуби), шампионите от ПАОК заемат втората позиция с 42 точки (14 успеха, 4 поражения). Следващият двубой на Боян Йорданов и съотборниците му е на 3 март (събота) срещу Ираклис (Халкидас). Ники Учиков и ПАОК пък се изправят срещу Панатинайкос. Сподели:", "date": "2018.02.25", "title": "Супер Бобо блести в чужбина!"}
{"url": "http://pik.bg/%D0%B1%D1%83%D1%80%D1%8F%D1%82%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-%D0%BE%D1%82%D0%BA%D1%8A%D1%81%D0%BD%D0%B0-%D0%B2%D0%B5%D0%BD%D0%B5%D1%86%D0%B8%D1%8F-%D0%BE%D1%82-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B7%D0%B5%D0%BC%D1%8F-news730500.html", "text": "Венеция се оказа откъсната днес от континенталната част на Италия, предаде ТАСС. Движението на влаковете и автомобилите по Моста на свободата, единствената сухопътна връзка между града на лагуната и \"голямата земя\", бе прекъсната, след като силен вятър повали един стълб върху него. Жиците и кабелите по моста бяха прекъснати и в момента спешните служби се опитват да се справят със ситуацията и да възстановят движението по моста. Инцидентът се размина без жертви, отбелязва БТА. Сподели:", "date": "2018.02.25", "title": "Бурята в Италия откъсна Венеция от \"голямата земя\""}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news730479.html", "text": "Пол Погба е готов да напусне Манчестър Юнайтед, ако Жозе Моуриньо остане в отбора, пише \"Гол\", позовавайки се на изключително пикантна информация от Острова. Визира се, че отношенията между двамата са тотално развалени и дори се твърди, че агентът на Погба - Мино Райола, вече преговаря с Реал Мадрид за трансфер през лятото, а и Ювентус има опция да си го върне. \"Нещата между тях са стигнали критична точка. Пол ясно показа, че не иска да остане, ако Моуриньо е мениджър\", визира източник от футболните среди. Проблемът е, че португалецът наскоро поднови договора си до 2020-а. Евентуален провал обаче в битката за Топ 4 и отпадане от Шампионската лига може да помогне на халфа в тази борба. Всичко започна от позицията на Погба на терена, след като той предпочита да има повече офанзивни възможности, докато често Жозе го поставя пред защитата заедно с Матич. Това доведе до спад във формата му и в последните мачове дори на няколко пъти Пол бе оставен резерва. Твърди се, че двамата са се скарали жестоко на една тренировка, което окончателно е накарало Погба да поиска промяна. Сподели:", "date": "2018.02.25", "title": "Огромен скандал на \"Олд Трафорд\"?"}
{"url": "http://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83%D0%B4%D0%B0%D1%80%D0%B8-%D1%8F%D0%BF%D0%BE%D0%BD%D0%B8%D1%8F-news730510.html", "text": "Земетресение с магнитуд 5,7 бе регистрирано в нощта на неделя срещу понеделник местно време край североизточното крайбрежие на Япония, предаде ТАСС, като се позова на националната метеорологична агенция. Няма данни за пострадали хора и нанесени материални щети. Издадено бе предупреждение за вълни цунами, което бе отменено няколко минути по-късно. Епицентърът на земетресението е бил в Тихия океан, източно от префектура Фукушима, като трусът е станал на дълбочина от 40 километра под дъното. Атомната електроцентрала \"Фукушима-1\", която претърпя авария вследствие на разрушителното земетресение и цунами, ударили Североизточна Япония през март 2011 г., изглежда също не е понесла щети от новия трус, пише БТА. Сподели:", "date": "2018.02.25", "title": "Силно земетресение удари Япония"}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%B7%D0%B0%D0%BB%D0%BE%D0%B6%D0%BD%D0%B8%D1%86%D0%B8-news730508.html", "text": "Софийският градски съд реши родителите, които в продължение на години са държали децата си като заложници, да останат в ареста. Те са обвинени и в убийството на 87-годишен мъж, баща на жената, който всъщност подаде сигнала за лошото отношение на родителите, предава Нова телевизия. Всички разпитани в съдебната зала са съседи на семейството. Те твърдят, че жената Мария Велева е била агресивна и към тях, а в деня, в който се предполага, че е убит възрастния мъж, съседите казват, че са чули стенания и викове от него, както и гласа на дъщеря му. Според прокуратурата има достатъчно доказателства, че именно двамата обвиняеми са извършители на престъплението, въпреки че експертизите тепърва се очакват. Днес в съдебната зала стана ясно, че майката на трите деца Мария Велева е завършила специалност „Педагогика” със степен „бакалавър” в Софийския университет. Имала също написани 30 детски песнички, а мечтата й била да ги събере в диск, и да пуска този диск и да пее тези песни на деца от училища и детски градини. Именно, за да не се спира реализацията на тази нейна мечта, Мария Велева помоли тя и съпругът й да бъдат пуснати на свобода. „Искам да се срещна с децата си и да упражнявам професията си на музикален педагог”, заяви обвиняемата Мария Велева. Към момента трите деца на семейството са настанени в институции. Агенция „Социално подпомагане“ (АСП) е... Сподели:", "date": "2018.02.25", "title": "Оставиха в ареста родителите на децата заложници"}
{"url": "http://pik.bg/%D1%87%D1%83%D0%B6%D0%B4%D0%B5%D0%BD%D0%B5%D1%86-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B8%D0%B7%D1%85%D0%BE%D0%B4%D0%B0-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%80%D0%B5%D0%BD%D0%B0-news730475.html", "text": "Лудогорец може да преустанови отношенията си с един от универсалните футболисти в своя състав. Лукас Саша почти сигурно напуска тима през лятото, пише \"Тема Спорт\". Договорът на бразилеца изтича през юни и едва ли ще бъде подновен. Саша най-вероятно ще си тръгне като свободен агент. Към него има сериозен интерес от елита на Израел, допълват от вестника. Той вече игра там в периода 2013-2015 за Апоел Тел Авив, откъдето дойде в Разград. Миналият и през ЦСКА футболист е получил предложение преди Нова година за нов договор, но желанието му е да продължи другаде. Офертата не е била кой знае колко по-различна от настоящите му условия и това също е оказало влияние. Сподели:", "date": "2018.02.25", "title": "Чужденец близо до изхода на \"Лудогорец Арена\""}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B0%D0%BB%D0%B1%D0%B0%D0%BD%D1%81%D0%BA%D0%B0-%D1%81%D0%BB%D0%B5%D0%B4%D0%B0-%D0%B2-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B8%D0%B2%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B4%D0%BE%D0%BA%D1%82%D0%BE%D1%80%D0%B0-news729976.html", "text": "Соченият за един от най-големите контрабандисти на Балканите Иван Тодоров - Доктора е ликвидиран заради контрола на каналите за нелегален стокообмен и опита на албанската мафия да навлезе в този бизнес. Това е една от последните версии за причините, довели до разстрела на Доктора преди 12 години. Тодоров бе разстрелян на 22 февруари 2006 година, четири месеца след убийството на банкера Емил Кюлев в София. Това се случи въпреки засилените мерки за сигурност във връзка с визитата на тогавашния турски президент Ахмет Сезер. По време на стрелбата вътрешният министър Румен Петков награждава полицаи от Шесто ШПУ. Около 14 часа от засада килърите откриват огън по движещия се по улица \"Червена стена\" черен джип \"Порше Кайен\". Доктора е убит на място, а 37-годишния му шофьор Васил Михайлов е тежко ранен - прострелян няколко пъти в гърдите, корема и крайниците, пише \"Телеграф\". Убийството е извършено безцеремонно и много професионално, пред очите на много хора. За поръчителството на убийството на Доктора има няколко версии. Счита се, че причините са старите контрабандни канали, създадени още в годините на социализма, които той е контролирал през 90-те. Една от последните е свързана с проблем с албански трафиканти и косоварите, които са искали да сложат ръка на целия контрол на стокообмена през Балканите на наркотици и оръжия, през цигари, които са основен поминък на Доктора. Оперативно известено е, че Доктора работи с прочутия гръцки контрабандист Йоргос Артемидас. Гъркът често идва в Сандански, Петрич и Свиленград. Първоначално Йоргос бил партньор на убития през 2003 година Филип Найденов - Фатик. Твърди се, че през 90-те години той осигурявал каналите за трафик на амфетамини на Фатик. По това време Тодоров също е близък на Найденов и всъщност Фатик ги запознава. Гъркът става един от най-близките партньори на Тодоров. С негова помощ бил осигурен пътят на цигарите към Западна Европа. В един момент обаче Йоргос започва да работи с албанците и отношенията му с Доктора се развалят, дори са в открит конфликт. Именно заради тази калимера спецченгетата започват разработката \"Приятели\", която проследява връзките на Доктора, Константин Димитров - Самоковеца и Йоргос. Антимафиоти арестуваха тази вечер Тодор Хаджижеков, дясна... Вилиана Петрова – вдовицата на убития контрабандист... Сподели:", "date": "2018.02.25", "title": "БОМБА! Албанска следа в убийството на Иван Тодоров-Доктора"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%B5-%D0%BD%D0%B0%D1%81%D1%82%D0%B0%D0%BD%D0%B8-%D0%B2-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%B0%D1%82%D0%B0-%D0%B7%D0%B0-%D1%81%D0%B4%D1%81-%D1%81%D0%B3%D1%80%D0%B0%D0%B4%D0%B0-%D0%BD%D0%B0-%D1%80%D0%B0%D0%BA%D0%BE%D0%B2%D1%81%D0%BA-news730487.html", "text": "Националният фронт за спасение на България на вицепремиера Валери Симеонов вече е съквартирант на СДС. Партийната централа на НФСБ заема два етажа на \"Раковски\" 134. Надписът Съюз на демократичните сили е свален от сградата и бе заместен от Национален фронт за спасение на България. В средата на декември правителството гласува \"проект за решение за предоставяне под наем на част от имот - частна държавна собственост, за административните нужди на централното ръководство на политическа партия \"Национален фронт за спасение на България\". СДС не влязоха в парламента като част от Реформаторския блок и загубиха правото си да ползват с нисък наем държавен или общински имот. Малката партия, ръководена в момента от Божидар Лукарски, ще запази два етажа от страдата. „Обединени патриоти“ внесоха в Народното... Сподели:", "date": "2018.02.25", "title": "ОФИЦИАЛНО! Партията на Валери Симеонов се настани в емблематичната за СДС сграда на \"Раковски\""}
{"url": "http://pik.bg/%D1%82%D0%BE%D0%BF-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%87-%D1%81-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D0%B8%D1%81%D1%82%D0%BE%D1%80%D0%B8%D0%B8-%D0%B7%D0%B0-%D1%82%D0%B0%D0%B9%D0%BD%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-news730506.html", "text": "В сградата \"Царевец\" на Цариградско е живял първият резидент на американското разузнаване в София след възстановяване на дипломатическите отношения. Ричард Столц стига до най-високият пост в ЦРУ. И е единственият на тази длъжност, който излиза в пенсия и го призовават под знамената като зам.-директор на ЦРУ две години по-късно. Историята разказа ген. Тодор Бояджиев в в предаването \"120 минути\" по БТВ. Българското разузнаване, подобно на руското, имаше направление нелегали. Българи с други биографии и документация живеят по света не като български граждани, а като немски граждани – с немски фамилии или турски. Това е. Българското разузнаване имаше силно нелегално направление. След промените това направление, заедно с научно-техническото разузнаване, беше закрито. Престанахме да имаме направление, но не престанахме да носим отговорност като държава към нелегалите зад граница. Те нямат материално осигуряване, нямат пенсии и здравни осигуровки, коментира ген. Бояджиев. Той добави, че последният процес срещу ген. Кирчо Киров е бил очевидно за това. При закрито разузнавателно направление той изпълнява своя дълг. Тези хора са служили на България, а българската държава им ангажимент. На делото Киров не може да каже тази истина – той ще наруши държавна тайна, ще наруши морални принципи и ще ги постави в опасност, заяви ген. Бояджиев. Той разказа за операция на службите по време на изпълнение на американския музикант Сами Дейвис. В тази операция имаше момент, когато трябваше да сме в клуба, докато той изпълнява. Влизайки в нощния клуб в съседното сепаре се появиха две хубави дами – явно момичета от външното наблюдение. Едната извади розата от вазата на масата и я пусна в чинията на шифровача. Съпругата му реагира и започна да го пита коя е тя. Но когато загасиха лампите и всички млъкнаха съпругата не се усети и на висок глас продължи да пита коя е тази. Сами Дейвис излезе и първата му реакция беше да им каже \"Вие сте дошли мен да слушате, не аз вас\", сподели бившият разузнавач. Същинска история \"Дядо вади ряпа\" се е разиграла в американското посолство. Бояджиев разказа за това как години наред екипи на ЦРУ периодично проверявали сградата за подслушвателна техника, но не намирали нищо. Изведнъж отидоха директно където е вкопан обектив на телевизионна камера. Посолството има статут на американска територия, но камерата е в съседен частен апартамент и има отделна стена. Дали обектива е част на стана или в българската е спорът. Двата екипа почват да дърпат камерата едновременно. Нашите успяха да си приберат обектива и кабела и доказателства не останаха, сподели ген. Тодор Бояджиев. Сподели:", "date": "2018.02.25", "title": "Топ разузнавач с уникални истории за тайните служби"}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B0-%D1%81%D0%BC%D1%8A%D1%80%D1%82-%D1%88%D0%BE%D0%BA%D0%B8%D1%80%D0%B0-%D0%B1%D0%BE%D0%BB%D0%B8%D0%B2%D1%83%D0%B4-news730474.html", "text": "Легендарната боливудска актриса Шридеви Капур почина на 54-годишна възраст в Дубай, предадоха световните информационни агенции. Причината е спиране на сърдечната дейност. Известната просто като Шридеви звезда на индийското кино беше в Дубай за сватба на член от семейството. В кариерата си, която продължи пет десетилетия, тя участва в 300 филма. Шридеви започва актьорската си дейност на 4 години и в крайна сметка се отказва от училището. През 1996 г. си взима почивка от киното, малко след като се омъжва за продуцента Бони Капур. След 15 години се завръща с ролята си в \"Инглиш винглиш\", където играе домакиня, която ходи на уроци по английски език. Някои от най-известните филми, в които участва, са \"Mr. India\", \"Chadni\" и \"Lamhe\". Сподели:", "date": "2018.02.25", "title": "Неочаквана смърт шокира Боливуд"}
{"url": "http://pik.bg/%D0%B2-%D0%BC%D0%BE%D1%81%D0%BA%D0%B2%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%BC%D0%B0%D1%80%D1%88-%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%B1%D0%BE%D1%80%D0%B8%D1%81-%D0%BD%D0%B5%D0%BC%D1%86%D0%BE%D0%B2-news730458.html", "text": "Regnum, цитиранот \"Фокус\". В Москва се провежда марш в памет на политика Борис Немцов, застрелян в нощта на 28 февруари 2015 г. на мост в центъра на руската столица, предава Участниците носят знамена на Русия, плакати с лозунгите на либералната опозиция, както и портрети на Немцов. Кметството на Москвапо-рано даде разрешение за провеждането на марша. Борис Немцов бе застрелян в нощта на 28 февруари на Големия Московецки мост в Москва. През юли 2017 г. съдът призна за виновни заподозрените за убийството му Заур Дадаев, Анзор Губашев, Шадид Губашев, Темирлан Ескерханов и Хамзат Бахаев. Сподели:", "date": "2018.02.25", "title": " В Москва се провежда марш в памет на Борис Немцов"}
{"url": "http://pik.bg/%D0%B2%D0%B0%D0%B6%D0%BD%D0%B0-%D1%81%D1%82%D1%8A%D0%BF%D0%BA%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D0%B1%D1%8F%D0%B2%D0%B8-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81%D1%8A%D1%81-%D1%81%D0%B0%D1%89-news730459.html", "text": "От делегацията на Северна Корея на церемонията по закриването на 23-ите Зимни олимпийски игри в Пьногчанг са обявили, че страната им има готовност за преговори със САЩ, съобщава Франс Прес, цитирани от Фокус. „На срещата си с президента на Южна Корея Мун Джей-ин севернокорейската делегация се съгласи, че междукорейските преговори, както и севернокорейските отношения със САЩ трябва да се подобрят едновременно“, се посочва в официално заявление на южнокорейското президентство. Сподели:", "date": "2018.02.25", "title": "Важна стъпка! Северна Корея обяви готовност за преговори със САЩ"}
{"url": "http://pik.bg/%D0%BF%D0%BE%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%B4%D0%B2%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BD%D0%B0-%D0%BC%D1%8A%D0%B6%D0%B0-%D0%BA%D0%BE%D0%B9%D1%82%D0%BE-%D0%BD%D0%B0%D0%BF%D0%B0%D0%B4%D0%BD%D0%B0-%D1%81%D0%B5%D1%81%D1%82%D1%80%D0%B0-%D1%81%D0%B8-%D0%B8-%D1%81%D0%B5-%D0%B1%D0%B0%D1%80%D0%B8%D0%BA%D0%B0%D0%B4%D0%B8%D1%80%D0%B0-%D0%B2-%D0%BA%D1%8A%D1%89%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BD%D0%B3-news730431.html", "text": "Две обвинения са повдигнати на 50-годишния Георги Табаков, който се барикадира в къщата си във Велинград, като преди това нападна сестра си и заплаши с пушка охранител. Обвиненията са за закана за убийство и за притежание на незаконно оръжие. Табаков остава в ареста за 72 часа. Свидетел на нападението над сестра му Невена е станала и дъщерята на Георги, която е ученичка в пети клас. Невена заяви още, че знае за законното оръжие на брат си, което му е иззето през декември, но незаконните оръжия никога не ги е виждала. Въоръжен мъж се барикадира в дома си във Велинград и беше... Сподели:", "date": "2018.02.25", "title": "Повдигнаха две обвинения на мъжа, който нападна сестра си и се барикадира в къща във Велинград"}
{"url": "http://pik.bg/%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B5%D1%87%D1%82%D0%B8%D1%82%D0%B5-24-%D0%B3%D0%BE%D0%B4%D0%B8%D1%88%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%BA%D0%B0-%D1%82%D0%B5%D0%B3%D0%BB%D0%B8-%D0%BA%D1%80%D0%B5%D0%B4%D0%B8%D1%82-%D0%B7%D0%B0--%D1%81%D0%B8%D0%BB%D0%B8%D0%BA%D0%BE%D0%BD%D0%BE%D0%B2-%D0%B1%D1%8E%D1%81%D1%82-%D0%B8-%D1%80%D0%B0%D0%B7%D1%85%D0%BE%D0%B4%D0%BA%D0%B0-%D0%B4%D0%BE-%D0%B4%D1%83%D0%B1-news730432.html", "text": "24-годишната софиянка Кристин Каменова тегли кредит, за да сбъдне двете си най-големи мечти – да има силиконов бюст и да се разхожда с него из Дубай за да си оправи живота, разказват в сутрешния блок на Нова телевизия. За целите си Каменова взима заем от 20 000 лева. „Имам по 520 кубика във всяка гърда – разяснява с гордост Каменова. – С половината от изтеглената сума ми направиха операцията.С останалите заминах за Дубай“. Кристина е категорична, че наистина е изживяла мечтите си. „Преди работих като танцьорка, като имам и собствен балет – разказва Каменова. – Това обаче определено не е работа, от която бих могла да се издържам. Тези, които ме познават, са наясно, че съм от типа жени с висок стандарт на живот. Обичам хубавото. Трябваше ми да си направя големи гърди и да отида в Дубай, за да си намеря някой. Всичките ми познати имат силикон. Всички знаеха за какво тегля кредит. Банкерът призна, че досега при тях не е имало такава инвестиция и такъв договор не е сключван. Няколко дни след операцията, като се видях в огледалото, бях друг човек. Когато хирургът разбра, че искам по 500 кубика, ми каза, че съм прекалено малка и няма да издържа. Но му казах, че искам 500 или излизам. Опита да ме разубеди“. Кристин разказва и за приключенията си в Дубай. „Изживях истинска арабска мечта – не крие щастието си тя. - Вече имам и годеник, който е с мен, благодарение на гърдите ми. Първоначално не познавах никой. Свалих си приложение за запознанства. И изскочи едно много симпатично момче. Казах си, че ако е свободен, ще се разхождам с него- Ходихме на дискотека и така“. Любимият й е ливанец. Предлага й брак едва 20 дни след запознанството им, на летището в Дубай. Той плаща и вноските по кредита за пластичната й операция. Каменова не крие, че обича лукса. Категорична е, че не може да живее с 1 500 лева месец. Има образование, което завършила, само защото майка й настоявала. Сподели:", "date": "2018.02.25", "title": "В името на мечтите! 24-годишна столичанка тегли кредит за .... силиконов бюст и разходка до Дубай"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0-%D0%BF%D1%8A%D1%82%D1%8F-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%BA%D0%B0-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%B8-%D1%83%D0%B4%D0%B0%D1%80-%D0%BC%D0%B5%D0%B6%D0%B4%D1%83-%D0%B4%D0%B2%D0%B5-%D0%BA%D0%BE%D0%BB%D0%B8-%D0%BA%D1%80%D0%B0%D0%B9-%D0%B4%D1%80%D0%B0%D0%B3%D0%B8%D1%87%D0%B5%D0%B2%D0%BE-news730470.html", "text": "Сигнал за тежък пътен инцидент е подаден малко след 14.00 часа. По първоначални данни в района на Драгичево, при бензиностанцията, са се ударили два леки автомобила. 19-годишно момиче е загинало, а друга жена е транспортирана в болнично заведение. Това съобщиха от пресцентъра на МВР. На място се извърша оглед. Движението се регулира от пътни полицаи. От Пътна полиция препоръчват на водачите, пътуващи към София, да използват автомагистрала \"Люлин\". Сподели:", "date": "2018.02.25", "title": "ТРАГЕДИЯ НА ПЪТЯ! Тийнейджърка загина след зверски удар между две коли край Драгичево"}
{"url": "http://pik.bg/%D0%B1%D1%81%D0%BF-%D1%8F%D1%85%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%87%D0%B5%D0%B7-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BF%D0%B8%D1%82%D0%B0%D1%82-%D0%B5%D0%BA-%D0%B8-%D1%87%D0%B5%D1%88%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-news730465.html", "text": "БСП ще отправи запитване до чешкото правителство и до Европейската комисия за сделката с ЧЕЗ. Това каза в неделя лидерът на партията Корнелия Нинова, цитирана от БТА. Още в понеделник от левицата ще поканят на среща посланика на Чехия, на когото ще връчат писмо до чешкия премиер и чешкото правителство. Причината за тази инициатива Нинова обясни с твърдение на управляващите, че сделката е направена по чешкото законодателство. БСП се интересува дали по време на посещението на чешкия премиер у нас са водени разговори за продажбата на ЕРП-то, „поеман ли е ангажимент от страна на Бойко Борисов по тази сделка, какъв точно, държавата ще финансира ли през Банката за развитие нечий частен интерес, не на Гинка, разбира се\". „Не сме толкова наивни да не разбираме, че отзад стои друг”, коментира Нинова. От Европейската комисия социалистите ще поискат проверка за това дали при сключването на тази сделка са спазени европейските директиви, засягащи енергетиката. БСП ще настоява и за изслушване на премиера Бойко Борисов в парламента. Левите искали да го попитат водил ли е разговори с чешкия си колега за ЧЕЗ, поемал ли е ангажименти за това кои банки ще се ангажират по тази сделка, правителството ангажирало ли е държавната банка за развитие с финансирането й. „От това изслушване ще последват изслушване на КЕВР, на Комисията за финансов надзор, на КЗК и всички български институции”, каза още Нинова. Тя отбеляза, че БСП не вярва на Борисов за пълната проверка на сделката, защото ДАНС е подчинена на него. „Ако е вярно, че стои зад тази сделка, той ще проверява себе си”, коментира Нинова. По отношение на оставката на министъра на енергетиката лидерът на левицата заяви, че „премиерът си е представил за пореден път, че ако даде една жертва в лицето на Теменужка Петкова, проблемът ще бъде забравен”. В енергетиката винаги има скрити интереси, този сектор... Единственото, което държавата може да направи в случая с... Сподели:", "date": "2018.02.25", "title": "БСП ЯХНА СКАНДАЛА С ЧЕЗ! Социалистите питат ЕК и чешкия премиер за сделката"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%BF%D1%80%D0%B8%D0%B2%D0%BB%D0%B5%D1%87%D0%B5%D0%BC-%D0%BB%D1%8E%D0%B1%D0%BE%D0%B2%D1%82%D0%B0-%D0%B8-%D1%89%D0%B0%D1%81%D1%82%D0%B8%D0%B5%D1%82%D0%BE-%D0%BF%D1%80%D0%B5%D0%B7-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%BD%D0%B0-%D0%BA%D1%83%D1%87%D0%B5%D1%82%D0%BE-news730440.html", "text": "По-напредналите могат да си направят чаша на благополучието по фън-шуй - просто запълнете купа с кристали като пирит, наподобяващи метал, и китайски монети. А дори и една обикновена касичка ще привлече парите в дома ви като магнит - парите при пари отиват. Мнозина от нас имат нерешени задачи и задължения, които се влачат след нас от миналата година (или дори по-дълго) и ни създават тревоги. Не отлагайте безобидните грешки и сериозните въпроси за утре! Китайската Нова година ви дава възможност да поправите всичко и се отървете от този товар. Платете всичките си сметки, върнете си дълговете, запишете се най-сетне на преглед при стоматолог или направете основно почистване на дома си, освобождавайки го от болезнените напомняния на Петела, ако има такива. Не пренасяйте енергията на счупените вещи в Новата година. Вместо това ги ремонтирайте или просто ги изхвърлете. С помощта на фън-шуй домът ви ще стане по-хармоничен, а енергията ви ще се пречисти. Новата година по китайския лунен календар официално се смята за открита! Сега е моментът да си пожелаете всичко, което искате, и да поработите усилено върху сбъдването на мечтите си. Китайската Нова година (която тази година се чества на 16 февруари) е период на преминаване към нова енергия. Настъпването на новия цикъл винаги съвпада с новолунието в знака Водолей - това е чудесен момент за съставяне на планове, неуморно мечтаене и ново начало. Според фън-шуй през този период е добре да подготвите пространството наоколо си за посрещане на благополучната и щастлива нова година. Ако искате жълтото земно Куче да ви донесе любов или финансова стабилност, постарайте се да примамите положителната енергия в дома си. Направете така, че на Земното Куче да му е комфортно и приятно покрай вас. Опитайте се да внесете описаните по-долу промени и се пригответе за наплив на положителна енергия! Във философията фън-шуй растенията символизират различни енергии. Всичко зависи от това какво именно искате да получите. Например нарцисът във вашия дом ще ви донесе късмет, дървото на живота (красула) ще ви осигури финансов поток, върбовите клонки ще ви вдъхновят за амбициозни начинания, а хризантемите ще ви дарят с дълголетие и здраве. Запасете се с цитрусови плодове Според китайските мъдреци портокалите и мандарините символизират изобилието и щастието. Сложете купа с такива плодове в хола, в кухнята или в антрето - така със сигурност ще изпълните жизненото си пространство с нестихваща енергия. Има и други хранителни продукти, свързани с добра поличба за този период - дълги спагети за дълъг живот, пелмени/равиоли/дим-сум за изобилие, пилешко и риба за процъфтяване. Металът е онзи елемент, на който трябва да обърнете особено внимание тази година. Включете го в жизненото си пространство за късмет, богатство и благополучие. Носете сребърни и златни украшения, дрехи с оттенък металик… В годината на Червения петел по китайския хороскоп за... Сподели:", "date": "2018.02.25", "title": "Как да привлечем любовта и щастието през годината на Кучето?"}
{"url": "http://pik.bg/%D0%BD%D0%B0-%D1%81%D1%83%D1%85%D0%BE-%D1%87%D0%B0%D1%81%D1%82-%D0%BE%D1%82-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9E%D0%BA%D1%80%D1%8A%D1%81%D1%82%D0%BE%D0%B2%D0%B0-%D0%B2%D0%B0%D0%B4%D0%B0%E2%80%9C-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BD%D0%B0-26-%D1%84%D0%B5%D0%B2%D1%80%D1%83%D0%B0%D1%80%D0%B8-news730435.html", "text": "„Софийска вода” временно ще прекъсне водоснабдяването в част от столичния квартал „Кръстова вада“ на 26 февруари 2018 г, съобщиха от пресцентъра на дружеството, цитирани от Фокус. Във връзка с реконструкция на уличен водопровод на бул. „Черни връх“ , се налага спиране на водоподаването от 09:30 до 18:30 часа на клиентите на „Софийска вода”, живеещи по ул. „Д-р Борис Вълчев“ от бул. „Черни връх“ до ул. „Флора Кънева“, бул. „Черни връх“ №77, 77А, ул. „Проф. Георги Йолов“ №3, 5, 7. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Д-р Борис Вълчев “ ъгъла с ул. „Флора Кънева“. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. „Софийска вода” временно прекъсва... Сподели:", "date": "2018.02.25", "title": "На сухо! Част от столичния квартал „Кръстова вада“ остава без вода на 26 февруари"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D1%81-%D0%BD%D0%B0%D1%80%D0%BE%D0%B4%D0%BD%D0%B8-%D0%BF%D0%B5%D1%81%D0%BD%D0%B8-%D0%B8-%D1%85%D0%BE%D1%80%D0%B0-%D0%BF%D1%80%D0%B5%D0%B4-%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D1%82%D0%B5%D0%B0%D1%82%D1%8A%D1%80-news730436.html", "text": "Поредна демонстрация срещу Истанбулската конвенция се проведе в София днес, съобщава Нова телевизия. Проявата пред Народния театър „Иван Вазов” бе под надслов „Народен събор в подкрепа на българската национална традиция”. Организаторите заявиха, че са решили да се облегнат на фолклорната ни традиция в битката срещу „извратеността и античовечността”. Заради това присъстващите на демонстрацията слушаха народна музика и играха хора. \"Към Истанбулската конвенция има дефиниция, в който ясно... Сподели:", "date": "2018.02.25", "title": "Протест срещу Истанбулската конвенция с народни песни и хора пред Народния театър"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%B5%D1%80%D0%B1-%D1%83%D0%BB%D0%B8%D1%87%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2-%D0%BD%D0%BE%D0%B2%D0%B0-%D0%BB%D1%8A%D0%B6%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news730483.html", "text": "ГЕРБ уличи лидера на БСП Корнелия Нинова в лъжа. На извънредна пресконференция в централата на ГЕРБ депутатът Делян Добрев обяви, че тя е излъгала за участието на Българската банка за развитие в скандалната сделка на Гинка Върбакова от Пазарджик за ЧЕЗ. Според бившия депутат Антон Тодоров, под ръководството на Корнелия Нинова, БСП се е превърнала с инкубатор на лъжи и фалшиви новини. Днешната пресконференция е в отговор на изявления на лидера на БСП Корнелия Нинова. Възмути ни една изказана откровена лъжа, на която трябва да реагираме и една теза, която много ни притесни, че Българската банка за развитие по някакъв начин ще финансира сделката за ЧЕЗ. Това е нагла лъжа. Това каза на извънреден брифинг на депутатът от ГЕРБ Делян Добрев. ББР по никакъв начин не участва в тази сделка. Това е публично известно 10 дни преди да бъде обявено кой ще бъде купувачът. Няма как лидерът на БСП да не е знаела за това. Днес се наложи ББР отново да публикува на страницата си такова съобщение. Необяснимо е защо се пускат такива плоски лъжи, посочи Добрев. Разтревожи ни тезата на Нинова, че институциите в България трябва да бъдат подчинени на изпълнителната власт или на премиера, който и да е той. Всеки политик, който вижда институциите подчинени на изпълнителната власт, не е за тази работа. Питаме се, когато Нинова е била министър, по този начин ли се е държала – манипулирала ли е институциите и използвала ли ги е за свои цели. Това е опасна мисъл за който и да е политик и означава, че този политик не знае как функционира държавата или си мисли, че трябва да функционира по определен начин. Това е обида и за институциите. Скандално е, тази теза много ни тревожи. През годините сме се старали да направим тези институции колкото се може по-независими. Институциите трябва да бъдат независими и ние трябва да отстояваме тази независимост, каза още Делян Добрев. Силно сме притеснени от това, че БСП не могат да изпълняват своята функция на опозиция, заяви експертът на ГЕРБ Антон Тодоров. Те отдавна са загубили правото да се изявяват като морален стожер. Гинка ще обясни откъде идват парите за купуването на ЧЕЗ, когато Нинова обясни откъде взе парите за приватизацията на \"Техноимпекс\", но тя бяга като дявол от тамян от тази тема. Партията под нейно ръководство се превръща в генератор на клюки, откровени лъжи и свърталище на проблемни хора. Това поведение е болестотворно, то е политическо отровителство и започва да се изповядва и от българския президент. БСП и президентът се опитват да ерозират чрез недоказани твърдения управляващата коалиция. Червената партия все повече придобива жълти черти, подчерта Тодоров. Премиерът Бойко Борисов взе участие в деветия Зимен... Сподели:", "date": "2018.02.25", "title": "ИЗВЪНРЕДНО! ГЕРБ уличи Корнелия Нинова в нова лъжа (ОБНОВЕНА)"}
{"url": "http://pik.bg/%D0%BD%D0%B0%D0%B4-600-%D0%BC%D0%B0%D1%88%D0%B8%D0%BD%D0%B8-%D1%81%D0%B0-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D0%BB%D0%B8-%D0%B2-%D0%BF%D0%BE%D1%87%D0%B8%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news730441.html", "text": "Над 600 машини са се включили в почистването на републиканските пътища в районите със снеговалеж, съобщават от пресцентъра на Агенция \"Пътна инфраструктура\", цитирани от Фокус. Обработката на настилките продължава, за да се осигури безопасността на пътуването при зимни условия. През нощта срещу понеделник се очаква рязко влошаване на времето, усилване на валежите и понижение на температурите от силния североизточен вятър. Възможни са виелици и снегонавявания. Прогнозата на метеоролозите е за силен снеговалеж в Западна и Северна България, както и в Рило-Пиринската област. При рязко влошаване на времето ще бъде ограничавано движението на тежкотоварните превозни средства, а там където се налага заради силния вятър и снегонавяванията трафикът ще се спира изцяло до подобряване на метеорологичните условия. Агенция „Пътна инфраструктура“ апелира шофьорите да отложат тръгването си в следващите 24 часа, ако то не е спешно. Необходимо е автомобилите им да са със заредени резервоари, течност за чистачки, подходящи гуми, да имат на разположение вериги, които да използват, ако е нужно, да карат със съобразена скорост и повишено внимание, спазвайки указанията на „Пътна полиция“. Блокирането на движението от автомобили, които не са с подходящи гуми затруднява работата на снегопочистващата техника и възпрепятства пътуването на всички останали шофьори. Ограничено e движението на моторни превозни средства над... Сподели:", "date": "2018.02.25", "title": "Над 600 машини са се включили в почистването на пътищата в страната"}
{"url": "http://pik.bg/%D0%BA%D1%83%D0%B7%D0%BC%D0%B0%D0%BD%D0%BE%D0%B2-%D0%B7%D0%B0%D0%B3%D1%83%D0%B1%D0%B8-%D1%84%D0%B8%D0%BD%D0%B0%D0%BB%D0%B0-%D0%B2-%D0%B0%D0%BD%D1%82%D0%B0%D0%BB%D0%B8%D1%8F-news730468.html", "text": "Димитър Кузманов загуби финала на турнира в Анталия с награден фонд от 15 хиляди долара.  Мико отстъпи с 1:6, 3:6 на поставеният под №1 Атила Балаж от Унгария. Срещата продължи точно един час, а Кузманов не успя да пробие нито веднъж сервиса на Балаж. За Кузманов това беше трети финал от началото на годината. До момента той спечели една титла и две втори места. От началото на сезона българинът има впечатляващ баланс от 13 победи и 3 загуби. За класирането си на финал Мико заработи 10 точки за световната ранглиста, акцентира \"Новспорт\". През следващата седмица Кузманов ще играе на друг турнир в Анталия. Сподели:", "date": "2018.02.25", "title": "Кузманов загуби финала в Анталия!"}
{"url": "http://pik.bg/%D1%81%D0%B0%D1%89-%D0%BF%D0%BE%D0%B4%D0%BE%D0%B7%D0%B8%D1%80%D0%B0-%D1%80%D1%83%D1%81%D0%B8%D1%8F-%D0%B2-%D0%BA%D0%B8%D0%B1%D0%B5%D1%80-%D0%B0%D1%82%D0%B0%D0%BA%D0%B8-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0%D1%82%D0%B0-news730446.html", "text": "Американските служби подозират Русия в кибер атаки срещу електронните системи, обслужващи олимпийските игри в ПьонгЧанг, съобщи в. \"Вашингтон поуст\" като се позова на източници от разузнаването на САЩ. Източникът на вестникът казва, че руски хакери са се опитали да действат така, че да изглежда, че кибер атаката е дело на КНДР. Според източника, в началото на февруари руското военно разузнаване ГРУ е имало достъп до 300 свързани със спортното събитие компютри. Американските спец служби са подозирали, че руски хакери ще се опитат да попречат на церемонията по закриването на олимпиадата в Република Корея. На 9 февруари на церемонията по откриването на зимните олимпийски игри зрителите и журналистите се сблъскаха със сериозни сривове във функционирането на интернет и връзката на стадиона, където се провеждаше мероприятието, предаде БГНЕС. Прессекретарят на организационния комитет на олимпиадата Нанси Пак заяви, че организаторите ще положат всички усилия, за да избегнат повторение на ситуацията по време на церемонията по закриването на 25 февруари. Сподели:", "date": "2018.02.25", "title": "САЩ подозира Русия в кибер атаки на олимпиадата"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%B5%D1%80%D0%B1-%D0%BF%D0%B5%D1%87%D0%B5%D0%BB%D0%B8-%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%BE-%D0%BF%D1%80%D0%B8-%D0%B8%D0%B7%D0%B1%D0%BE%D1%80%D0%B8-%D0%B4%D0%BD%D0%B5%D1%81-%D1%81%D0%BE%D1%87%D0%B8-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BF%D0%BE%D0%B8%D1%81%D0%BA%D0%B0%D0%BD%D0%BE-%D0%BE%D1%82-%D0%B1%D1%81%D0%BF-news730480.html", "text": "Ако изборите бяха днес, ГЕРБ щеше да спечели със 150 000 гласа преднина. Управляващите получават над 20%, социалистите - близо 17 на сто. Това показват данни от социологическо проучване, направено по поръчка на левицата. То е част от дискусията за идейните и организационните предизвикателства пред БСП, в която участва и лидерът Корнелия Нинова. Според социолога Живко Георгиев БСП се опитва да се променя, но тази промяна още не се възприема от младите и протестно настроени хора, които са основни поддръжници на левите в Европа. Данните показват, че президентската институция отново е с най-висок процент одобрение - 63 на сто. Правителството също има добър резултат - 53%. Позицията за Истанбулската конвенция е най-неодобряваното решение на кабинета, съобщава БНР. Премиерът Бойко Борисов взе участие в деветия Зимен... Сподели:", "date": "2018.02.25", "title": "ЕКСКЛУЗИВНО! ГЕРБ печели убедително при избори днес, сочи проучване, поискано от БСП"}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%BE-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%B2-%D1%81%D0%B8%D1%80%D0%B8%D1%8F-news730445.html", "text": "Папа Франциск призова за незабавно прекратяване на насилието в Сирия, за да се позволи доставянето на хуманитарна помощ, особено в контролирания от опозицията анклав Източна Гута, съобщава Франс Прес, цитирана от Фокус. „Този февруари бе един от най-насилствените периоди в седемгодишния конфликт – коментира той. - Затова и призовавам към незабавно прекратяване на насилието, за да се позволи достъп на хуманитарна помощ – храна и лекарства, както и евакуацията на ранените и болните“. Сподели:", "date": "2018.02.25", "title": "Папа Франциск призова за незабавно прекратяване на насилието в Сирия"}
{"url": "http://pik.bg/%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%B8%D1%80%D0%B5%D0%BD%D0%B0-%D1%87%D0%B8%D1%87%D0%B8%D0%BA%D0%BE%D0%B2%D0%B0-%D1%81%D0%BB%D0%B5%D0%B4-%D0%B3%D0%BE%D0%BB%D0%B5%D0%BC%D0%B8%D1%8F-%D1%83%D1%81%D0%BF%D0%B5%D1%85-%D0%BD%D0%B0-%D0%B1%D0%B5%D1%80%D0%BB%D0%B8%D0%BD%D0%B0%D0%BB%D0%B5-%D1%84%D0%B8%D0%BB%D0%BC%D1%8A%D1%82-%D0%B1%D0%B5%D1%88%D0%B5-%D0%BF%D1%8A%D1%82%D0%B5%D1%88%D0%B5%D1%81%D1%82%D0%B2%D0%B8%D0%B5-%D0%B8-%D0%BF%D1%80%D0%B8%D0%BA%D0%BB%D1%8E%D1%87-news730430.html", "text": "„Не ме докосвай” беше пътешествие и приключение. Този филм е смел, неконвенционален, не е нещо, в което просто да участваш и да си свършиш работата”, каза българската актриса Ирмена Чичикова в ексклузивен коментар пред Би Ти Ви по повод победата на филма на „Берлинале”. „Не ме докосвай” взе голямата награда на фестивала – „Златна мечка”. Лентата е копродукция с българско участие на румънския режисьор Адина Пинтилие. Копродуцент е българката Мартичка Божилова, музиката е поверена на Иво Паунов, Ирмена Чичикова изпълнява една от главните роли, а Георги Налджиев има поддържаща роля. „Не можем да осъзнаем какво ни се случва. Усещането е страхотно. Първо, самата номинация беше голямо признание, да минем по червения килим. Филмът е много смел и радикален и не сме се и надявали на такова голямо признание”, каза Божилова. Филмът „Не ме докосвай“ (Touch Me Not) на... Сподели:", "date": "2018.02.25", "title": "Актрисата Ирена Чичикова след големия успех на \"Берлинале\": Филмът беше пътешествие и приключение"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B5%D0%BD-%D0%B7%D0%B0-%D0%B3%D1%8E%D0%BB%D0%B5%D0%BD%D0%B8%D1%81%D1%82-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BC%D1%8A%D1%87%D0%B5%D0%BD%D0%B8%D1%8F%D1%82%D0%B0-%D0%B2-%D1%82%D1%83%D1%80%D1%81%D0%BA%D0%B8-%D0%B7%D0%B0%D1%82%D0%B2%D0%BE%D1%80-news730448.html", "text": "Когато бях в полицейски участък, ме биха жестоко, каза турчин, обвинен от властите в родината си, че е член на обявена от Анкара за терористична организация на ислямския проповедник Фетуллах Гюлен, пред Би Ти Ви. Мъжът, който скри самоличността си, посочи, че е бил отведен при началника на управлението. \"Той попита моите биячи какви показания съм дал. Те му отговориха \"никакви\". Пак ме вкараха в килията и продължиха да ме бият\", разказа събеседникът на медията. Анкара отхвърли твърденията на мъжа. В декларация на турското посолство се признава за изолирани случаи за лошо отношение към затворници и че заради това има наказани полицаи. В нощта на 15 срещу 16 юли военни се опитаха да свалят турския президент Реджеп Ердоган от власт. Анкара обвини за пуча живеещия в САЩ свещеник. Той отрича твърденията на управляващите. Турски съд постанови доживотни присъди без право на... Сподели:", "date": "2018.02.25", "title": "Обвинен за гюленист проговори за мъченията в турски затвор"}
{"url": "http://pik.bg/%D0%B8%D1%80%D0%B0%D0%BA%D1%81%D0%BA%D0%B8-%D1%81%D1%8A%D0%B4-%D0%B8%D0%B7%D0%B4%D0%B0%D0%B4%D0%B5-15-%D1%81%D0%BC%D1%8A%D1%80%D1%82%D0%BD%D0%B8-%D0%BF%D1%80%D0%B8%D1%81%D1%8A%D0%B4%D0%B8-%D0%BD%D0%B0-%D1%82%D1%83%D1%80%D0%BA%D0%B8%D0%BD%D0%B8-%D1%87%D0%BB%D0%B5%D0%BD%D1%83%D0%B2%D0%B0%D0%BB%D0%B8-%D0%B2-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news730449.html", "text": "Съд в Ирак наложи смъртни присъди на 15 жени, турски гражданки, след като ги призна за виновни, че са членували в „Ислямска държава“, съобщава Франс Прес, цитирана от Фокус. Друга турска гражданка, обвинена в членство в джихадистката групировка, е осъденя на доживотен затвор. Сподели:", "date": "2018.02.25", "title": "Иракски съд издаде 15 смъртни присъди на туркини, членували в „Ислямска държава“"}
{"url": "http://pik.bg/%D0%BA%D0%BE%D1%89%D1%83%D0%BD%D1%81%D1%82%D0%B2%D0%BE-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D0%BA%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%B2%D1%8A%D0%B7%D0%BA%D1%80%D0%B5%D1%81%D0%B5%D0%BD%D0%B8%D0%B5-%D1%85%D1%80%D0%B8%D1%81%D1%82%D0%BE%D0%B2%D0%BE-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%B7%D0%B0%D1%80%D0%B0%D0%B4%D0%B8--news730433.html", "text": "AFP, цитирана от \"Фокус\". Християнските лидери взеха решение да затворят църквата „Възкресение Христово“ в Йерусалим, построена на мястото, където според преданието е разпнат, погребан, а сетне и възкръснал Исус Христос в знак на протест срещу израелската данъчна политика и предложения закон за собствеността, предава „Все още не е известно колко дълго църквата ще бъде затворена“, съобщават представителите на християнската общност в Йерусалим по време на пресконференция. Църквата се смята за най-свещеното място за християните по света и е важен обект за поклонничество. Според запознати източници от правителството на САЩ се... Сподели:", "date": "2018.02.25", "title": "КОЩУНСТВО! Християнските лидери затвориха църквата \"Възкресение Христово\" в Йерусалим заради данъчни спорове"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%83%D1%87%D0%B8%D1%82%D0%B5%D0%BB%D0%B8%D1%82%D0%B5-%D0%B7%D0%B0%D0%B2%D0%B8%D1%81%D0%B8-%D0%BE%D1%82-%D0%BE%D1%82%D0%B4%D0%B5%D0%BB%D0%BD%D0%B8%D1%82%D0%B5-%D1%89%D0%B0%D1%82%D0%B8-news730372.html", "text": "ABC News, цитирана от \"Фокус\". Президентът на САЩ Доналд Тръмп заяви, че въоръжаването на учителите като мярка за възпиране на училищните стрелби зависи от властите на отделните щати на страната, предава По-рано Тръмп заяви, че поставянето на „умеещи да боравят с оръжие“ учители и училищен персонал в класните стаи може да спре училищни стрелби, като тази в град Паркланд в щата Флорида, при която загинаха 17 души. Той заяви, че на педагозите, носещи оръжие трябва да се дават бонуси и също така призова минималната възраст за придобиване на пушки да се увеличи. „Въоръжените учители обичат учениците си. Трябва да имат годишно обучение за боравене с оръжие, както и годишни бонуси за тях. По този начин няма да има повече стрелби – голямо и доста евтино възпиране. Но всичко зависи от отделните щати“, заяви Тръмп. В момента организациите на полицейските служители и на учителите са против идеята, но няколко щата я обмислят. Президентът на САЩ Доналд Тръмп защити своето предложение... Сподели:", "date": "2018.02.25", "title": "Тръмп: Въоръжаването на учителите зависи от отделните щати"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BD%D0%B8-%D1%81%D0%B0%D0%BB%D0%B8%D1%87-%D1%81-%D1%82%D0%B0%D0%B5%D0%BD-%D0%BC%D1%8A%D0%B6---%D0%BF%D1%80%D0%B5%D0%B6%D0%B8%D0%B2%D1%8F-%D1%80%D0%B0%D0%B7%D0%B2%D0%BE%D0%B4%D0%B0-%D1%81-%D0%B1%D1%80%D0%B0%D0%BD%D0%BA%D0%BE-%D0%B8-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%BD%D0%BE%D0%B2%D0%B0-%D1%82%D1%80%D1%8A%D0%BF%D0%BA%D0%B0-news730210.html", "text": "Ани Салич вече е на гребена на нова любов въпреки тежкия развод със съпруга си Бранко. Новинарката е била забелязана на романтична почивка в Сандански в компания на тайнствен джентълмен. За спа уикенда телевизионерката подбрала малък семеен тризвезден хотел, който не бил претъпкан с почиващи, за да не се набива на очи. Макар че предприела хитро мерки за сигурност, персоналът веднага забелязал пристигането ѝ и появата ѝ там се превърнала в събитието на месеца. Готвачките от ресторанта към хотела и камериерките така се развълнували, че по време на целия ѝ престой я дебнели, за да се щракнат за спомен с нея и да изкажат лично възхитата си от нейното присъствие на малкия екран. Мъжът, който я придружавал, обаче останал анонимен и не бил разпознат като известна персона от никого. За новата любов на Ани в кулоарите на Нова телевизия се заговори още щом стана ясно, че бракът ѝ с Бранко се е пропукал непоправимо. Тогава плъзнаха слухове, че Салич е хлътнала по по-млад от нея господин, но според разказите на хората от хотела в Сандански двамата изглеждали на еднаква възраст. Телевизионерката отдавна избягва да коментира личния си живот, като дори не се осмели официално да обяви, че вече е свободна жена, но покрай празниците открехна завесата, издавайки се с романтични слова в социалните мрежи. Тогава журналистката написа, че благодари на мъжа, който я обича, но отново без да споменава името му. Покрай наскоро отминалия празник на влюбените пък тв звездата се изкуши да се похвали с романтичната изненада, която е получила за 14 февруари, споделяйки снимка на бутилка изискано червено вино с две чаши, поставени върху легло. Очевидно Салич е прекарала Деня на любовта или в дома си, или в хотелска стая, защото белите завивки напомнят именно такава обстановка. Дали преди това е вечеряла на свещи с новия си избраник, остава загадка, но предвид манията ѝ да стои далеч от хорското внимание в извънработна обстановка, едва ли си е позволила чак такова своеволие. „Настина цъфти от любов. Тя и затова се втали, но до сватба и дете няма да си позволи да стигне“, коментират нейни колеги от нюзрума. 48-годишната водеща е майка на две деца от бившия си съпруг – Хана и Лазар, които вече са в тийнейджърска възраст и едва ли щели да реагират добре, ако Ани решала да ражда отново. Все пак Лазар вече имал гаджета и не бил далеч моментът, в който самият той да зарадва новинарката с бебе. Бившият мъж на новинарката от Би Ти Ви Ани Салич -... Сподели:", "date": "2018.02.25", "title": "САМО В ПИК И \"РЕТРО\"! Ани Салич с таен мъж - преживя развода с Бранко и призна за нова тръпка"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D1%89%D0%B5-%D0%B8%D0%BC%D0%B0-%D0%BB%D0%B8-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-%D0%BD%D0%B0-%D1%81%D0%B8%D0%BD%D1%8F%D1%82%D0%B0-%D0%B7%D0%BE%D0%BD%D0%B0-%D0%BA%D0%BE%D0%B3%D0%B0-%D1%89%D0%B5-%D1%81%D0%B5-%D0%B8%D0%B7%D1%87%D0%B8%D1%81%D1%82%D0%B8-%D0%B2%D1%8A%D0%B7%D0%B4%D1%83%D1%85-news730394.html", "text": "„Не обмисляме поскъпване на синята зона в столицата, съсредоточени сме в разширяването ѝ”, заяви в предаването „Тази неделя” На Би Ти Ви столичният кмет Йорданка Фандъкова. Този коментар тя направи по повод призива на Бойко Борисов от преди дни да се повиши цената на „Синята зона”. По думите ѝ въвеждането на по-висока цена за паркиране в центъра в дните с повишено замърсяване на въздуха е много трудно към този момент, поради което общинският съвет на столицата се е отказал от мярката. Друго предложение за справяне със замърсяването в столицата беше да се ограничи движението на автомобили в идеалния център на града, както и да се забрани въобще влизането им. „Всички европейски градове, които го правят, го правят постепенно с въвеждане на пешеходните зони. Постепенно разширяваме зоните, като това ще се случва все по-често с подобряването на градския транспорт”, коментира Фандъкова. „Много сме далеч от проблемите на Пекин, по-скоро страховете ни са големи и с основание”, коментира наболялата за столичани тема кметът Фандъкова. Тя е категорична, че това е предизвикателство, с което всички трябва да се борим. Кметът дава и личен пример и в дните, в които замърсяването е над допустимите норми, тя пътува с градския транспорт. „Това е важно, защото няма как хората да повярват на призивите ми, ако не го правя”, категорична е Фандъкова. В момента Столична община подготвя и мобилно приложение, в което граждани ще могат да следят в реално време замърсяването на въздуха. По повод новата мярка „зелен билет”, която беше въведена веднъж в столицата, Фандъкова добави, че трябва да има инвестиции и разходи в борбата за по-чист въздух. „Заложили сме в проекта за новата наредба и безплатен градски транспорт, разбира се това е при положение, че се промени нормативната уредба на национално ниво”, допълни Фандъкова. От друга страна кметът е категоричен, че мерките зелен и бял билет ще бъдат съпроводени с рестриктивни мерки и за автомобилите – „само със стимули не може, ще трябва и с ограничения”. Столичният кмет е категоричен, че с новите мерки за прием вдетските градини процесът ще се олекоти и ще бъде по-честен спрямо всички. По повод скандалът с детската градина в Горна Баня, Фандъкова коментира, че проверката на Ботьо Ботев е приключила. „Случаят е препратен към компетентните органи в лицето на МВР и прокуратурата, защото там бяха открити изключително сериозни финансови нарушения. Ние не допускаме нарушения нито на записванията, нито на финансови”, категорична е Фандъкова. Повишение на нивата на фини прахови частици във въздуха... Промените, които сме предложили заедно с главния архитект... Сподели:", "date": "2018.02.25", "title": "ЕКСКЛУЗИВНО! Фандъкова разкри ще има ли поскъпване на синята зона, кога ще се изчисти въздухът в столицата"}
{"url": "http://pik.bg/%D0%BF%D0%BE%D0%B4%D1%81%D1%82%D1%80%D0%B8%D0%B6%D0%B5%D1%82%D0%B5-%D0%BA%D0%BE%D1%81%D0%B0%D1%82%D0%B0-%D1%81%D0%B8-%D0%B4%D0%BD%D0%B5%D1%81-%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-news730374.html", "text": "Днес ще сме изложени на влиянието на много космически фактори – Лунното влияние по знак, два различни лунни дни, много планетни аспекти, които са взаимно противоречиви. Едни от тях ни правят раними, други агресивни. Едни ни носят приповдигнато настроение, други ни депресират. Ще споменем само някои от тях. Характерни ще са проблеми в романтичните и сексуалните отношения. Може да се прояви чувство на ревност, агресивност, бурни страсти. Сексуалните излишества или недостатъчно внимание към чувствата могат да създадат проблеми в отношенията. . Хората ще се чувстват оживени и в приповдигнато настроение. Почти по-същото време обаче Луната прави квадрат със Сатурн, което може да премине в недоволство като цяло, лошо настроение. Понижена жизненост, умора, депресия. Неблагоприятно за общуване по това време с по-възрастни хора. Хората са по-чувствителни и лесно раними. Затварят се в себе си и се потапят в своя вътрешен свят. Благоприятно е за благоустройство на дома, за пране, чистене, грижа за дрехите и обувките. Не давайте пари назаем. Добре е да поспите през деня, вниманието сега е занижено. Топлота, доброта, задушевност, желание да бъде привлекателна ще преследва жените. Най-благоприятното си влияние Луната дарява сега. В никакъв случай не търсете утеха в храната. Последствията от кулинарните излишества ще се отразят зле на храносмилателната система. Уязвими са стомаха, дванадесетопръстника, млечните жлези. В този ден сме обикновено силни и енергични. Затова можем да се заемем с всякакви важни дела - успехът ни ще бъде обезпечен. Луната помага да бъдем по-открити и общителни, настройва към духовно развитие, разширява кръга на интересите, засилва остроумието, активността. Хората стават оригинални и независими, самоуверени. Не се препоръчва уединение. Лунната енергия се слива със силите на Земята в този ден в едно цяло и дарява човек с енергия. В него се пробужда огромна сила, която трябва да бъде отправена към съзидание. Чувства се изпълнен със сила, самоувереност, ентусиазъм и желания за действия. Всичко, което започнете сега, трябва да бъде доведено до край. Не се препоръчва пасивност и заседнал начин на живот, но и да се претоварвате е неуместно. Да не се предприемат рисковани дейности. Сега може да се започват само такива дела, които изискват пълна физическа и психическа отдаденост. Бъдете предпазливи и внимателни във всички дела. Желателно е да не пипате железни предмети. Подходящо е за начало на гладуване. Заболявания започнали през времето на 11 лунен ден протичат тежко и продължително. Трудно се поддават на лечение. Това засяга предимно жените. Всяко медицинско вмешателство заради неприятни последици трябва да бъде особено внимателно и минимално. По време на 11-ия лунен ден се препоръчват очистителни процедури, като например почистване на аурата от негативите чрез измиване, натриване със сол, чрез Рейки, обикаляне около тялото и по чакрите със запалена свещ и други познати ви техники. Ефективно изчистване не само физическо, но и духовно. Можете да четете молитви, мантри. Сложен ден и енергийно много силен, затова нощта ни дава заслужен отдих. Сънищата в него нямат никакво значение. - Енергията в това лунно денонощие е не само активна, но и агресивна и трябва да се направлява в съзидателна практическа дейност. Ден опасен за взаимоотношенията. Да се избягват спорове и скандали. Не е ясно кое действие до какво ще доведе. Дори невинно казана дума може да предизвика пристъпи на гняв. Реакциите са непредсказуеми. - Период на висока активност. Правете любов за удоволствие, не сдържайте емоциите. Трябва да има секс по взаимно желание, не по задължение или да се отбие номера. В противен случай рискувате да влошите здравословното си състояние и да не получите никакво удовлетворение. В този период можете да се подстригвате, а ако не сте имали такива намерения, то подрежете косата си поне на милиметър. Това ще освободи излишната негативна енергия. Луната е в знак Близнаци до 05:07 ч. на 25 февруари.... Сподели:", "date": "2018.02.25", "title": "Подстрижете косата си днес! Вижте защо"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D0%B8%D0%B2%D1%88%D0%B8%D1%8F%D1%82-%D0%BC%D0%B2%D1%80-%D1%88%D0%B5%D1%84-%D0%B5%D0%BC%D0%B0%D0%BD%D1%83%D0%B8%D0%BB-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D0%B8%D0%BC%D0%B0-%D0%BB%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D1%83%D0%BF%D1%80%D0%B0%D0%B2%D0%BB%D0%B5%D0%BD-news729977.html", "text": "- Разликата е, че в онова време хората заемаха мястото си с необходимото образование. Сега Калинките се множат, те се превърнаха в емблема на хора, които не знаят какво работят. Някак нещата вървят несериозно. И все по-несериозно ще става. - Има надежда. И тя е в младите хора, които учат на Запад. Те ще придобият друго усещане за нещата и за света. - Каквото и да се случва, България върви напред. И когато стандартите започнат да се изравняват с европейските, те ще се върнат. Ще поискат да си дойдат у дома, да работят за България. Вярвам го. - Това, което направи той е недопустимо. Как бихме реагирали, ако заместник-председател на парламента каже, че Хитлер е симпатяга? То е горе-долу същото. И не могат сега да се оправдават с международни договори. - Герой стана в очите на най-твърдия електорат на БСП. То на социалистите действията са насочени към тях. Не можаха да вземат гласове от периферията на последните избори, а имаха възможност. Изпуснаха шанса си. - Много възможно е. Същестува политически вакуум. Въпросът е кой ще бъде. В момента аз не виждам реално съществуващ политически субект обаче. Но до изборите има време. - И от двете страни има достатъчно място. Истината е, че няма дясно функционираща партия. А в БКП ( БСП) е пълно с хора, свързани с едрия бизнес. Стандартът им на живот никак не отговаря на идеологията, която проповядват на електората си. - Няма никакво основание за тревога. Смяната на управлението може да се реши само с избори. Ако на евентуален вот управляващите получат недобър резултат. В момента нещата са стабилни. -  В момента се върви по течението. Ние правехме реформи. В крайна сметка за това и хората ни избраха. Отсъства нормална политическа дискусия. В парламента не се създават политици. ГЕРБ от 10 г. са в управлението, а нямат и 10  сериозни имена. Имат няколко авторитети, но те се броят на пръстите на едната ръка. Бойко Борисов е ГЕРБ. Без него ГЕРБ го няма. Всички трябва да го гледат в очите, ако искат да са в политиката. БСП имаха сериозна заявка за остра и сериозна опозиция, а... Сподели:", "date": "2018.02.25", "title": "САМО В ПИК! Бившият МВР шеф Емануил Йорданов с горещ коментар - има ли опасност за управлението и ражда ли се нова партия  "}
{"url": "http://pik.bg/%D1%82%D0%BE%D1%80%D0%BC%D0%BE%D0%B7-%D0%BE%D0%B7%D0%B2%D0%B5%D1%80%D1%8F%D0%BB-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%87%D0%B0%D0%BD%D0%B8%D0%BD-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%B8-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE-news730384.html", "text": "Благоевградчанинът Кирил Бракадански, който бе обвинен, че отправил заплахи за убийство към дъщерите си и бившата си съпруга, помоли за служебна защита, съобщава Струма.бг. Това заяви вчера той на разпоредителното дело в Районен съд, на което трябваше да се обсъди как ще протече наказателният процес срещу него. 52-годишният подсъдим се яви без адвокат, тъй като нямал финансова възможност да си наеме договорен, и помоли за служебен защитник. Искането бе уважено от районния съдия Кристина Панкова, която отложи делото за друга дата. Кирил Бракадански стана клиент на Темида, след като заплаши да убие двете си дъщери Иванка и Величка и тяхната майка Катя Караджова, с която са разведени от 13 години. Тя се принудила да го напусне заради системното физическо и психическо насилие, което упражнявал над нея и децата. Той злоупотребявал с алкохол и ставал агресивен, като се напие. След развода децата останали при майката, тя ги отгледала в семейното жилище в кв. „Еленово“, което им било предоставено. Впоследствие било заведено дело за делба на апартамента и съдът решил това да стане чрез публична продан. Кирил Бракадански отказал да приеме съдебното решение, станал още по- агресивен и редовно причаквал дъщерите си и бившата си съпруга пред блока или пред магазините, в които пазарували, и крещял, че ако не освободят жилището, „кръв ще се лее“. Тъй като се страхували за живота си, те се принудили да потърсят закрила и завели дело за домашно насилие, като съдът му забранил 6 месеца да се доближава до тях. Това изобщо не го стреснало обаче, а още повече го озлобило, което принудило Катя Караджова да напусне семейното жилище и се пренесе да живее с децата при родителите си в село Изгрев. На 15 март 2017 г. Кирил Бракадански отишъл там и започнал да удря по вратата и да крещи обидни думи към бившата си жена и дъщерите: „Мърши, к…, боклуци“. Да защити дъщеря си и внучките си навън излязъл Крум Караджов, на когото бившият му зет казал: „Ти си ми най-лесната мишена – с теб ще се оправя най-лесно“, след което отправил закани към децата и бившата си жена: „Ще ви убия, ще ви запаля, ще взема резачката и ще ви срежа един по един“. Тъй като продължил да се държи агресивно и да отправя заплахи, дъщеря му се обадила на телефон 112 за помощ и като чул, че вика полиция, избягал. След по-малко от месец се повторила същата ситуация. На 3 април Кирил Бракадански отново отишъл там и пак започнал да сипе същите обиди в присъствието на бившия си тъст. Трите жени се почувствали изключително уплашени и притеснени за живота си и подали жалба в полицията. В хода на разследването са направени комплексна съдебно-психологична и психиатрична експертиза на Катя Караджова и нейните дъщери, според които и на трите са нанесени психотравми. Покрай разправиите Кирил Бракадански стана медийна звезда, тъй като случаят бе предмет тв предаване. Сподели:", "date": "2018.02.25", "title": "Тормоз! Озверял благоевградчанин заплашва съпругата и децата си с убийство"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%B4%D0%B8-%D0%BE%D1%82-%D0%B2%D0%BC%D1%80%D0%BE-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D1%81%D1%8A%D1%81-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B5-%D0%B7%D0%BD%D0%B0%D0%B5%D0%BB%D0%B0-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7-news730403.html", "text": "”Все още не са започнали разговорите за нов енергиен министър. Не се е водил разговор в коалицията, но в ГЕРБ най-вероятно са се водили разговори и вече имат имена, които да сложат на масата. Това е тяхна квота и е най-логично те да го предложат. В понеделник ще има съвет на коалицията и най-вероятно ще бъдат предложени имена”. Това каза Александър Сиди от ВМРО пред Канал 3. ”Николина Ангелкова е от квотата на ГЕРБ и винаги е била техен член. Квотите биха могли да се променят, но не сме говорили за това в голямата коалиция. Не смятам, че новият енергиен министър може да е от Обединените патриоти, той е от квотата на ГЕРБ.”, коментира той ”Теменужка Петкова беше добър професионалист. Това, което се случи в последния и работен ден ме изуми. Същия ден я изслушахме в енергийната комисия и тогава нямаше информация за сделка за ЧЕЗ. Два часа по-късно стана ясно, че вече се подписва договор по тази сделка. Тя със сигурност е знаела и си позволи да не даде информация на народните представители”, каза Сиди. \"Смятам, че договорите с американските централи трябва да се развалят. За развалянето на договорите трябва да се премисли какъв ще бъде рискът. За ЧЕЗ ние Обединените патриоти смятаме, че трябва да се върне на държавата. Правителството трябваше да извади 320 млн.лева. и да си върне това ЕРП\", заяви той. БСП продължават да ходят по нашите стъпки, винаги сме казвали, че ЕРП-тата трябва да се върнат в държавата, каза още той и подкрепи идеята прокуратурата да провери сделката. РАЗВИТИЕТО НА СКАНДАЛА С ПРОДАЖБАТА НА ЧЕЗ, СЛЕДЕТЕ В ТЕМАТА НА ПИК! В енергетиката винаги има скрити интереси, този сектор... Сподели:", "date": "2018.02.25", "title": "ГОРЕЩА ТЕМА! Александър Сиди от ВМРО: Теменужка Петкова със сигурност е знаела за сделката за ЧЕЗ"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BC%D0%B8%D1%81%D0%BB%D0%B8-%D0%B7%D0%B0-%D0%BC%D0%B0%D1%89%D0%B0%D0%B1%D0%B5%D0%BD-%D0%B2%D0%BE%D0%B5%D0%BD%D0%B5%D0%BD-%D0%BF%D0%B0%D1%80%D0%B0%D0%B4-%D0%BF%D0%BE-%D1%81%D0%BB%D1%83%D1%87%D0%B0%D0%B9-%D0%B4%D0%B5%D0%BD%D1%8F-%D0%BD%D0%B0-%D0%B2%D0%B5%D1%82%D0%B5%D1%80%D0%B0%D0%BD%D0%B0-news730385.html", "text": "Президентът на САЩ Доналд Тръмп заяви, че в момента „е хвърлил око“ върху Деня на ветерана, като потенциална дата за готвения от него военен парад, но допълни, че ще зареже идеята, ако парадът не може да се проведе „на разумна цена“ , предава ABC News, цитирани от Фокус. По-рано директорът на отдел „Бюджет“ на Белия дом Мик Мълвейни заяви, че цената на парада би излязла между 10 и 30 млн. долара. Тръмп заяви по време на телевизионно интервю, че екипът му обсъжда Деня на ветерана през ноември като възможна дата за парад във Вашингтон, но допълни, че лично би предпочел Деня на независимостта на 4 юли. Той изрази мнение, че парадът ще „бъде нещо страхотно за духа на държавата“. Идеята дойде на Тръмп, след като заедно с френския си колега Манюел Макрон гледа военното шествие по случай Деня на Бастилията. Президентът на САЩ Доналд Тръмп обяви желанието си за... Сподели:", "date": "2018.02.25", "title": "Доналд Тръмп мисли за мащабен военен парад по случай Деня на ветерана"}
{"url": "http://pik.bg/%D0%BA%D0%B0%D0%BA%D0%B2%D0%B8-%D0%B8%D0%BC%D0%B5%D0%BD%D0%B0-%D0%BD%D0%BE%D1%81%D1%8F%D1%82-%D0%BD%D0%B0%D0%B9-%D1%83%D0%BC%D0%BD%D0%B8%D1%82%D0%B5-%D1%85%D0%BE%D1%80%D0%B0-%D0%B2-%D1%81%D0%B2%D0%B5%D1%82%D0%B0-news730393.html", "text": "Джон и Мери са имената, които най-често носят гениите. Използвайки база данни с 14 750 имена на видни философи, математици, писатели, художници и композитори, лауреати и носители на Нобелова награда, уебсайтът MooseRoots подреди класация с най-честите първи имена за гении. Най-често сред мъжете гении са хора, носещи името „Джон”. Впечатляващите 352 мъже с това име са постигнали невероятни постижения в интелектуалната сфера. Останалите в списъка са Роберт, Уилям, Чарлз, Дейвид, Джеймс, Ричард, Джон, Джордж и Пол. Сред жените най-умни са кръстените „Мери”. Цели 140 жени с това име присъстват в списъците. В топ 10 на гениални женски имена попадат още Елизабет, Мария, Ан, Маргарет, Сюзън, Рут , Анна, Алис и Дороти. Сподели:", "date": "2018.02.25", "title": "Какви имена носят най-умните хора в света"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news730473.html", "text": "След равенството срещу Черно море в съблекалнята на ЦСКА съвсем не е безоблачно, визира \"Меридиан мач\". Самите играчи трудно са преглътнали спънката с варненци, но загубата на точки е била приета много зле от ръководството на клуба. Шефовете на \"червените\" са поставили ултиматум на отбора, че вече няма право да губи точка до края на първата фаза от първенството. Това означава, че ЦСКА задължително трябва да победи Левски в столичното дерби, с което се закрива първата част на шампионата на 18 март. В противен случай на футболистите на отбора ще бъдат наложени финансови санкции. Ултиматумът стресна играчите, които подходиха много лежерно към мача с Черно море, допълва изданието. Сподели:", "date": "2018.02.25", "title": "Тежък ултиматум на \"Армията\"!?"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F%D1%82-%D0%BA%D0%B0%D0%BC%D0%B8%D0%BB%D0%B0%D1%80-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D1%8F%D0%B4%D0%BE-%D0%B3%D0%B0%D0%BD%D1%8C%D0%BE-%D0%BE%D1%82-%D1%82%D0%BE%D0%BF%D0%BE%D0%BB%D0%BE%D0%B2%D0%B3%D1%80%D0%B0%D0%B4-%D1%80%D0%B0%D0%B7%D0%BA%D0%B0%D0%B7%D0%B2%D0%B0-news730400.html", "text": "Йордан Чакмаков на 88 години или, както всички го наричат – дядо Ганьо, е последният камилар в България, разказват в сутрешния блок на Нова телевизия. Той е потомък на изселници от Източна Тракия, които дошли по нашите земи заедно с екзотичните животни. Семейството му си изкарвало хляба с едногърбите животни до края на 50-те години на миналия век, когато камионите сменили камилите в родния Тополовград. Някога общо 16 рода в града притежавали камили. Те пренасяли с животните си въглища за всички мелници по съседните села или орели ниви и градини. Керванът се състоял повече от 100 камили. Дядо Ганьо казва, че камилата е кротко, спокойно и умно животно. Лесно се привързва към стопанина си, но е своенравна. А най-лош нрав проявявали мъжките, когато се разгонят. „Едно време всичко в Тополовград бе с камилите – спомня си дядо Ганьо. – Нямахме влак тук. Камиларството ми е по наследство. Дядо ми бе богат човек, защото имаше 40 камили. По онова време всеки, който има над 20 камили минаваше за заможен. Раздаде си камилите. По онова време 16 рода от Тополовград притежаваха камили. Пренасяхме въглища, дърва. За училищата дърва, защото с каруца в тоя балкан не става. Като имаше голям сняг, нищо не може да върви и с камилите носим хляб. Иначе ги хранех камилите с хляб и сирене. Използваме вълната на камилите да си правим черги. Завиваме се с камилски черги. Постепенно този бизнес замря, продадохме камилите и сега се занимаваме с тютюн“. Сподели:", "date": "2018.02.25", "title": "Последният камилар в България дядо Ганьо от Тополовград разказва"}
{"url": "http://pik.bg/%D0%B4%D0%B5%D0%BD%D0%B8%D1%86%D0%B0-%D1%81%D0%B0%D1%87%D0%B5%D0%B2%D0%B0-%D1%82%D0%BE%D0%B2%D0%B0-%D1%87%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BD%D0%B5-%D0%B4%D0%B0%D0%B2%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%B5-%D0%BC%D0%B8%D1%82-news730383.html", "text": "Подкрепяме иновативните училища, каза заместник-министърът на образованието и науката Деница Сачева по БТВ. Събеседничката на медията се съгласи с изказването на експерта Нели Керемидчиева, която в студиото посочи, че знанията са навсякъде и важното в училището е трупане на умения. \"Сега има интернет и обучението може да се провежда и извън класната стая\", посочи още представителката на неправителствена организация. \"Просветното министерство има ясна позиция, защото ние подкрепяме иновативните училища. Иновативно училище е такова, където учителите могат да експериментират. Иновативното училище разчупва традиционните методи на образованите. Българската образователна система дава много примери, че е свободна и митът, че българската образователна система не дава свобода се дължи на липсата на информация\", каза Сачева. Сподели:", "date": "2018.02.25", "title": "Деница Сачева: Това, че българската образователна система не дава свобода, е мит"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%86%D0%B8-news730375.html", "text": "Четирима мексикански полицаи бяха арестувани по подозрение, че са отвлекли трима италианци в западния мексикански щат Халиско, съобщи местната прокуратура, цитирана от Ройтерс и Франс прес. Тримата италианци - 60-годишен мъж, неговият 25-годишен син и 29-годишен племенник - са в неизвестност от 31 януари, когато са били задържани от полицията на бензиностанция в град Текалитлан. Арестуваните полицаи, трима мъже и една жена, \"признаха, че са предали (италианците) на организирана престъпна група в Текалитлан\", заяви на пресконференция щатският прокурор Раул Санчес. Властите все още издирват италианските туристи. Халиско е дом на картела \"Халиско ново поколение\", един от най-влиятелните наркокартели в Мексико, но Санчес не каза дали италианците са предадени на властите. Най-малко 15 бяха ранени, след като слепи търговци в... Сподели:", "date": "2018.02.25", "title": "Арестуваха полицаи за отвличането на италианци "}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%B0%D0%B1%D1%81%D1%83%D1%80%D0%B4-%D0%BA%D0%BE%D0%BB%D0%B0-%D0%BD%D0%B0-%E2%80%9E%D0%BE%D0%B1%D1%89%D0%B8%D0%BD%D1%81%D0%BA%D0%B0-%D0%BF%D0%BE%D0%BB%D0%B8%D1%86%D0%B8%D1%8F%E2%80%9D-%D1%83%D0%B4%D0%B0%D1%80%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%BD%D0%B0-%D1%81%D1%82%D1%83%D0%B4%D0%B5%D0%BD%D1%82-%D0%BD%D0%B0%D0%BF%D0%B8%D1%81%D0%B0%D1%85%D0%B0-%D0%BC%D1%83-%D0%B0%D0%BA%D1%82-news730404.html", "text": "Какво се случва, когато обикновен човек шофира и отзад го блъсне кола на „Общинска полиция”? Оказва се, че акт получава водачът на ударения автомобил, защото карал… прекалено бавно. Това става ясно от разследване на сутрешния блок на Нова телевизия. В такъв абсурден казус се оказват забъркани трима студенти. Иван, Йордан и Виктор се сблъскват с несправедливостта на 17 февруари. Тогава се случва въпросният инцидент. „На 17 февруари карахме ски близо до Драгалевци – разказва 21-годишният Иван. – Полицейска кола ни блъсна отзад. Пътната обстановка беше заснежена, беше заледено и неопесъчено. Нямаше мзаркировка на пътя. Полицаите не бяха на нужната дистанция зад нас. Не успяха да намалят. Когато дойдоха катаджиите, ми написаха акт на мен, защото съм карал с несъобразена бавна скорост, заради което съм блъснат отзад. По закон виновен е този, който удря колата отзад“. Пристигналите служители на КАТ разговаряли само с колегите си от „Общинска полиция” и почти не дават дума на трите момчета в ударената кола. „катаджиите започнаха направо да разпитват техните колеги за случката и изобщо не  се обърнаха към нас“, заявява Йордан. – До последно твърдяха, че няма да изготвят акт, защото не сме виновни за случилото се. Накрая обаче ни връчиха акта и ни накараха да се подпишем“. „Чувствам се безпомощен и без права – коментира ситуацията Иван, който шофирам автомобила в момента на катастрофата. -  Но не смятам, че трябва да си мълчим и позволяваме да бъдем тъпкани”. Той не крие, че изхода от тази ситуация може да повлияе на решението му дали да остане в България или да замине да живее в чужбина. СДВР извършва разследване по случая. Сподели:", "date": "2018.02.25", "title": "Пълен абсурд! Кола на „Общинска полиция” удари автомобила на студент, написаха му акт"}
{"url": "http://pik.bg/%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BC%D0%B8-8-%D0%B5-%D0%B8%D0%B7%D0%B2%D1%8A%D1%80%D1%88%D0%B8%D0%BB-%D1%82%D0%B2%D1%8A%D1%80%D0%B4%D0%BE-%D0%BA%D0%B0%D1%86%D0%B0%D0%BD%D0%B5-%D0%B2-%D0%B0%D1%80%D0%BA%D1%82%D0%B8%D0%BA%D0%B0-news730409.html", "text": "ТАСС, цитирана от \"Фокус\". Хеликоптер Ми-8 на авиокомпания „КрасАвия“ е извършил твърдо кацане на нос Арктический (най-северната точка на руския Красноярски край) на остров Комсомолский в архипелага Северна земя в Северния ледовит океан. Един човек е ранен, предава „Инцидентът се е случил в събота. Хеликоптерът извъшва твърдо кацане на нос Арктический. На борда са се намирали петима души. Един човек е получил натъртвания“, заявиха от регионалното управление на Министерството на извънредните ситуации. Пътниците са прибрани от излетял от град Хатанга с други хеликоптери. Един човек е закаран в болница. Руската федерация е увеличила военното си присъствие в... Сподели:", "date": "2018.02.25", "title": "Хеликоптер Ми-8 е извършил твърдо кацане в Арктика"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BA%D0%BE%D0%B9-%D0%BF%D0%BB%D0%B0%D1%89%D0%B0-%E2%80%9E%D1%82%D0%B0%D0%BA%D1%81%D0%B8%D1%82%D0%BE%E2%80%9C-%D0%BD%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-news730408.html", "text": "„Старите” българи умно са пресметнали, че срокът на годност на всяко чудо наистина е три дни. След като обаче избухна демокрацията, „новите” решиха да поизменят тази изстрадана мъдрост. И така, вече близо три десетилетия живеем в две ситуации – че всеки скандал е „чудо” и че не може да има ден без скандал, т.е. поредното „ексклузивно чудо”. И така, лека-полека и ние ставаме все по-„ексклузивни” – с най-ниските заплати и пенсии, но с най-високите цени в Европа, с най-наглите цигани, но с най-либералното отношение спрямо тях, с най-безскрупулните НПО соросоиди, но и с най-угодническото поведение на властите към тях, и т.н. Важното обаче е да няма ден без скандал, сиреч поредното „чудо”. И то да не бъде обилно отразено от иначе уж „националните” ни телевизии – от сутрешните им блокове до късните им новини. Така се случи и с историята около съпругата на президента. Важното беше да се раздуха, а не това, че е очевадно, че е изцяло съшита с бели конци. Хайде помислете сами. Ако имате кола с шофьор и може удобно да се разположите на задната седалка, докато ви возят до указаното от вас място, няма ли да го сторите? Ми то си е все едно такси, при това безплатно. За возещия се де, не за нас, данъкоплатците. Щото сметката на „таксито” я плащаме всички ние. Ама това е друг въпрос. Втората макара с белите конци – абсурд е полицаите (или жандармеристите, тъй и не се разбра кои точно) още по време на „преследването” да не се чуят по радиостанциите и да се разберат кой кой е, кого вози и кого всъщност преследват. През 1998 г. като депутат аз „преследвах” колата на тогавашния председател на Народното събрание и когато най-накрая ме заловиха, се оказа, че знаят всичко – от номера на моя автомобил до това кой всъщност го кара (аз де), и т.н. А сега – не се били разпознали и не се били разбрали. Айде де. И с това „айде де” развивам третата макара с белите конци. „Произшествието”, доколкото разбрах, е станало в късните часове на деня. Е, как тогава медиите тутакси научиха за него? Ами моята „работна хипотеза” е, че всичко е било подготвено. От „а” до „я”. И подготвено от служители на изпълнителната власт, за да отмъстят за пореден път на президента. Далеч съм от намерението да защитавам г-жа Радева. Браня обаче статута на самата институция „държавен глава”. Защото който не я уважава (или направо воюва с нея), не уважава и държавата си. Впрочем това доказаха и циганите от Ихтиман, налетели да бият полицаи, т.е. пак държавни служители. В любимия ни напоследък нов голям брат – САЩ, ако се случи нещо подобно, отговорът е един – „стрелба на поражение”. А в Ихтиман стана „отстъпление с унижение”. Едва на другия ден се появи жандармерията, нещо уж като отмъщение. Но циганите гледаха на униформените с презрение пред тяхното примирение. Защото всичките телевизии, които се струпаха на мястото на поредния скандал, „ексклузивно” предоставяха ефира си на тях. Да лъжат, да плюят по служителите на реда, да твърдят, че „техният човек” е невинен, макар и карал без книжка, и какво ли не още. Че и да му наемат скъп адвокат. Значи за него пари имат, а да си платят тока и водата – не? Е, това наистина е презрение и към държавата като цяло. Преди много години техни събратя от „Столипиново“ зверски изнасилиха бременна българка. Ама толкова зверски, че тя почина. И тогава един генерал – Стойо Чочоолу, вдигна Карловската танкова бригада и обкръжи цялото „Столипиново“. А вътре стана това, на което сега е модерно да му се вика „домашно насилие”. В смисъл, че армия и милиция влизаха във всеки цигански дом и биеха почти до „посирие”. Резултатът беше, че насилниците бяха предадени от „събратята” си и изправени пред съда. А вторият, но още по-важен резултат беше, че столипиновските цигани за десетилетия запомниха какво може държавата и се отнасяха към нея не само със страхопочитание, но и с уважение. Вярно, тогава още никой дори и не подозираше, че ще има Истанбулска конвенция. Която май сегашните цигани вече не само са приели, ами направо и прегърнали като своята нова библия (или коран). Впрочем като стана дума за Конвенцията, тя се очерта като поредния скандал не само в обществото, но и сред управляващите. А тия дни Патриотите директно заявиха, че ако бъде гласувана от Народното събрание, те развалят коалицията... И още едно скандалче се пръкна напоследък – за шапките на нашите зимни олимпийци. Оказа се, че на тях националният ни флаг е сгрешен – зеленото се „качило” над бялото. И че вместо българи в Южна Корея сме се представяли като иранци... Ама така си живеем в ново време ние – нито ден без скандал! Сподели:", "date": "2018.02.25", "title": "САМО В ПИК И \"РЕТРО\"! Проф. Драганов с ексклузивен коментар: Кой плаща „таксито“ на Деси Радева?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D1%81%D0%BD%D0%B5%D0%B6%D0%B5%D0%BD-%D0%BA%D0%B0%D0%BF%D0%B0%D0%BD---%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B5-%D1%80%D0%B0%D0%B7%D0%B2%D0%B8%D1%85%D1%80%D0%B8-%D0%B7%D0%B8%D0%BC%D0%B0%D1%82%D0%B0-%D0%B8-%D0%BA%D0%B0%D0%BA%D0%B2%D0%BE-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%BE-news730412.html", "text": "Изминалата нощ валежите обхванаха страната - в Северна и Западна България превалява и трупа силен сняг, а в Горнотракийската низина и по Черноморието - дъжд. С усилване на вятъра в западната половина от страната от северозапад, а в източната - от североизток ще нахлува студен въздух, предупреждават метеоролозите и са категорични, че ни окачват няколко дни лошо време в снежен капан. Шофьорите, на които им предстои пътуване, е необходимо да тръгват на път с автомобили подготвени за зимни условия, да карат със съобразена скорост и повишено внимание, спазвайки указанията на \"Пътна полиция\", припомня АПИ заради прогнозата за лошо време днес и през следваща седмица. Блокирането на движението от автомобили, които не са с подходящи гуми, затруднява работата на снегопочистващата техника и възпрепятства пътуването на всички останали шофьори, отбелязват от агенцията. Областните пътни управления и снегопочистващите фирми работят на 24-часов режим и предприемат всички необходими действия за осигуряване проходимостта на републиканската мрежа при зимни условия. В готовност за поддържане на пътищата са около 3000 машини, уверяват от АПИ. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, lima.api.bg, интернет страницата на АПИ – www.api.bg, и по всяко време от денонощието на тел. 0700 130 20 в АПИ. Вчера Министерството на външните работи също предупреди да се внимава при пътуване на Балканите до нормализиране на метеорологичната обстановка. МВнР съветва всички български граждани, които имат намерение да пътуват до или през териториите на Хърватия, Словения, Македония, Румъния, Босна и Херцеговина, Черна гора и Сърбия през следващите няколко дни, да отложат своите планове, ако е възможно, заради усложнената зимна обстановка и очакваното влошаване на условията, изразяващо се в минусови температури, силни ветрове и обилни снеговалежи в изброените държави също като в България. През нощта срещу понеделник, с преминаването на средиземноморски циклон през Гърция и Егейско море към Черно море, валежите ще се усилят, почти навсякъде дъждът ще премине в сняг, и обстановката ще се усложни още повече, алармират от Националния институт по метеорология и хидрология (НИМХ). По-значителни ще бъдат снеговалежите в Западна България. Ще се образува снежна покривка. Ще духа до умерен, в източните райони и временно силен североизточен вятър. Минималните температури ще бъдат между минус 4° и 1°, а максималните – между минус 2 и 3 градуса. Атмосферното налягане е по-ниско от средното за месеца - временно ще се повиши. Над Черноморието днес ще е облачно с валежи, като постепенно почти навсякъде дъждът ще премине в сняг. Ще духа умерен и временно силен североизточен вятър. Максимални температури на въздуха между минус 1° и 3°. Температурата на морската вода е 6-7°. Вълнението на морето ще бъде 3-4 бала с тенденция на усилване. Над планините ще е облачно със снеговалежи. Ще духа силен вятър - в ниските части постепенно ще се ориентира от изток-югозиток, а по билата ще е от югозапад. Ще има снежни виелици и по проходите ще се образуват навявания. Максималната температура на височина 1200 метра ще бъде около минус 7 градуса, а на 2000 метра – около минус 10 градуса. През първата половина от следващата седмица ще бъде ветровито и студено и валежите от сняг ще продължат. В понеделник валежите ще са умерени, в Западна и Централна България, както и в югоизточните райони - временно и силни. В Северна България и по високите котловинни полета ще се натрупа снежна покривка, по-съществена в северозападните райони. По високопланинските проходи и в Североизточна България ще има условия за виелици и навявания. Във вторник валежите чувствително ще отслабнат, в повечето райони и ще спрат, но вечерта в Родопите отново ще завали. В сряда ще превалява главно в югоизточната половина от страната. Днес над по-голямата част от страната времето ще е... Сподели:", "date": "2018.02.25", "title": "ИЗВЪНРЕДНО В ПИК! България в снежен капан - ето къде се развихри зимата и какво алармират от АПИ"}
{"url": "http://pik.bg/%D0%BF%D1%83%D0%B1%D0%BB%D0%B8%D1%87%D0%BD%D0%BE-%D0%B8%D0%B7%D0%B2%D0%B8%D0%BD%D0%B5%D0%BD%D0%B8%D0%B5-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D0%B1%D0%B2%D0%B8%D0%BD%D0%B8%D0%BB-%D0%B4%D0%B6%D0%B5%D1%80%D0%B5%D0%BC%D0%B8-%D0%BA%D0%BE%D1%80%D0%B1%D0%B8%D0%BD-%D1%87%D0%B5-%D0%B5-%D0%B1%D0%B8%D0%BB-%D1%87%D0%B5%D1%85%D0%BE%D1%81%D0%BB%D0%BE%D0%B2%D0%B0%D1%88%D0%BA%D0%B8-%D1%88%D0%BF%D0%B8%D0%BE%D0%BD%D0%B8%D0%BD-%D0%BE%D1%82%D1%82%D0%B5%D0%B3%D0%BB%D0%B8--news730381.html", "text": "Бен Брадли, депутатът от британската Консервативна партия, обвинил председателя на Лейбъристката партия Джереми Корбин, че е бил шпионин за правителството на Чехословакия по време на Студената война, се извини публично, съобщава Politico, цитирани от Фокус. В началото на седмицата Брадли заяви, че „Корбин е продавал британски тайни на комунистически шпиони“. Това последва твърдения по таблоидите, че Корбин е предавал информация на чехословашки шпионин. От Лейбъристката партия веднага отрекоха обвиненията. „Приемам, че предизвиках проблеми и че смутих Джереми Корбин със своите неистински обвинения, предполагайки, че е предал страната, сътрудничейки с чужди шпиони“, оправда се за пореиден път Брадли. Лейбъристката партия приветства извинението на Брадли. Лидерът на британската лейбъристка партия разкритикува... Сподели:", "date": "2018.02.25", "title": "Публично извинение! Депутатът, обвинил Джереми Корбин, че е бил чехословашки шпионин, оттегли отново думите си"}
{"url": "http://pik.bg/%D0%BA%D0%B8%D1%82%D0%B0%D0%B9-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%82%D0%B5%D1%85%D0%BD%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8-news730337.html", "text": "Външното министерство на Китай се обяви против въвеждането на едностранни санкции от страна на САЩ срещу китайски граждани и организации, съобщава ТАСС. По-рано в събота от Вашингтон санкционираха редица лица и фирми, във връзка с предприети нови наказателни действия срещу Северна Корея. В рамките на новите санкции са включени и граждани на Китай, както и китайски компании. Според съобщение на говорителя на министерството Гън Шуан, публикувано на интернет страницата на външното ведомство, „китайската страна се застъпва твърдо против въведените от САЩ едностранни санкции… по отношение на китайски компании и физически лица в съответствие със своето вътрешно законодателство“. Китайският дипломат е отбелязал, че Пекин спазва всички санкции на Съвета за сигурност на ООН по отношение на Северна Корея и не позволява на физически или юридически лица да предприемат действия, с които биха ги нарушили. Пекин също така предупреди, че това може да подкопае двустранните връзки. Сподели:", "date": "2018.02.25", "title": "Китай скочи на САЩ заради санкциите срещу техни граждани и организации"}
{"url": "http://pik.bg/%D0%B3%D1%80%D1%8A%D1%86%D0%BA%D0%B8%D1%8F%D1%82-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B5-%D0%B3%D0%BE%D1%82%D0%BE%D0%B2-news730335.html", "text": "Министърът на външните работи на Гърция Никос Кодзиас заяви, че проектът на Атина за решаването на спора за името е готов и пратен за разглеждане във външното ведомство, предава македонската агенция Макфакс, като се позовава на интервю на първия дипломат на Атина за местно радио. Според Кодзиас е постижимо проектът за бъде изпратен в Скопие следващия месец, преди неговото посещение в Македония, дата за което все още не е насрочена. Гръцкият дипломат отказа да разкрие какво е предложението на Атина за ново име на Македония, но потвърди, че такова е включено в проекта. Кодзиас отказа да потвърди и дали Гърция смята да предложи едно или няколко нови имена на северния си съсед. Властите в Македония свалиха табелите на международната... Сподели:", "date": "2018.02.25", "title": "Гръцкият проект за промяна на името на Македония е готов"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%BC%D0%B0%D1%87%D0%B0-%D1%81-%D0%B2%D0%B8%D1%82%D0%BE%D1%88%D0%B0-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%BF%D0%B8%D1%80%D0%B8%D0%BD-%D1%81-%D0%BA%D1%83%D0%BB%D1%82%D0%BE%D0%B2%D0%B0-%D1%80%D0%B5%D0%BF%D0%BB%D0%B8%D0%BA%D0%B0-news730306.html", "text": "\"Имаме нужда от всичките си футболисти, защото в момента нямаме група от 18 души. Ще взема да се картотекирам и аз\", заяви старши треньорът на Пирин (Благоевград) Милен Радуканов преди мача с Витоша (Бистрица). \"Не знам обаче дали имам право\", добави бившият играч на ЦСКА, Левски и Локомотив (София). \"Можеш, можеш\", отговори му административният директор на \"орлетата\" Велислав Елезов, цитиран от Канал 3. В неделя благоевградчани ще домакинстват на Витоша, мачът е от 15:00 часа, а кадровите проблеми, преди срещата, в Пирин са сериозни. Сподели:", "date": "2018.02.25", "title": "Преди мача с Витоша! Треньорът на Пирин с култова реплика"}
{"url": "http://pik.bg/%D0%BF%D1%80%D0%B8%D1%80%D0%BE%D0%B4%D0%B5%D0%BD-%D0%BB%D0%B5%D0%BA-%D0%BC%D0%B5%D0%B4%D1%8A%D1%82-%D1%81%D0%BF%D0%B0%D1%81%D1%8F%D0%B2%D0%B0-%D0%BE%D1%82-%D0%BF%D0%BE%D0%B4%D0%B0%D0%B3%D1%80%D0%B0-news730220.html", "text": "Подаграта е заболяване на обмяната на веществата, по-точно на пурините в пикочната кисе­лина. Нормално тя напуска ор­ганизма чрез урината, но при пациентите, предразположени към подагра, се получава наси­тен разтвор на киселината, чиито кристали могат да бъдат открити в ставите, бъб­реците, кожата, стените на съдовете и други места. Често подаграта се свързва с подагрозния артрит, който засяга една става - тази на палеца на крака. Тя се подува, зачервява и е силно болезнена. Болестта по-често засяга мъжете на средна възраст - между 35 и 50 години. На десет мъже боледува 1 жена, като след менопаузата делът на двата пола се изравнява. По време на криза е необходимо болният да остане в леглото. На болната става се поставя комп­рес или пък се прави гореща баня, след което се завива с компрес от мед (на парче плат се намазва пласт мед и се увива). Медът се всмуква от кожата, след което компресът се подновява. Може да се сложат торбички с горещ пясък или трици. Лечението на подагра е в няколко направления - диета с изключва­не на месо, черен дроб, говежди език, сардина, хайвер, боб, грах, бира. Препарати, които влияят на обмяната, противовъзпалителна антиревматична тера­пия и обезболяващи препарати. Необходимо е да се приемат поне 3 литра течности дневно. Лечението с пчелни продук­ти - с пчелна отрова и пчелни ужилвания, може да подпомогне комплексното лечение на забо­ляването. Пчелната отрова се прилага под формата на ужилва­ния, инжекции, ултразвуково и електрофоретично въвеждане в областта на засегнатите ста­ви. Сподели:", "date": "2018.02.25", "title": "ПРИРОДЕН ЛЕК! Медът спасява от подагра"}
{"url": "http://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%BD%D0%B5%D0%B0%D0%BD%D0%B4%D0%B5%D1%80%D1%82%D0%B0%D0%BB%D1%86%D0%B8%D1%82%D0%B5-%D1%81%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%85%D1%83%D0%B4%D0%BE%D0%B6%D0%BD%D0%B8%D1%86%D0%B8-news730278.html", "text": "От мрачните дълбини на пещери в Испания - страната, дала на света творци като Диего Веласкес и Пабло Пикасо, идва изненадващо разкритие - масово изобразяваните като примитивни диваци неандерталци, а не съвременните хора, са първите художници в Европа. Това съобщават световните информационни агенции, позовавайки се на две изследвания, публикувани в сп. \"Сайънс\" и сп. \"Сайънс адванс\". Науката и преди е допускала тази възможност, но двете нови изследвания предлагат убедителни доказателства, че неандерталците, изчезнали преди около 40 000 години, са притежавали мозъчен капацитет, за да създават изкуство и да използват символи. Първото изследване, публикувано в сп. \"Сайънс\" и базирано върху пещерни рисунки от три археологически обекта в Испания, показва, че неандерталците са създавали изкуство 20 000 години преди видът Хомо сапиенс да пристигне в Европа от Африка. Това означава, че ранните пещерни творби няма как да са дело на съвременните хора, както и че те не са могли да повлияят върху творчеството на неандерталците. Пещерните рисунки, открити в пещери в Испания, съдържат линии, точки, кръгове и нанесени с шаблони шарки, изискващи специфични умения, например за сместване на пигменти, символно мислене и избор на определено, а не произволно място за излагане на творбите, присъщи за съвременния човек. За да определят възрастта на пещерните рисунки от трите обекта в Испания, отстоящи на стотици километри един от друг, европейски изследователи са използвали техника за ураниево-ториево датиране. Специалистите са установили, че скалните изображения и на трите места датират отпреди 65 000 години. За сравнение - видът Хомо сапиенс е пристигнал в Европа от Африка преди между 45 000 и 40 000 години. Второто изследване, публикувано в сп. \"Сайънс адванс\", предлага доказателства, че неандерталците са боядисвали и украсявали миди и раковини преди около 115 000 години - много по-рано, отколкото са откривани подобни артефакти, сътворени от Хомо сапиенс. \"Рисуването е нещо, което винаги се е смятало за човешка дейност. В това отношение неандерталците не се различават от съвременния човек. Ако не бяха изчезнали, те вероятно щяха да сътворят сложно изкуство и технологии и да създадат някаква версия на познатия ни днес свят\", казва Алистър Пайк от изследователския екип от университета на Саутхамптън, Великобритания. Сподели:", "date": "2018.02.25", "title": "ЛЮБОПИТНО! Неандерталците са първите европейски художници"}
{"url": "http://pik.bg/%D0%B0%D0%BB%D0%B1%D0%B0%D0%BD%D1%86%D0%B8-%D0%BE%D0%BA%D1%83%D0%BF%D0%B8%D1%80%D0%B0%D1%85%D0%B0-%D0%B3%D1%80%D1%8A%D1%86%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B2-%D1%82%D0%B8%D1%80%D0%B0%D0%BD%D0%B0-%D0%B8%D1%81%D0%BA%D0%B0%D1%82-%D0%B8%D0%B7%D0%B2%D0%B8%D0%BD%D0%B5%D0%BD%D0%B8%D0%B5-%D0%B7%D0%B0-%D0%B3%D0%B5%D0%BD%D0%BE%D1%86%D0%B8%D0%B4%D0%B0-news730343.html", "text": "Етнически албанци поискаха от гръцкото правителство извинение за геноцида, извършен срещу тях в миналото, предаде \"Ройтерс\". Няколко хиляди души организираха протест пред гръцкото посолство в албанската столица Тирана, на който издигнаха своите искания. Организаторите декларираха, че не търсят отмъщение, а протестът е мирен. \"Искаме си родината\", казаха те. Става въпрос за етническото малцинство шами, изповядващо исляма, прогонено след Втората световна война. То е населявало областта Чамерия, намираща се в северната част на страната. Наследниците му настояват за извинение от настоящите гръцки власти и разрешение да се върнат в страната. Атина обаче отхвърля това. Според нея такова малцинство не съществува. Между Гърция и Албания текат преговори, които трябва да договорят серия от въпроси. От тях зависи Албания да няма проблеми за членството си в ЕС. Сподели:", "date": "2018.02.25", "title": "Албанци окупираха гръцкото посолство в Тирана, искат извинение за геноцида"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BC%D0%B0%D1%80%D0%B8%D1%8F-%D0%B3%D1%80%D0%BE%D0%B7%D0%B4%D0%B5%D0%B2%D0%B0-%D1%81-%D0%BF%D1%80%D0%B5%D1%81%D1%82%D0%B8%D0%B6%D0%BD%D0%BE-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5-news730300.html", "text": "Звездата ни в спортната стрелба Мария Гроздева завърши на шесто място при жените на 10 метра пистолет на европейското първенство по спортна стрелба в Дьор (Унгария). Гроздева беше осма в квалификациите с 571 точки, а на финала зае шеста позиция със 155.2 точки. Европейска шампионка стана Селин Гобервил (Франция) с 240.2 точки, а втора остана защитаващата титлата си от миналата година Зорана Арунович (Сърбия) с 239.8 точки. Бронзовото отличие спечели Бобана Величкович (Сърбия) с 219.0 точки, а четвърта остана европейската вицешампионка от 2017 година Олена Костевич (Украйна) със 197.8 точки. Другата българка - Яна Митева се нареди 55-а в квалификациите с 554 точки, акцентира \"Новспорт\". Сподели:", "date": "2018.02.25", "title": "Браво! Мария Гроздева с престижно класиране"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%81%D1%8A%D0%B4%D0%B8-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%B0-%D1%81%D0%B0%D1%89-%D0%BA%D0%B0%D1%82%D0%BE-%D0%B0%D0%BA%D1%82-%D0%BD%D0%B0-%D0%B2%D0%BE%D0%B9%D0%BD%D0%B0-news730410.html", "text": "AFP, цитирана от \"Фокус\". Северна Корея осъди последните мерки на САЩ срещу режима ѝ като „акт на война“, след като американския президент Доналд Тръмп обяви „най-големите санкции“ на всички времена спрямо Пхенян, предава Мерките, които Вашингтон смята, че целят заставянето на Северна Корея да прекрати разработките си на ядрено и ракетно оръжие, са насочени срещу 50 свързани с Пхенян товарни компании, кораби и търговски предприятия. „Както сме казвали постоянно, ние смятаме всяко ограничение за акт на война и няма да спрем САЩ, ако те наистина има нервите да ни се противопоставят по груб начин“, съобщава МВнР на Северна Корея в официално свое заявление. Директорът на ЦРУ Майк Помпео заяви пред телевизионния... Сподели:", "date": "2018.02.25", "title": "Северна Корея осъди последните санкции на САЩ като \"акт на война\""}
{"url": "http://pik.bg/%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%BF%D1%80%D0%BE%D0%B4%D0%B0%D0%BD%D0%BE%D0%B2-%D0%B4%D0%B0-%D1%81%D0%B5-%D0%BF%D0%BE%D1%82%D1%8A%D1%80%D1%81%D0%B8-%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%BE%D1%82-%D1%82%D0%B5%D0%B7%D0%B8-%D0%BA%D0%BE%D0%B8%D1%82%D0%BE-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%B0%D0%B5%D1%86-%D0%B1%D0%B5%D0%BB%D0%B5-news730411.html", "text": "Стои въпросът за политическата и наказателна отговорност за тези, които целенасочено и под зависимост блокираха АЕЦ „Белене“. Това каза председателят на АБВ Константин Проданов по време на дискусия на тема: “АЕЦ “Белене“ – ключ към сигурността и развитието на България“, предаде \"Фокус\". Според него някой трябва да носи отговорност за пропуснатите милиарди и за предаване на ключа от националния трафопост в ръцете на Анкара. „На нас не ни трябва АЕЦ „Белене“, но само в случай, че решим да следваме досегашния икономически модел на развитие, а той е „последният да изгаси лампата“, допълни Проданов. По думите му, ако се продължава така, не ни трябва АЕЦ „Белене“, но ако искаме България да бъде индустриална зона, ядрената енергетика и АЕЦ „Белене“ не са нещо пожелателно. „За мен особено важно е геополитическото измерение и сигурността. В Турция активно се говори за проект за трета атомна централа, при това говорят за нея като нещо, което ще бъде разположено на север от Истанбул. Ако ние се забавим, ще се наложи Турция, на която ние десетилетия сме продавали ток, сега да си купуваме от нея. Това за мен е много притеснително“, посочи Проданов. Той коментира, че много българи се питат дали ще има режим на тока, ако не се направи „Белене“. „Бих обърнал внимание, че миналата година след една студена седмица бяхме на ръба от режим на тока. Дали в обозримо бъдеще ще е необходимо да има нови ядрени мощности? Бих попитал в контекста на необходимото преструктуриране на нашата енергетика в резултат на парижките споразумения, които ни налагат поетапно да затваряме ТЕЦ-ове, трябва да затворим и АЕЦ „Козлодуй“. С какво ще заместим базовите мощности?“, попита Проданов. Той обърна внимание и на социалния аспект за Северозапада от изграждането на АЕЦ „Белене“. Ще отговорим официално и обстойно на всички критики (към... Сподели:", "date": "2018.02.25", "title": "Константин Проданов: Да се потърси наказателна отговорност от тези, които блокираха АЕЦ \"Белене\""}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8-%D1%81%D1%8A%D0%B2%D0%B5%D1%82%D0%B2%D0%B0%D1%82-%D0%BC%D0%B5%D1%80%D0%BA%D0%B5%D0%BB-%D0%BA%D0%B0%D0%BA-%D0%B4%D0%B0-%D1%81%D0%B8-%D0%B2%D1%8A%D1%80%D0%BD%D0%B5-%D0%B7%D0%B0%D0%B3%D1%83%D0%B1%D0%B5%D0%BD%D0%B8%D1%82%D0%B5-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%B8-news730342.html", "text": "Няколко видни германски консерватори призоваха днес за завой надясно на партията, за да си върне загубените избиратели, като отправиха предизвикателство към канцлера Ангела Меркел, преди тя да обяви избора си за министри утре, предаде Ройтерс. Християндемократите (ХДС) ще гласуват на партийно съвещание в понеделник дали да подкрепят коалиционната сделка със социалдемократите, която ще даде на Меркел четвърти мандат, начело на голяма коалиция. Макар че се очаква ХДС да подкрепи сделката и да одобри съюзничката на Меркел Анегрет Крамп-Каренбауер като генерален секретар, сред консерваторите се чуват гласове, че партията се нуждае от \"свежа кръв\" и нова политическа посока. \"Понякога консервативният елемент в консервативния блок би могъл да бъде по-забележим\", заяви пред \"Нойе Оснабрюкер\" премиерът на провинция Шлезвиг-Холщайн от ХДС Даниел Гюнтер, а видният представител на баварския Християнсоциален съюз (ХСС) Александър Добринд заяви пред \"Пасауер Нойе Пресе\", че \"консервативният блок трябва да покрие целия спектър от центъра до демократичната десница\". Изборът на Меркел за шестимата членове на кабинета от ХДС ще изпрати сигнал за посоката на нейната политика през следващите четири години. Смята се, че дългогодишният й съюзник Петер Алтмайер ще поеме министерството на икономиката, а Урсула фон дер Лайен ще запази министерството на отбраната. Една въпросителна е дали 37-годишният Йенс Шпан, крайно консервативният държавен секретар във финансовото министерство, който възрази срещу бежанската политика на Меркел, ще получи министерски пост. ХСС и СПД ще обявят своите кандидати по-късно, отбелязва БТА. Президентът на Турция Реджеп Ердоган ще посети Германия... Сподели:", "date": "2018.02.25", "title": "Германски консерватори съветват Меркел как да си върне загубените избиратели"}
{"url": "http://pik.bg/%D0%BB%D0%B5%D0%B4%D0%B5%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B8%D0%BC%D0%B0%D1%82%D0%B0-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D1%81%D0%BD%D1%8F%D0%B3-%D0%B8--12-%D0%B2-%D0%B8%D0%B4%D0%BD%D0%B8%D1%82%D0%B5-%D0%B4%D0%BD%D0%B8-news730213.html", "text": "Страната ни се намира в обхвата на сериозен циклон, който освен облачно време, ще продължава да ни носи дъжд и сняг. Днес ще ни връхлети кански студ, който ще измести циклона към Средиземноморието. До следващата сряда Малък Сечко ще показва нрава си и живакът на много места сутрин ще пада до -12 градуса, а максималните дневни температури рядко ще превишават нула градуса. Януарският студ ще се завърне трайно и ще бъде придрушен от мразовит северен вятър, който ще е най-силен в Северна и Западна България. Снежната покривка се очаква да бъде между 5 и 10 сантиметра. Според синоптиците времето през по-голяма част от месец март ще бъде дъждовно. Количеството на валежите, които ще паднат, ще бъдат близки до нормата. Температурите, които се очакват, ще се движат между -6 и -3 градуса, а максималните стойности ще варират между 18 и 26 градуса. През първото десетдневие на женския месец ще се наблюдават динамични процеси - бурни ветрове, с валежи от дъжд, в Северна България и по високите полета на Западна, дъждът ще преминава в сняг, но не се очакват сериозни снежни покривки. Към края на периода се очаква повишаване на температурите. В края на второто десетдневие температурите ще тръгнат нагоре и ще достигат максимални стойности от 12-14 градуса. Това затопляне ще продължи и през третото десетдневие на март. В края на му времето ще бъде ясно и сухо. Очакваме дневни температури до 14-16 градуса, но през нощта температурите ще се движат около -5 градуса и сутрин ще бъде много студено. В края на последното десетдневие температурите ще са около 16-18 градуса, а на места ще достигат и до 20-22 градуса. Времето ще е подходящо за планините, но ще има опасност от лавини. Любителите на ски спортовете да бъдат внимателни. Пролетта ще се почувства във високите дневни температури, на някои места те ще достигат до 22 градуса. Сподели:", "date": "2018.02.25", "title": "ЛЕДЕНА ПРОГНОЗА! Зимата се завръща! Сняг и -12 в идните дни"}
{"url": "http://pik.bg/%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D1%83%D0%BD%D0%B8%D0%B2%D0%B5%D1%80%D1%81%D0%B0%D0%BB%D0%BD%D0%B0%D1%82%D0%B0-%D0%B7%D0%BE%D0%B4%D0%B8%D1%8F-%D0%B5-%D0%BB%D1%8A%D0%B2-news730218.html", "text": "Казват, че в любовта граници няма и това е вярно, особено за една от зодиите, която може да изгради стабилна връзка с всяка една от останалите. Трудно е да намериш точния човек и да си сигурен, че имате бъдеще заедно. Универсалната зодия е… Лъв. Лъвовете са разбрани хора и са доста толерантни към различните от тях. Смели, променящи и адаптиращи се, те могат да изградят стабилна връзка с всяка една от другите зодии, стига да сметнат, че това е човекът, който желаят. Представителите на тази зодия са много интелигентни и разбират, че за успешната връзка се работи задружно и нищо не е даденост. Това е и ключът! Те никога не спират да правят малки романтични жестове, с които да освежават връзката си. Правят и компромиси, което е в основата на дългите и здрави взаимоотношения в любовта. Ако имате до себе си човек със зодия Лъв – вземете го насериозно, много е вероятно нещата да се получат! Сподели:", "date": "2018.02.25", "title": "ДОКАЗАНО! Универсалната зодия е Лъв"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2---%D1%87%D0%BE%D0%B2%D0%B5%D0%BA-%D0%BE%D1%82-%D0%BD%D0%B0%D1%80%D0%BE%D0%B4%D0%B0-%D0%BC%D0%B0%D0%BD%D0%B5%D0%BA%D0%B5%D0%BD-%D0%BD%D0%B0-%D0%B8%D0%BB%D0%B8%D1%8F%D0%BD%D1%86%D0%B8-news730428.html", "text": "Мъжът в средата не е манекен на \"Илиянци\", а президентът на България. Разходил се \"неочаквано\" из центъра на Бургас, с двайсетина охранители от НСО, снимал се с възторжени граждани, докато съпругата му увековечавала подвига с телефончето си. Само да не си помислите, че се прави на Човека от народа и че това е някаква пиар-акция на Десислава Радева. Схемата впрочем е една и съща. Президентството не пуска официално комюнике, електоратът е информиран \"отдолу\", импровизирано, стихийно, както се казва. Бургазлия на име Стойчо Чайков се щраква с държавния глава и пуска кадъра във фейсбука си. Не щеш ли минути по-късно определени медии вече са надникнали във фейсбука на Стойчо и тиражират епичните фотоси. Уж случайно, де, не че Радеви са искали да се фукат с разходката сред масите. Но пък как да секнеш ентусиазма на обикновения баща да се покаже, че се е снимал с детето си редом до президента на републиката? По подобен сценарий през последната година Румен Радев цъфваше на фейсбук-фотографии в квартални кръчмета, кръстопътища, гари, заводи и цехове. До усмихнати ученички, отрудени бачкатори, крехки пенсионери. Пич отвсякъде, готин тип, народен човек, един от нас, шляе се с пролетариата, пийва биричка по пуловерче, защо сега да не потърка и едно лотарийно билетче... Скуката ражда чудовища. И това се случва, докато Борисов председателства срещата на върха в Брюксел. За какво, по дяволите, ни е нужно да издържаме и президентска институция? Сподели:", "date": "2018.02.25", "title": "Румен Радев - човек от народа, манекен на \"Илиянци\""}
{"url": "http://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BF%D0%BE%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D0%B9%D0%B5%D0%BC%D0%B5%D0%BD-news730345.html", "text": "Групировката \"Ислямска държава\" пое отговорност за пореден атентат в Йемен, предаде \"Ройтерс\". Това направиха джихадистите по познатия за тях начин - чрез информационната си агенция \"Амак\". При днешната самоубийствена атака в пристанищния град Аден са загинали или били ранени десетки. Убитите са най-малко петима. Хиляди са жертвите от войната, която се води от години в страната. Йемен е разтърсвана и от епидемии и глад. Сподели:", "date": "2018.02.25", "title": "\"Ислямска държава\" пое отговорност за кървавия атентат в Йемен"}
{"url": "http://pik.bg/%D0%B2%D0%B0%D0%B6%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%D0%B4%D1%80%D0%B0%D0%BA%D0%BE%D0%BD%D0%B8%D1%82%D0%B5-news730310.html", "text": "Дунав Русе победи Верея с 2:0 в мач от 22-ия кръг на Първа лига. Срещата започна с минута мълчание в памет на починалите Павел Панов и Георги Марков. Футболистите на Дунав тотално надиграха своя съперник в хода на целия двубой и заслужено спечелиха във втори пореден мач от първенството. Те не бяха печелили у дома от 10 септември насам, когато победиха Витоша. За Верея това е втора поредна загуба в шампионата и четвърти двубой без победа. Точни за домакините бяха Васил Шопов и Красимир Станоев от дузпа. С успеха си Дунав събра 21 точка. Верея има 31 пункта, пише \"Фокус\". Както е известно - Борислав Михайлов, бе преизбран за... Сподели:", "date": "2018.02.25", "title": "Важна победа за \"драконите\""}
{"url": "http://pik.bg/%D0%BF%D1%8A%D1%80%D0%B2%D0%B8-%D1%89%D1%8A%D1%80%D0%BA%D0%B5%D0%BB-%D0%BA%D0%B0%D1%86%D0%BD%D0%B0-%D0%B2-%D0%B3%D1%80%D0%B0%D0%B4-%D1%88%D0%B8%D0%BF%D0%BA%D0%B0-news730346.html", "text": "Първи щъркел кацна в град Шипка. Той бе заснет на купола на храм-паметника \"Рождество Христово\". Това е станало повод местните хора да се поздравят с настъпването на пролетта, съобщава Би Ти Ви. След седмица, на 3 март, храмът ще бъде в центъра на тържествата за националния празник. Сподели:", "date": "2018.02.25", "title": "Първи щъркел кацна в град Шипка"}
{"url": "http://pik.bg/%D1%85%D0%B8%D1%82%D1%8A%D1%80-%D0%BF%D1%83%D1%82%D0%B8%D0%BD-%D0%BD%D0%B5-%D0%B8%D1%81%D0%BA%D0%B0-%D1%81%D0%BC%D0%B0%D1%80%D1%82%D1%84%D0%BE%D0%BD-news730238.html", "text": "Руският президент Владимир Путин си призна, че не разполага със смартфон. Любопитната подробност се изясни при диалога му с президента на прочутия Курчатовски институт Михаил Ковалчук по време на заседание на Съвета по наука и образование в Новосибирск. В един момент, по време на своето изказване, ученият отбеляза, че всички присъстващи имат смартфони. Путин обаче обърна внимание, че той няма такъв телефон, а както по-късно стана ясно, и самият Ковалчук нямал. В изказването си Ковалчук обърна внимание на присъстващите, че за да обработи само едно гласово съобщение, съвременният смартфон изразходва толкова енергия, колкото е необходима, за да се подгрее до кипене 1 литър вода. Самият Путин останал впечатлен от лекцията и споделил, че е старомоден и изобщо избягва да контактува по телефона. Нямал никаква представа как се борави с умните технологии и не можел да направи дори една снимка. Президентът на Сърбия Александър Вучич ще връчи днес на... Сподели:", "date": "2018.02.25", "title": "ХИТЪР! Путин не иска смартфон"}
{"url": "http://pik.bg/%D0%BD%D0%B0%D0%B4-120-%D1%81%D0%BD%D0%B5%D0%B3%D0%BE%D0%BF%D0%BE%D1%87%D0%B8%D1%81%D1%82%D0%B2%D0%B0%D1%89%D0%B8-%D0%BC%D0%B0%D1%88%D0%B8%D0%BD%D0%B8-%D1%81%D0%B0-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D0%BB%D0%B8-%D0%B2-%D0%BE%D0%B1%D1%80%D0%B0%D0%B1%D0%BE%D1%82%D0%BA%D0%B0%D1%82%D0%B0-%D0%BD%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news730364.html", "text": "Във връзка с валежите от сняг в София са извършени обработки със смеси срещу заледяване във всички 24 райони на Столична община, съобщиха от пресцентъра на Столична община. Работата е започна през нощта. На терен над 120 снегопочистващи машини са обработили улици и булеварди, по които се движи градския транспорт, основни улици в районите, опасни и стръмни участъци, както и общинските пътища и Южната дъга на Околовръстен път на София. Продължава работа по някои вътрешно-квартални улици в районите „Красна поляна”, „Люлин”, „Подуене”, „Витоша”, „Панчарено” и др. Екипите на фирмите, ангажирани с дейностите по почистване, извършват и опесъчаване на планинските пътища на Витоша: „Драгалевци – Алеко” и „Бояна – Златни мостове”. Изпълнява се и почистване на прилежащите пространства към спирките на градския транспорт. Към момента градският транспорт се движи навсякъде по обичайните си маршрути. Към момента няма квартали и населени места без електроснабдяване и парно. Топ климатологът доц. Георги Рачев направи детайлна... Сподели:", "date": "2018.02.25", "title": "Над 120 снегопочистващи машини са се включили в обработката на пътищата в столицата"}
{"url": "http://pik.bg/%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%BD%D0%BE-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%B1%D0%BE%D0%BD%D1%83%D1%81-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-%D0%B0%D0%BA%D0%BE-%D0%B4%D0%BE%D0%B2%D0%B5%D0%B4%D0%B0%D1%82-%D0%BD%D0%BE%D0%B2-%D0%BA%D0%BE%D0%BB%D0%B5%D0%B3%D0%B0-news730347.html", "text": "Бонус, ако доведеш нов колега в компанията, за която работиш – това предлагат на служителите си компании у нас, за да решат проблемите с липсата на кадри, предава Би Ти Ви. В компанията, в която Юлиан Милев е финансов директор, повече от 50% от настоящите служители са наети по такава програма. В нея има свободни около 150 работни места. Търсят се хора за кол център и ИТ специалисти, но се намират трудно. Затова я има и програмата, с която се дават пари на всеки привлякъл нов колега. Бонусите са между 200 и 1000 лева. „Това е канал, в който можем много по-бързо да си доставяме кадри, отколкото през кариерните сайтове“, обяснява Милена Илиева, директор „Човешки ресурси“ в друга компания, която наема хора с езици за работа по различни проучвания. Според компаниите за подбор на персонал политиката „бонус срещу служител“ ще става все по-популярна. „Можем да ги очакваме във високотехнологичните международни компании в сектори като фармацията, инжинеринга и финансите“, смята Любка Троева от компания за подбор на персонал. Очаква се проблемът с кадрите да се задълбочава, защото повечето работодатели планират да наемат, а не да освобождават персонал. Сподели:", "date": "2018.02.25", "title": "Иновативно! Компании предлагат бонус на служителите си, ако доведат нов колега"}
{"url": "http://pik.bg/%D0%BD%D0%B0%D0%B4-140-%D0%B2%D1%8A%D0%B7%D0%BF%D0%B8%D1%82%D0%B0%D1%82%D0%B5%D0%BB%D0%BD%D0%B8-%D0%B4%D0%B5%D0%BB%D0%B0-%D1%81%D1%80%D0%B5%D1%89%D1%83-%D0%B4%D0%B5%D1%86%D0%B0-%D1%81%D0%B0-%D0%BE%D0%B1%D1%80%D0%B0%D0%B7%D1%83%D0%B2%D0%B0%D0%BD%D0%B8-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D1%81%D0%B0%D0%BC%D0%BE-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news730304.html", "text": "142 възпитателни дела срещу 157 деца, от които 19 малолетни и 138 непълнолетни, са образувани през миналата година на територията на Варна. Това сочат данни от отчета на Общинската комисия за борба срещу противообществените прояви на малолетните и непълнолетните. През този период са били наложени 203 възпитателни мерки, уточниха от дирекция „Превенции“ в Община Варна, предава \"Монитор\". Повече от половината възпитателните дела са за кражби, следвани от наркотици и нанесени телесни повреди. Наблюдават се още хулигански прояви, унищожаване на имущество и грабежи. През миналата година на 9 непълнолетни лица е наложено условно наказание „лишаване от свобода“, а други 4 са изтърпявали ефективно наказание „пробация“. 190 деца на възраст от 8 до 17 години са били жертва на престъпления, от тях малолетните са 70. Няма регистрирани тежки престъпления срещу личността - убийства, опити за убийства и изнасилвания, показва още отчетът на комисията. Приета е новата програма за дейността на комисията през 2018 г. Основни акценти в нея са инициативата „Открити дни на местните комисии за борба срещу противообществените прояви на малолетните и непълнолетните”, състезанието-викторина „Ваканция, здравей! Да играем безопасно!“, \"Програма за превенция на детското агресивно поведение сред ученици от I – IV клас“, Научно-приложна конференция по проблеми свързани с детското рисково поведение и други. Сподели:", "date": "2018.02.25", "title": "Над 140 възпитателни дела срещу деца са образувани за година само във Варна"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%B1%D0%B8%D1%85-%D0%B2%D1%8A%D0%B2%D0%B5%D0%BB-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news730249.html", "text": "Президентът на Сърбия Александър Вучич заяви, че страната му никога няма да въведе санкции спрямо Русия дори и в условията на евроинтеграция, съобщава РИА Новости, цитирана от Фокус. „Да, намираме се на европейски път, но ние не възнамеряваме да жертваме нашите традиционни ценности и традиционни отношения – заяви Вучич. - Ние не възнамеряваме да въвеждаме санкции по отношение на Русия, във всеки случай, докато съм президент и докато партията ми има мнозинство в парламента“. Той допълни, че Сърбия възнамерява да си сътрудничи с всички, за да защитава своите интереси и да реализира европейския път на развитието си, но без да прекъсва отношенията с традиционните си партньори. Сръбският министър-председател Александър Вучич, който... Сподели:", "date": "2018.02.25", "title": "Президентът на Сърбия категоричен: Никога не бих въвел санкции срещу Русия"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B0%D1%81%D0%BF%D0%B8%D1%80%D0%B8%D0%BD%D1%8A%D1%82-%D0%BE%D1%82%D0%BA%D0%BB%D1%8E%D1%87%D0%B2%D0%B0-%D0%B0%D1%81%D1%82%D0%BC%D0%B0-news730217.html", "text": "Студеното време ни предразполага към често вземане на аспирин. Напоследък обаче се забелязва и синдром на увеличаване на хората, които получават алергия при приемането на това лекарство. Дори се получава нещо странно - всеки трети човек след поглъщане на целебната таблетка започва да кашля, носът му протича обилно, дишането му се затруднява - казано накратко, получава астма. Лекарите са единодушни, че това е типичен случай на псевдоалергия, която се развива без участието на имунитета на организма. Причината за пристъпите на задух е свързването на тромбоцитите от кръвта с аспирина, които симулират класическата алергия. Ето защо всеки астматик трябва своевременно да си направи изследване за чувствителността на организма му към аспирина. Науката е облекчила тази проверка до крайност. Днес скринингът за поносимостта на аспирина и сродните му лекарства се извършва с една капка кръв. При това проверката става вън от организма на човека, без да се засягат чувствителните бронхи на болния. Ако отговорът показва изявена чувствителност, лекарите препоръчват да се проведе курс по т.нар. десензибилизация под непосредствения контрол на алерголог. Принципът на курса е по изпитания метод „клин клин избива“. Няколко месеца през ден или всекидневно се приемат микродози от аспирина, които постепенно нарастват, докато организмът привикне с полезното за толкова други болести лекарство. Твърди се, че илачът ще трябва да се гълта от половин до една година, за да има ефект. И макар че всичко изглежда просто, в никакъв случай не правете това без лекарски контрол. Изпаднете ли в пристъп на аспиринова астма, действайте незабавно. Изпийте един литър преварена, но не гореща вода, предизвикайте повръщане с натиск на корена на езика с дръжката на чаена лъжичка. Ако с повърнатото излезе и таблетката аспирин, смятайте, че всичко е приключило. Ако ли не, следва втората точка. Изпийте лекарствен коктейл от 10 таблетки активен въглен, разтворен в половин чашка топла преварена вода. Вземете и таблетка антиалергично лекарство, което блокира алергичните процеси. Приемането на някои аналгетици потиска производството на... Сподели:", "date": "2018.02.25", "title": "ВНИМАНИЕ! Аспиринът отключва астма"}
{"url": "http://pik.bg/%D0%BD%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D0%BE%D0%BC%D0%BF%D0%BE%D0%B7%D0%B8%D1%82%D0%BE%D1%80%D0%BA%D0%B0-%D1%81%D1%8A%D1%81%D0%B8%D0%BF%D0%B0-%D0%B6%D0%B0%D0%BD%D0%B0-%D0%B1%D0%B5%D1%80%D0%B3%D0%B5%D0%BD%D0%B4%D0%BE%D1%80%D1%84-%D1%81%D0%BB%D0%B5%D0%B4-%D0%BF%D1%80%D0%BE%D0%B2%D0%B0%D0%BB%D0%B0-%D0%BD%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-news730353.html", "text": "След като не се класира за Евровизия, певицата Жана Бергендорф получи забрана от композиторката Вида Пиронкова да изпълнява песента „Прераждане“. Вида обяви, че ще свали парчето и от Ютуб, след като набере 30 000 гледания, а после ще си търси по-читава певица. „Понеже съм творец и понеже за мен е въпрос на чест и достойнство, поради неприятно стеклите се обстоятелства покрай новата ми песен „Прераждане“ в последните два дни, по моя лична преценка я свалям от платформата за споделяне Ютуб в мига, в който събере 30 000 гледания. Ще преценя кога, как и с кой изпълнител ще я осъществя в бъдеще“, коментира в своя фейсбук профил композиторката. В лаконичен коментар композиторката не разкрива истинската причина за разрива с Жана, но я нарича жесток човек. Хора от бранша коментират пред \"Телеграф\", че отпадането на песента от Евровизия по всяка вероятност е станала повод за разпрата между двете. Другата версия която върви е, че Жана е била отстранена от надпреварата за Евровизия заради скандалният й имидж. Жана Бергендорф не бе допусната до финала на \"Евровизия\"... Сподели:", "date": "2018.02.25", "title": "НОВ СКАНДАЛ! Композиторка съсипа Жана Бергендорф след провала на Евровизия"}
{"url": "http://pik.bg/%D0%BF%D0%BE%D0%B4-%D0%BF%D0%B0%D1%80%D0%B0-%D0%BC%D0%B8%D0%BA%D0%BE-%D0%BA%D1%83%D0%B7%D0%BC%D0%B0%D0%BD%D0%BE%D0%B2-%D0%BD%D0%B0-%D1%82%D1%80%D0%B5%D1%82%D0%B8-%D1%84%D0%B8%D0%BD%D0%B0%D0%BB-%D0%BF%D1%80%D0%B5%D0%B7-%D1%81%D0%B5%D0%B7%D0%BE%D0%BD%D0%B0-news730301.html", "text": "Димитър Кузманов се класира на трети финал от началото на годината. Националът на България ще играе за титлата на турнира в Анталия (Турция) с награден фонд от 15 хиляди долара. До момента през тази година Кузманов спечели една титла и едно второ място на други турнири в Анталия. На полуфиналите поставеният под № 4 Кузманов се наложи с 6:7(6), 6:2, 6:2 над Цун Хсин Ценг от Китай. В първата част Кузманов поведе с 3:0. Ценг успя да върне пробива в петия гейм и да стигне нов брейк за 6:5. Мико съумя да се справи със ситуацията и да върне пробива за да се стигне до тайбрек. В него Кузманов поведе с 6:4, но загуби с 6:8 точки. Във втория сет Мико постигна два пробива и спечели с 6:2. Третата част започна с нов брейк за Кузманов. Той постигна още един пробив до края на сета и затвори мача за 2 часа и 56 минути. За класирането си на финал Мико заработи 10 точки за световната ранглиста. В битка за титлата Димитър Кузманов ще играе срещу поставеният под №1 Атила Балаж от Унгария. Предната седмица Александър Лазов победи Балаж на финал на друг турнир в Анталия. От началото на годината Кузманов има 13 победи и 2 загуби, пише \"Тенис 24\". Сподели:", "date": "2018.02.25", "title": "Под пара! Мико Кузманов на трети финал през сезона"}
{"url": "http://pik.bg/%D0%B5%D1%81%D1%82%D0%BE%D0%BD%D0%B8%D1%8F-%D0%BE%D1%82%D0%B1%D0%B5%D0%BB%D1%8F%D0%B7a-100-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-news730309.html", "text": "В събота, 24 февруари, Естония отбелязва 100 години от обявяването на независимостта си, предава \"Франс прес\". В рамките на церемониите бе проведен и военен парад, в който взеха участие общо около 11 хил. военни не само от армията на страната, но и от контингента на НАТО в балтийската държава. Заедно с Литва и Латвия, Естония обявява своята независимост през 1918 г. Началникът на Генералния щаб генерал Рихо Терас заяви, че „независимостта и свободата на нашия народ никога не е била и никога няма да бъде вземана за даденост“. Сподели:", "date": "2018.02.25", "title": "Естония отбелязa 100 години от декларацията си за независимост"}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%B4%D1%80%D0%B5%D0%B2%D0%BD%D0%BE-%D0%B3%D1%80%D0%BE%D0%B1%D0%B8%D1%89%D0%B5-%D0%B2-%D0%B5%D0%B3%D0%B8%D0%BF%D0%B5%D1%82-news730316.html", "text": "Министерството на антиките на Египет съобщи, че е открило древно гробище в град Миня в южната част на страната, информира ДПА. Министър Халед ел Анани поясни, че големият некропол съдържа златна маска, 40 саркофага, около 1000 статуи, керамика, бижута и други артефакти. Гробището е разположено на 4 километра северно от района Туна ал Гебел. Това е само началото на ново откритие, смятаме, че се нуждаем от най-малко пет години, за да свършим работата в некропола, каза министърът пред журналисти на мястото на откритието. Археологическите разкопки в района са започнали през 2017 г., стана ясно още от думите на Анани, който добави, че има археолози от Мюнхен, Хилдесхайм и Египет. \"Откритието е важно, тъй като дава обяснение на няколко аспекта от живота на древните египтяни\", заяви още министърът. През последните месеци Египет обяви няколко древни открития, включително няколко гробници в южния град Луксор. По-рано този месец египетски археолози откриха гробница на 4 400 г. в близост до пирамидите в Гиза южно от Кайро. Гробницата е на върховната жрица Хетпет от Пета династия. Сподели:", "date": "2018.02.25", "title": "НАХОДКА! Откриха древно гробище в Египет"}
{"url": "http://pik.bg/%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B5%D0%BB%D0%B2%D0%B8%D1%81-%D0%BF%D1%80%D0%B5%D1%81%D0%BB%D0%B8-%D0%B7%D0%B0%D0%B2%D0%B5%D0%B4%D0%B5-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D0%B1%D0%B8%D0%B2%D1%88%D0%B8%D1%8F-%D1%81%D0%B8-%D0%BC%D0%B5%D0%BD%D0%B8%D0%B4%D0%B6%D1%8A%D1%80-%D0%B7%D0%B0-%D0%BD%D0%B0%D0%B4-100-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news730253.html", "text": "Дъщерята на Елвис Пресли Лиза Мари Пресли е завела съдебен иск за над 100 млн. долара срещу бившия си мениджър Бари Сигел, съобщава Us Weekly. Изданието публикува части от иска на Лиза Мари Пресли. Дъщерята на легендарния музикант обвинява Сигел, че я е мамил. Лиза Мари Пресли посочва бившият си мениджър като основна причина за краха на тръстовия фонд Elvis Presley Enterprises. Към момента Лиза Мари Пресли е натрупала дългове за около малко над 16 милиона долара. Според нея, Сигел е продал дяла й от тръста (85 процента) за 100 милиона долара. Получените средства той вложил в компанията Core Entertainment, която обяви банкрут през 2006 година. Лиза Мари Пресли обвинява Бари Сигел, че не се е справил с управлението на фонда. „След сделката Сигел нито веднъж не е предоставил на Лиза Мари Пресли изискваните от него счетоводни документи. Той е  убеждала Лиза Мари, че финансовото й положение е стабилно“, се посочва в съдебния иск. Уточнява се, че Бари Сигел е реагирал веднага, подавайки насрещен иск. В него той посочва, че дъщерята на Елвис Пресли има вредния навик „да харчи безогледно пари“. Тръстовият фонд Elvis Presley Enterprises бе създаден през 1977 година, след смъртта на Елвис Пресли, съгласно желанието му, посочено в завещанието му. Дъщерята на покойния крал на рока Елвис Пресли - Лиза... Домът, в който Елвис Пресли е живял като дете с майка си,... Сподели:", "date": "2018.02.25", "title": "Дъщерята на Елвис Пресли заведе дело срещу бившия си мениджър за над 100 млн. долара"}
{"url": "http://pik.bg/%D0%BE%D1%82-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D0%B3%D0%BE%D1%82%D0%B2%D1%8F%D1%82-%D0%BA%D0%BE%D0%BB%D0%BE%D1%81%D0%B0%D0%BB%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news730279.html", "text": "Реал Мадрид е готов да похарчи сериозна сума за нападателя на Байерн Мюнхен Роберт Левандовски, съобщава \"Спорт 360\". Според информацията 29-годишният поляк ще премине на \"Сантяго Бернабеу\" в летния трансферен прозорец. За трансфера може да помогне новият агент на Левандовски Пини Захави. Очаква се Реал да заплати 132 милиона евро за правата на играча. Според бившия президент на Реал Мадрид Рамон Каледон обаче основна трансферна цел на \"белия балет\" остава Хари Кейн, докато Левандовски е резервен вариант, акцентира \"Новспорт\". Сподели:", "date": "2018.02.25", "title": "От \"Бернабеу\" готвят колосален трансферен удар!"}
{"url": "http://pik.bg/%D1%81%D0%BF%D0%B5%D0%B9%D1%81-%D0%B5%D0%BA%D1%81-%D0%BD%D1%8F%D0%BC%D0%B0-%D0%B4%D0%B0-%D0%B8%D0%B7%D1%81%D1%82%D1%80%D0%B5%D0%BB%D1%8F-%D0%B4%D0%BD%D0%B5%D1%81-%D1%84%D0%B0%D0%BB%D0%BA%D0%BE%D0%BD-9-news730348.html", "text": "Американската компания \"Спейс екс\" отмени насроченото за днес изстрелване на ракетата „Фалкон 9“, която трябваше да изведе в орбита испански телекомуникационен сателит. „Отменяме насрочения за тези почивни дни старт, за да проведем допълнителни тестове на системата за херметизация на защитната обвивка“, се казва в съобщението на компанията, която преди седмици изстреля най-мощната ракета в света. След като проверката бъде завършена, фирмата на Елън Мъск ще обяви нова дата за изстрелването, съобщава БГНЕС. Стартът на „Фалкон 9“ с испанския спътник трябваше да се осъществи от базата на американските Военно-въздушни сили, недалеч от Кейп Канаверал, Флорида. Сателитът Hispasat 30W-6 тежи шест тона и е предназначен за предаването на телекомуникационен сигнал за страните от Европа, Северна Африка, Северна и Южна Америка. Компанията „Спейс Екс“ изстреля... Сподели:", "date": "2018.02.25", "title": "\"Спейс екс\" няма да изстреля днес \"Фалкон 9\""}
{"url": "http://pik.bg/%D0%BC%D0%B8%D0%BB%D0%B0-%D0%BA%D0%B0%D1%80%D1%82%D0%B8%D0%BD%D0%BA%D0%B0-%D0%B4%D0%B8%D0%BB%D1%8F%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D1%80%D0%B0%D0%B7%D1%82%D0%BE%D0%BF%D0%B8-%D0%BC%D1%80%D0%B5%D0%B6%D0%B0%D1%82%D0%B0-%D1%81-%D1%82%D0%B0%D0%B7%D0%B8-%D1%81%D0%BD%D0%B8%D0%BC%D0%BA%D0%B0-news730352.html", "text": "Разтапяща снимка на Диляна Попова, която целува малкия Блатечки, взриви от умиление мрежата. „Спящият ми красавец\", написа красивата актриса и моделка под фотоса. „Ето за този златен и вълшебен миг си струва да се бориш и да дадеш всичко ама наистина всичко от себе си много ти се възхищавам Дилянче нека щастието никога не ви напуска“, написа развълнуван приятел на Попова, визирайки нелеката задача да бъдеш самотна майка. Диляна Попова го раздава доста разсеяна майка напоследък.... Сподели:", "date": "2018.02.25", "title": "МИЛА КАРТИНКА! Диляна Попова разтопи мрежата с тази СНИМКА"}
{"url": "http://pik.bg/%D0%BD%D0%B0-%D0%BA%D0%BB%D0%B5%D0%B9-%D0%B2%D0%B5%D1%80%D0%B4%D0%B0%D1%81%D0%BA%D0%BE-%D1%88%D0%BE%D0%BA%D0%B8%D1%80%D0%B0-%D1%82%D0%B8%D0%B9%D0%BC-news730285.html", "text": "Вторият поставен на турнира на клей в Рио де Жанейро Доминик Тийм отпадна на четвъртфиналите. Австриецът загуби от осмия в схемата Фернандо Вердаско от Испания с 4:6, 0:6, а мачът продължи 86 минути, акцентира \"Фокус\". От миналия сезон Доминик Тийм имаше 30 победи и 5 загуби на клей, като пораженията му бяха от Рафаел Надал - 3, Новак Джокович и Давид Гофен. Фернандо Вераско обаче тотално надигра австриеца и се класира на полуфинал, отстранявайки шампиона от миналата година. На полуфиналите 40-ият в света испанец ще играе срещу Фабио Фонини от Италия. В другия полуфинал ще спорят № 6 Диего Шварцман от Аржентина и Николас Хари от Чили. Сподели:", "date": "2018.02.25", "title": "На клей! Вердаско шокира Тийм"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B4%D1%80%D0%B0%D0%BC%D0%B0%D1%82%D1%83%D1%80%D0%B3-%D1%89%D0%B5-%D0%BF%D1%80%D0%B0%D0%B2%D0%B8-%D0%B1%D1%80%D0%BE%D0%B4%D1%83%D0%B5%D0%B9%D1%81%D0%BA%D0%B0-%D0%BF%D0%B8%D0%B5%D1%81%D0%B0-%D0%B7%D0%B0-%D1%85%D0%B0%D1%80%D0%B2%D0%B8-%D1%83%D0%B0%D0%B9%D0%BD%D1%81%D1%82%D0%B8%D0%B9%D0%BD-news730324.html", "text": "Американският драматург Дейвид Мамет пише пиеса за скандалния продуцент Харви Уайнстийн, предаде Ройтерс. Кога ще бъде премиерата на \"Bitter Wheat\" все още не е ясно. \"Разговарях с продуцента ми на Бродуей и той ме попита \"Защо не напишеш пиеса за Харви Уайнстийн\". Така и направих\", каза театралният и кинодеец в интервю за в. \"Чикаго трибюн\". Над 70 жени обвиниха Уайнстийн в сексуален тормоз, включително и изнасилване, като предизвикаха скандал, който излезе извън пределите на Холивуд. Мамет беше отличен с награда \"Пулицър\" за драмата \"Гленгари Глен Рос\" през 1984 г. Бившата звезда от сериала \"Спасители на... Сподели:", "date": "2018.02.25", "title": "Американски драматург ще прави бродуейска пиеса за Харви Уайнстийн"}
{"url": "http://pik.bg/%D0%BD%D0%B0%D0%B4-2-600-%D0%B1%D0%BE%D0%BB%D0%BD%D0%B8-%D0%BE%D1%82-%D0%BC%D0%BE%D1%80%D0%B1%D0%B8%D0%BB%D0%B8-%D1%81%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B8-%D0%B2-%D1%81%D1%8A%D1%80%D0%B1%D0%B8%D1%8F-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D1%87%D0%B5%D1%82%D0%B8%D1%80%D0%B8-%D0%BC%D0%B5%D1%81%D0%B5%D1%86%D0%B0-news730261.html", "text": "Над 2 600 души са болни от морбили в Сърбия, съобщава Булнюз, като се позовава на информация на  Институтът за обществено здраве „Д-р Милан Янович Батут“. Посочва се, че от октомври миналата година до днес в Сърбия общо са регистрирани 2 607 случая на морбили. Най-младият пациент е бил само на 15 дни, а най-възрастният – на 65 години. Най-голям е броят на заболелите на възраст под 5 години и над 30 години. Повечето заболели, около 94 процента, не са били ваксинирани. От общия брой на болните 3 процента са били хоспитализирани или все още се намират в болница. В резултат на боледуването усложнения са получили: 1 човек на мозъка и 292 на белите дробове. Градският институт за обществено здраве обяви епидемия от... Сподели:", "date": "2018.02.25", "title": "Над 2 600 болни от морбили са регистрирани в Сърбия за последните четири месеца"}
{"url": "http://pik.bg/%D0%B4%D0%B2%D0%BE%D0%B5%D0%BD-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D1%81%D0%BE%D0%BC%D0%B0%D0%BB%D0%B8%D1%8F-%D0%B4%D0%B5%D1%81%D0%B5%D1%82%D0%BA%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news730319.html", "text": "Най-малко 45 души загинаха при двоен атентат с коли бомби в сомалийската столица Могадишу снощи, съобщи Ройтерс, цитирайки високопоставен правителствен служител. Ранените са 36. Експлозиите бяха последвани от ожесточена престрелка между нападателите и силите за сигурност. Петима от терористите бяха убити. Нападението бе извършено близо до президентския дворец и намиращ се в съседство хотел. Повечето от жертвите и ранените са хора от охраната на двореца и бодигардове на официални лица, отседнали в хотела, вкл. офицер от армията и местен високопоставен служител. Сомалийската ислямистка групировка „Аш шабаб“ пое отговорност за атаката в изявление в интернет и по местно радио, предадоха АФП и ДПА. Ислямистите твърдят, че са убили 35 войници при „снощната операция“, но признават, че са загинали и петима техни „мъченици“. Агенцията припомня, че екстремистите, които са свързани с терористичната мрежа „Ал Кайда“, се опитват от 2007 г. да свалят крехкото централно правителство на Сомалия, подкрепяно от международната общност и от сили на Африканския съюз, наброяващи над 20 хил. военни. През 2011 г. „Аш шабаб“ бе прогонена от сомалийската столица и оттогава загуби повечето от своите бастиони в страната. Групировката обаче продължава да контролира обширни райони в провинцията и да извършва атаки в Могадишу и срещу военни бази, отбелязва АФП. Най-малко 38 души са загинали при терористичен акт в... Сподели:", "date": "2018.02.25", "title": "Двоен атентат в Сомалия, десетки са загинали"}
{"url": "http://pik.bg/%D0%B2-%D1%82%D0%B0%D0%BB%D0%B8%D0%BD-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2%D0%BE%D0%B5%D0%BD%D0%B5%D0%BD-%D0%BF%D0%B0%D1%80%D0%B0%D0%B4-%D0%B2-%D1%87%D0%B5%D1%81%D1%82-%D0%BD%D0%B0-%D1%81%D1%82%D0%BE%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0%D1%82%D0%B0-%D0%BD%D0%B0-%D0%B5%D1%81%D1%82%D0%BE%D0%BD%D0%B8%D1%8F-news730264.html", "text": "В Талин в събота се проведе военен парад в чест на стогодишнината на Естонската република, съобщава Postimees. Според информацията, в парада са се включили над 1 000 войници и около сто единици военна техника. Отбелязва се още, че участие са взели и военнослужещи бойни групи на НАТО, дислоцирани в Естония. Парадът е бил приет от президента на Естония Керсти Калюлайд, а се е ръководил от командващия Силите на отбраната на страната генерал Рихо Терас. Според командващия на естонските въоръжени сили ген. Рихо... Сподели:", "date": "2018.02.25", "title": "В Талин се проведе военен парад в чест на стогодишнината на Естония"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B3%D0%BE-%D0%B8%D0%BC%D0%B0-%D0%B0%D0%B4%D0%B2%D0%BE%D0%BA%D0%B0%D1%82%D0%B8-%D0%BE%D1%82-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B2%D1%8A%D1%80%D1%82%D1%8F%D1%82-%D1%84%D0%B5%D1%80%D0%BC%D0%B0-%D0%B2%D1%8A%D0%B2-%D1%81%D0%B0%D0%BC%D0%BE%D0%BA%D0%BE%D0%B2%D1%81%D0%BA%D0%BE-%D1%81%D0%B5%D0%BB%D0%BE-news730276.html", "text": "В самоковското село Алино двама британци намериха тих пристан, предава Нова телевизия. Кевин и Тина са адвокати. Тина дълги години работи в лондонското Сити. Двамата имали голяма къща, кола, но в един момент зарязват всичко и започват да градят живота си отначало. Кевин казва, че докато работел във Великобритания прекарвал времето си с хора, които не харесвал, а жената, за която се е оженил, виждал много рядко. Тук, в България, те правят всичко, което толкова много им е липсвало в Лондон - отдали са се един на друг, създали са малка ферма и отглеждат патици, гъски, кози. Собствената си продукция продават. Правят и английски ястия с произведени от тях зеленчуци. Сподели:", "date": "2018.02.25", "title": "И ТОВА ГО ИМА! Адвокати от Великобритания въртят ферма във самоковско село"}
{"url": "http://pik.bg/%D0%BD%D0%B0-%D0%B7%D0%B8%D0%BC%D0%BD%D0%B0%D1%82%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D1%81-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%80%D0%B5%D0%BA%D0%BE%D1%80%D0%B4-news730318.html", "text": "Норвегия подобри рекорда на САЩ по брой медали от една Зимна олимпиада. Това стана ден преди края на игрите в Пьонгчанг, след като скиорите-алпийци от скандинавската страна заслужиха бронза в смесената отборна надпревара. С него отличията на норвежците в Южна Корея вече са 38 (13 златни, 14 сребърни и 11 бронзови). Съвсем логично, това им отрежда и първото място във временното класиране по медали на този форум. Досегашното върхово постижение на САЩ бе от олимпийските игри във Ванкувър през 2010 г., когато \"янките\" си тръгнаха с общо 37 медала (9 златни,15 сребърни и 13 бронзови). Норвегия се нуждае от още една титла в последния ден на Игрите в Република Корея, за да изравни и рекорда на Канада от Ванкувър 2010 от 14 златни отличия. С 13 титли в Пьонгчанг е и Германия. В последния ден от игрите в неделя ще се раздадат още четири комплекта медали. Норвежките състезателки са фаворити за титла на 30 километра ски-бягане при жените, докато Бундестимът може да прибави златни отличия от четворките бобслей, където екипажите на Маншафта са първи и трети след първите два манша, както и от мъжкия хокеен финал, пише \"Новспорт\". Сподели:", "date": "2018.02.25", "title": "На Зимната олимпиада! Норвегия с уникален рекорд"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%88%D0%BE%D0%BA-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4%D1%81%D0%BA%D0%BE-%D1%81%D0%B5%D0%BB%D0%BE-40-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D1%81%D0%B5-%D0%BE%D0%B1%D0%B5%D1%81%D0%B8-%D0%BD%D0%B0-%D1%82%D0%B0%D0%B2%D0%B0%D0%BD%D0%B0-%D0%BD%D0%B0-%D0%BA%D1%8A%D1%89%D0%B0%D1%82%D0%B0-%D1%81%D0%B8-news730369.html", "text": "40-годишен мъж е сложил край на живмота си в асеновградското село Тополово, съобщава Трафикнюз. Според информацията, 40-годишният Борис е бил отрит обесен в къщата си. Инцидентът е станал в късните часове във вторник. Неговите близки са открили безжизненото му тяло на таванското помещение и веднага са повикали Бърза помощ. На мястото е бил изпратен и екип на полицията. Хората в съседство разказаха, че униформените дълго време са правили оглед на къщата. На следващия ден е бил уведомен и кмета на населеното място. Жителите на Тополово разказаха още, че Борис е бил женен, но със съпругата му нямат деца. „Нормално работещо семейство. Не сме чували да имат финансови или други проблеми. Бяхме шокирани от новината”,  коментират хора от селото. Няма информация какво е довело до фаталното решение. Работата по случая продължава. Преди ден в 07.12 часа бил получен сигнал за пожар в къща... Сподели:", "date": "2018.02.25", "title": "ТРАГЕДИЯ! Шок в асеновградско село. 40-годишен мъж се обеси на тавана на къщата си"}
{"url": "http://pik.bg/%D0%BF%D0%BE%D0%BC%D0%B8%D0%BB%D0%B2%D0%B0%D0%BD%D0%B5-%D0%BC%D0%BE%D0%BA-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D0%BB%D0%B8%D0%BC%D0%B8%D0%BF%D0%B9%D1%81%D0%BA%D0%B8%D1%8F-%D0%BA%D0%BE%D0%BC%D0%B8%D1%82%D0%B5%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%BC%D0%B0%D1%80%D1%82-news730362.html", "text": "Възстановяване на членството на Олимпийския комитет на Русия в Международни олимпийски комитет (МОК) е възможно в първите дни на март, съобщава ТАСС, цитирана от Фокус. За тази възможност е съобщила Никол Хеверц, председател на Наблюдателната комисия към МОК. „Резултатът от анализа на всички допинг-проби на руските спортисти ще бъде готов в течение на няколко дни – от 48 до 72 часа – заяви Хеверц. - В зависимост от вида спорт проверката на някои проби отнема повече време. Но като цяло трябва да получим потвърждение, че повече няма положителни проби. Решение може да се вземе и по телефона, ако всичко е чисто, то може да се вземе бързо, в началото на месец март, дори следващата седмица“. Двете положителни допинг-проби на руски спортисти досега в Пьонгчанг се оказаха пречка МОК да разреши на руските атлети да се представят с националния флаг още на закриването на Зимните олимпийски игри. Прес-службата на МОК съобщи, че, за да участват на... Сподели:", "date": "2018.02.25", "title": "Помилване! МОК възстановява членството на Олимипйския комитет на Русия в началото на март"}
{"url": "http://pik.bg/%D0%BA%D0%BE%D0%BB%D0%B0%D1%82%D0%B0-%D1%81-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F-%D0%B2-%D0%BA%D0%B0%D1%82-%D0%BE%D1%89%D0%B5-%D0%BF%D1%80%D0%B8-%D0%BD%D0%BE%D1%82%D0%B0%D1%80%D0%B8%D1%83%D1%81%D0%B0-news730289.html", "text": "Стартира системата за обмен на данни между МВР и Нотариалната камара за регистрацията на автомобили при тяхната покупко-продажба. Чрез нея служителите на МВР ще получават информация за всички сделки с превозни средства на територията на страната в реално време. Въвеждането на информационния портал \"Единство\", за свързаност между МВР и нотариусите, става след промените в Закона за движение по пътищата, които влязоха в сила в края на миналата година, съобщава БНТ. Предложението за новата система е на Нотариалната камара. Тя ще се използва само при сделки с вече регистрирани пътни превозни средства у нас. \"Множество справки извършени за секунда по електронен път. Това е иновативното на практика\", каза Димитър Танев, председател на Нотариалната камара. Улеснението за гражданите е, че регистрацията на автомобила ще става непосредствено след подписване на договора и те няма да губят време, като отидат в звената на Пътна полиция. Това може да стане само, ако адресните регистрации на страните по сделката са в един и същ регион, не се налага смяна на регистрационния номер, има сключена застраховка \"Гражданска отговорност\" и автомобилът е преминал технически преглед. \"В реално време собствеността е прехвърлена и фактическият състав на регистрацията е извършен. Той отива в КАТ само да си получи свидетелството за регистрация\", каза Димитър Танев. Предвижда се и възможност при нотариуса да се заявява електронно отпечатване на Свидетелство за регистрация на МПС, а новият собственик да си го получи по пощата. Новата услуга ще може да бъде извършвана единствено от нотариус, който притежава квалифициран електронен подпис. Нотариусите ще могат да проверяват данни в регистрите само във връзка с конкретна сделка на лицата, които са се явили пред него. Вече проверените данни ще се подават към системата \"Единство\". Сподели:", "date": "2018.02.25", "title": "Колата с регистрация в КАТ още при нотариуса"}
{"url": "http://pik.bg/%D0%B4%D0%B6%D0%B8%D0%BF%D0%B8%D1%82%D0%BE-%D0%BD%D0%B8-%D0%BA%D0%B0%D0%BD%D0%B8-%D0%BD%D0%B0-%D0%BF%D1%80%D0%B5%D0%B3%D0%BB%D0%B5%D0%B4-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-news730215.html", "text": "Джипитата ще могат да ни изпращат в болница с телефонен разговор. По телефон, с писмо или чрез имейл личните лекари ще са задължени да ни информират и за предстоящи имунизации или профилактични прегледи. Това е заложено в нова наредба на Министерството на здравеопазването за определяне на пакета от дейности, заплащани от здравната каса. Документът предвижда още джипитата да са на разположение денонощно за телефонна консултация, а също така да извършват оценка на вредните ни навици, водещи до увреждане на здравето, и по своя преценка да ни насочват към специалист. Наредбата предвижда и промени в болничната помощ. Всяка клинична пътека с престой до три дни ще може да бъде изпълнена и като амбулаторна процедура при условие, че за не по-малко от 12 часа от престоя на пациента в болницата са изпълнени всички задължителни дейности и са налице всички условия за дехоспитализация. Това означава, че ако пътеката предвижда три дни престой в болница, но лекарите преценят, че можем да бъдем изписани, това ще може да се случи още на първия ден. Сподели:", "date": "2018.02.25", "title": "Джипито ни кани на преглед по телефона"}
{"url": "http://pik.bg/%D1%87%D1%83%D0%B4%D0%BE-%D0%BB%D0%B8%D0%BC%D0%BE%D0%BD%D0%B8%D1%82%D0%B5-%D0%BA%D1%80%D0%B5%D0%BF%D1%8F%D1%82-%D0%B8%D0%BC%D1%83%D0%BD%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0---%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%B3%D0%B8-%D0%BF%D0%BE%D0%BB%D0%B7%D0%B2%D0%B0%D1%82%D0%B5-news730221.html", "text": "Лимоните съдържат антиоксиданти, които помагат в лечението на много заболявания. Обаче изстискването на сок от лимон няма да предостави максималните ползи от този плод и поради тази причина е по-добре да ги замразявате, понеже кората съдържа полезните вещества. Тя има способността да стимулира имунната система, да нормализира нивата на холестерола и да предпазва от развитието на рак. Освен това, кората предоставя антимикробни действия и предпазва от инфекции, причинени от гъбички и бактерии, както и премахва червеи и паразити от тялото. Ползи за здравето от лимоните: Предпазват от симптомите на астма; Подсилват имунитета; Лекуват възпалението; Снижават рисковете от инсулт; Предпазват от рак; Пречистват бъбреците и черния дроб; Предпазват от и лекуват стрес и депресия; Много са ефикасни срещу бактериите. Сподели:", "date": "2018.02.25", "title": "ЧУДО! Лимоните крепят имунната система - ето как да ги ползвате"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89-%D0%B8%D0%B7%D1%85%D0%BE%D0%B4%D1%8F%D1%89-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news730290.html", "text": "Според информация на \"RMC Sport\", Антони Марсиал обмисля да напусне Манчестър Юнайтед, тъй като на този етап преговорите между двете страни за нов договор са прекратени. Настоящият контракт на французина е до 2019 година и вероятността той да напусне през лятото не е малка. През декември нападателят се е срещнал с ръководството на \"червените дяволи\" и след проявата е трябвало да му бъде предложено ново споразумение, но до такова не се е стигнало. Марсиал се почувствал обиден и преценил, че за него е по-добре да напусне \"Олд Трафорд\". Фаворити за подписа му са Тотнъм и Интер, акцентира \"Топспорт\". Сподели:", "date": "2018.02.25", "title": "Изненадващ изходящ трансфер на \"Олд Трафорд\"?"}
{"url": "http://pik.bg/%D0%B2-%D1%82%D1%80%D0%B8-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%B2%D1%82%D0%BE%D1%80%D0%B8-%D1%82%D1%83%D1%80-%D0%BD%D0%B0-%D0%BA%D0%BC%D0%B5%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news730365.html", "text": "Втори тур на кметските избори се провежда в три населени места в страната, съобщава Фокус. Балотаж се провежда в село Брест, община Гулянци, област Плевен, където един срещу друг на втория тур на кметските избори ще се изправят кандидатът на ГЕРБ Цецо Луканов и този на БСП – Мирослав Кръстев. На първия тур миналата седмица Луканов получи 49.16% от гласовете. За него гласуваха 528 души, а за Кръстев – 293 души (27.28%). Другият участник в изборната надпревара - Михаил Георгиев от ПП ВМРО – Българско национално движение гласуваха 248 избиратели (23.09%). По данни на Общинската избирателна комисия на първи тур са гласували 1 107 от общо 1 838 избиратели. Изборният ден тогава приключи при 60% избирателна активност. Броят на действителните бюлетини бе 1 074. До изборите в селото се стигна, след като кметът Любомир Божинов подаде оставката си през септември миналата година поради лични причини. Любомир Младенов от ПП ГЕРБ и Борислав Борисов от ПП „Синьо Единство“ се борят на втори тур на кметските избори в село Градешница, община Криводол, област Враца. На първия тур миналата седмица Младенов получи 42.7% от гласовете. За него гласуваха 120 души, а за Борисов – 60 души (21.35%). Другите участници в изборната надпревара получиха съответно: Цветана Божинова от БСП– 26 гласа (9.25%), Емил Петров от ПП ВМРО – Българско национално движение – 32 гласа (11.39%) и Ивайло Кирилов от ДПС - 41 гласа (14.59%). По данни на Общинската избирателна комисия на първи тур са гласували 289 от общо 414 избиратели. Изборният ден тогава приключи при близо 70% избирателна активност. Броят на действителните бюлетини е 279. Балотаж има и в село Средище, община Кайнарджа, област Силистра. Там на втори тур се явят кандидатът на ПП ГЕРБ Гошо Манов, за когото на първи тур гласуваха 243 души (49.80%) и Руждин Селимов от ПП ВМРО – Българско национално движение, който получи подкрепата на 204 души (41.8%). В първия тур участваха още кандидатът на ПП ВОЛЯ Бинназ Мехмедова и издигнатия от ДПС Дженгис Адем. За Мехмедова гласуваха 12 души (2.46%), а за Адем – 24 души (4.92%). По данни на Общинската избирателна комисия на първия тур са гласували 505 от общо 1 099 избиратели. Изборният ден тогава приключи при 46% избирателна активност. Броят на действителните бюлетини бе 483. В 8 населени места в страната се провеждането на частични... Ден за размисъл е обявен преди втория тур на кметските... Сподели:", "date": "2018.02.25", "title": "В три населени места в страната се провежда втори тур на кметските избори"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B7%D0%B0-%D0%B0%D0%B4%D1%81%D0%BA%D0%B8-%D1%81%D1%82%D1%83%D0%B4-%D0%B8-%D0%BE%D0%B1%D0%B8%D0%BB%D0%BD%D0%B8-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D0%B8-news730363.html", "text": "Във Великобритания се подготвят за нахлуване на „Сибирски студ“ и снеговалежи в началото на следващата седмица, съобщава The Independent, цитирани от Фокус. Очаква се най-студеното време от пет години насам. Студеният въздух и ясното небе може да доведат до рязко понижение на температурите, които на места да паднат под минус осем градуса по Целзий. Снеговалежите се очаква да обхванат Шотландия и източните и югоизточните части на Англия. Прогнозите са снежната покривка да достигне 10 сантиметра, което ще доведе до затруднения в транспорта в засегнатите райони. Жълт код е обявен за източното крайбрежие в понеделник, както и за по-голямата част от страната за вторник и сряда. От сутринта в Гърция вали сняг, което предизвика... Сподели:", "date": "2018.02.25", "title": "Във Великобритания се подготвят за адски студ и обилни снеговалежи"}
{"url": "http://pik.bg/%D0%B2-%D0%BA%D0%B0%D0%BC%D0%B1%D0%BE%D0%B4%D0%B6%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D0%B8%D0%B7%D0%B1%D0%BE%D1%80%D0%B8-%D0%B7%D0%B0-%D1%81%D0%B5%D0%BD%D0%B0%D1%82-news730368.html", "text": "Reuters, цитиран от \"Фокус\". В Камбоджа се провеждат избори за Сенат. Очаква се „Камбоджанската народна партия“ на министър-председателя Хун Сен да спечели изборите, след скорошното провеждане на разследване на опозицията, предаде Да избора на 58 общо 62 сенатора ще участват 123-та депутати от долната камара, както и хиляди общински съветници по цялата страна. Правозащитните групи и членовете на опозиционната „Партия за национално спасение на Камбоджа“ смятат, че изборите са недемократично, след като половината съветници бяха лишени от право на град и партията бе разпусната миналия ноември по молба на правителството. „Тези избори са различни, защото няма опозиционна партия“, смята Тав Бунти – общински съветник от управляваща партия. „Това е добре не сам за партията ми, но и за страната“, допълни той. Разпускането на „Партията за национално спасение на Камбоджа“ бе разпу2сната след ареста на председателя ѝ Кем Сокха по обвинения, че е планирал сваляне на властта с помощта на САЩ – обвинение, което и той, и Вашингтон отричат. Лидерът на опозицията в Камбоджа Кем Соха е обвинен в... Сподели:", "date": "2018.02.25", "title": "В Камбоджа се провеждат избори за сенат"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%B3%D0%BE%D0%B2%D0%B0%D1%80%D1%8F-%D0%BD%D0%B0-%D0%B1%D1%81%D0%BF-%D0%B7%D0%B0-%D1%87%D0%B5%D0%B7-%D0%B4%D0%B0%D0%B9%D1%82%D0%B5-%D0%B4%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D0%B7%D0%B8%D1%80%D0%B0%D0%BC%D0%B5-%D0%B2%D1%81%D0%B8%D1%87%D0%BA%D0%BE-%D0%B8-%D0%BD%D0%BE%D0%B2%D0%B0-%D1%82%D0%B2--news730388.html", "text": "Премиерът Бойко Борисов взе участие в деветия Зимен университет на Младежи ГЕРБ, който се провежда в град Сандански. Университетът започна вчера, а в началото му бе отдадена минута мълчания на внезапно починалия Стефан Шарлопов. \"Важно е да имаме ефективен орган за борба с корупцията. Не трябва на разни места да се случват безобразия, а после да се приписват на нас, затова този орган трябва да има и широк обхват\", заяви лидерът на ГЕРБ на въпрос, свързан с новия закон за антикорупция и прилежащите към него звена. \"Ден с ден вече не си прилича. Я си представете как почваме да раздаваме автомати на учителите и те да влизат така в час – заяви Борисодв. - В България това не може да се случи, дори и да си го помислим, но ето, че в Америка се заговори за това - президентът Доналд Тръмп го намекна\". Борисов подчерта, че за него е важно какво се случва на Балканите и със съседите ни. \"Винаги сме подкрепяли нашите съседи от Гърция, но не пропуснах случая да им припомня и някои важни неща. Преди години Гърция и Италия приеха проекта  \"Посейдон\", който заобиколи България, но сега ги питах колко коректни бяха тогава\", заяви премиерът по повод случващото се около България и какво очаква да се случи на важната среща, която предстои във Варна. По думите му \"няма как да защитим интересите на ЕС на Балканите, ако не защитим добрите отношения между Турция и Русия\". \"Все пак дълги години тук е имало нашествия, робства, иго и други – категоричен бе премиерът. - Някои го наричат турско робство други османско иго, но едно никой не може да отрече. Нищо не променя историята, че сме клани и избивани с векове. Виждате къде е Истанбул и къде са София и Белград. Това е коридор №10. Прав е, после отива към Европа. Целият е готов на около 90%. Остава ни още малко. Другият важен коридор е София-Скопие и завършва в Тирана, а именно коридор №8. №4 пък ще е важен за нашите приятели във Видин, защото от Сандански ще мине пред Видин и отива в Будапеща\". \"Дълги години получавах удари от опозицията, че \"асфалт не се яде\" – коментира още Бойко Борисов. -  Сега доживях хората сами да искат да им строим магистрали. Нарочно още не се срещам с хората от Видин, че сами да се убедят, че им трябват пътища. Щом искат - ще го получат. Реших въпроса с мигрантите, сега няма в България. Това е трудно да го постиггнеш. Колегите ме молят този начин на разбирателство да го внесем и за Гърция и Турция\". Премиерът бе категопричен, че ремонтите вървят. \"Показали сме, че го можем и по правим. Има си срокове и всичко върви по тях\". Бойко Борисов поясни, че именно неговите правителства са направили обходите на Враца и Монтана и Дунав мост 2. \"Продължаваме да настояваме за нормализиране на отношенията по света - коментира Борисов още. - На Балканите е така. Всеки гледа да си затвори проблемите. На срещите първо се гледа кой не е поканен. Не казвам, че тези срещи са срещу някоя държава. Но във всички случаи, щяхме да се радваме, ако българският президент бе поканен на срещи с колегите му от Франция, Белгия Холандия\". За срещата във Варна Борисов коментира, че е важно да бъде обсъдена релокацията на мигрантите. \"Ако зад нас е границата със Сърбия, Унгария, е нужно да си я представим и в двете посоки. Ако имаме един или два милиона влезли в България, трябва да бъдат релокирани. Да има връщане обратно. Сега на Съвета имаше четровна среща с Юнкер, Меркел, Ципрас и аз, на която се уточнихме, че трябва както е за България, да стане и за Турция и Гърция. Това е стратегически важно. Ще работим максимум по тази тема, защото тя е важна не само за Европа. Така виждам решението за Шенген. Иначе всички казват, че сме готови за Шенген. На тях им е неудобно, защото хем сме изпълнили всички условия, хем - не ни пускат. Положението ни е такова, че от цунамите на мигрантите, най-голямото поражение ще е у нас\". По въпроса за Македония Борисов призова за предпазване от даване на публични оценки, тъй като темата е изключително деликатна. \"Коридор №8 много ясно показва. Когато от Македония, Албания, Турция вървят транспортните коридори, и бизнесът и туризма и всичко ще върви. Убеден съм в това. На \"Капитан Андреево\" по 5 000 ТИР-а на ден минават. Въпросът е да се намери баланса. Иначе всеки от политическите играчи си държи неговите \"протежета\", да го кажем на жаргон\". Да българското прецедателство Борисов заяви, че оценката не е от него а на световно ниво, като отзивите си отлични. \"Всички колеги са с отлични отзиви - каза Борисов. - Реално няма за какво да се хванат. В момента има криза за работници и опитваме да помогнем да привлечем работници. Имаме четири процента ръст на икономиката. Параметрите на държавата са добри. Ръстът на доходите е добър. Ако продължаваме растежа с този темп, нещата са добре. И тук от опозицията опитват да ни вкарват в обяснителен режим пв медиите. Такъв е проблема с ЧЕЗ. Електроразпределителните дружества са продадени през 2005 година. Още тогава са заложени параметри. В момента и трите електроразпределителни дружества водят арбитражни дела. Сделката за ЧЕЗ се извършва в Чехия. Така е и със сделката за Нова телевизия, която се продава за над 180 млн. евра. Сделката с ЧЕЗ стара в Чехия. Сега, когато идва в България, ще я проверяваме. Депутат поиска да се одържави, но държавата била по-лош стопанин. Нали помните навремето как спираха тока с режима по часове. Беше като дискотека - тук светне - там изгасне. Тогава ходихме, като имаше футболен мач, да е молим да не го спират. Ние сме изцяло за частния бизнес, но важно условия е много силният регулатор. Единственото спасение е независим регулатор. Става дума за частна сделка. Същото е и с Нова телевизия. Ако държавата тръгне да изкупува, защо само ЧЕЗ? Защо не и банките, \"Нефтохим\"?. Тези, които ни нападат, забравиха, че те вързаха електромерите. Явно нямат желание да имаме успешно председателство. Има много игри. Два месеца минаха, остават още четири. За първи път на 1 юли ще посрещна Джулая спокойно. Не може да ни обвиняват за всичко. Ако на Теменужка й казах, дай си оставката, защото при липсата на здрав разум, публиката отстрани чува друго. Не могат да оставя и нейната и нашата репутация да понасят удари в някакъв подтекст. Премиерът коментира и скандала с Народния съд. \"Всеки, който дойде на власт може да си спретне Народен съд и да избива всичко наред - каза Бойко Борисов. - Те вместо да си замълчат, сега скачат\". Премиерът пое ангажимент през септември месец болницата в Ямбол да е готова. По въпроса за електронното правителство Бойко Борисов каза, че до септември трябва да има развитие. \"Изисква много труд електронното правителаство - коментира премиера. - Да не казвам, че има остра съпротива от местните власти. Очаквам септември да сме към финала\". За протестите на неправителствените организации премиерът заяви, че няма лошо в акциите им. Той бе категоричен, че е грешно хората да се настройват срещу неправителствените организации. \"В правото са си да организират протести и лошо няма да си преследват интересите\", каза Бойко Борисов. Сподели:", "date": "2018.02.25", "title": "ИЗВЪНРЕДНО В ПИК! Борисов отговаря на БСП за ЧЕЗ: Дайте да национализираме всичко. И Нова тв, и Нефтохим...(ВИДЕО)"}
{"url": "http://pik.bg/%D0%BF%D1%80%D0%B8%D0%B7%D0%B8%D0%B2-%D1%82%D1%83%D1%80%D1%86%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0-news730371.html", "text": "Прессекретарят на турското президентство Ибрахим Калън призова международната общност да предприеме мерки за спиране на насилието в контролирания от сирийската опозиция анклав Източна Гута, съобщава Anadolu Agency, цитирана от Фокус. „Режимът на сирийския президент Башар Асад подлага на клане хората в Източна Гута. Интензивните инициативи на нашия президент Реджеп Ердоган и свързаните агенции текат – коментира Калън. - Целият свят трябва да каже единогласно: „Спрете клането“. Дом на около 400 хил. жители, Източна Гута попада сред зоните за деескалация на насилието, на които Турция, Русия и Иран са гаранти. 329 цивилни са загинали в сирийската провинция Източна... Сподели:", "date": "2018.02.25", "title": "Призив! Турция поиска примирие в Източна Гута"}
{"url": "http://pik.bg/%D0%B1%D0%BB%D0%B8%D0%B7%D0%BE-3-000-%D0%BC%D0%B0%D1%88%D0%B8%D0%BD%D0%B8-%D1%81%D0%B0-%D0%B2-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B7%D0%B0-%D0%BF%D0%BE%D0%B4%D0%B4%D1%8A%D1%80%D0%B6%D0%B0%D0%BD%D0%B5-%D0%BD%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BE%D1%87%D0%B0%D0%BA%D0%B2%D0%B0%D0%BD%D0%B8%D1%82%D0%B5-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D0%B8--news730373.html", "text": "Близо 3 000 машини са в готовност за поддържане на пътищата във връзка с очакваните снеговалежи и силен вятър, съобщиха от пресцентъра на Агенция \"Пътна инфраструктура\", цитирани от Фокус. Прогнозата на метеоролозите от БАН е за значително понижение на температурите от силния североизточен вятър, с което се увеличават предпоставките за заледявания. Възможни са виелици и снегонавявания. Шофьорите, на които им предстои пътуване, е необходимо да тръгват на път с автомобили подготвени за зимни условия, да карат със съобразена скорост и повишено внимание, спазвайки указанията на „Пътна полиция“. Блокирането на движението от автомобили, които не са с подходящи гуми, затруднява работата на снегопочистващата техника и възпрепятства пътуването на всички останали шофьори. Областните пътни управления и снегопочистващите фирми работят на 24-часов режим и предприемат всички необходими действия за осигуряване проходимостта на републиканската мрежа при зимни условия. В готовност за поддържане на пътищата са около 3 000 машини. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, lima.api.bg, интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища. Ще имаме по-високи изисквания към фирмите за... От 6 до 10 ч. днес ще бъде ограничено движението на... Сподели:", "date": "2018.02.25", "title": "Близо 3 000 машини са в готовност за поддържане на пътищата заради очакваните снеговалежи и силен вятър"}
{"url": "http://pik.bg/%D0%B8-%D1%80%D1%83%D1%81%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%B2-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B4%D0%B8%D0%BD%D0%B8-%D0%B8-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-news730421.html", "text": "В Русе също излязоха на протест срещу на насилието в училищата и детските градини, съобщава Нова телевизия. Инициативният комитет, който организира протестите, покани учители и директори да се присъединят. От организацията подчертават, че недоволството не е насочено срещу педагогическия персонал, а срещу липсата на ясни правила в системата. Продължават протестите срещу насилието в детските... Сподели:", "date": "2018.02.25", "title": "И Русе на протест срещу насилието в детските градини и училищата"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BA%D0%BE%D0%B4-%E2%80%9E%D1%87%D0%B5%D1%80%D0%B2%D0%B5%D0%BD%D0%BE%E2%80%9D-%D0%B7%D0%B0-%D0%BE%D0%BF%D0%B0%D1%81%D0%BD%D0%BE-%D1%81%D1%82%D1%83%D0%B4%D0%B5%D0%BD%D0%BE-%D0%B2%D1%80%D0%B5%D0%BC%D0%B5-%D0%B7%D0%B0-%D1%81%D0%BC%D0%BE%D0%BB%D1%8F%D0%BD-%D0%B8-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%B7%D0%B0-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-news730417.html", "text": "На територията на цялата страна за 26 февруари (понеделник) ще бъде в сила вторият по значимост оранжев предупредителен код, съобщи Нова телевизия За областите Смолян и Кърджали кодът е червен. От Агенция „Пътна инфраструктура” предупреждават, че са възможни виелици и снегонавявания. Областните пътни управления и снегопочистващите фирми работят денонощно. В готовност за поддържане на пътищата са около 3 000 машини. Червен код за опасно време - най-високият от пет... Сподели:", "date": "2018.02.25", "title": "Важно! Код „червено” за опасно студено време за Смолян и Кърджали за понеделник"}
{"url": "http://pik.bg/%D1%82%D1%80%D0%B8%D0%BC%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%B0%D1%80%D0%B5%D1%81%D1%82%D0%B0-%D1%81%D0%BB%D0%B5%D0%B4-%D1%80%D0%B0%D0%B7%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D1%80%D0%B5%D0%B6%D0%B0-%D0%B7%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%86%D0%B8%D1%8F-%D0%B2-%D0%B1%D0%B0%D0%BD%D1%81%D0%BA%D0%BE-news730416.html", "text": "Три лица са с повдигнати обвинения при операцията по разкриване на мрежа за проституция в Банско. Вчера бяха задържани шестима души, от които трима - двама мъже и една жена, са с повдигнати обвинения и остават в ареста за 72 часа, останалите са освободени. Това съобщи пред БТА административният ръководител на Районна прокуратура-Разлог Ружена Кондева-Елчинова. Пред съдия са били разпитани множество свидетели. Процесуално-следствените действия продължават, не е изключено да се стигне и до задържането на още лица, допълни прокурор Кондева-Елчинова. Сподели:", "date": "2018.02.25", "title": "Трима остават в ареста след разкриването на мрежа за проституция в Банско"}
{"url": "http://pik.bg/22-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D1%81%D0%BA%D0%B8-%D0%B1%D0%B5%D0%B3%D0%B0%D1%87-%D0%B9%D0%BE%D1%80%D0%B4%D0%B0%D0%BD-%D1%87%D1%83%D1%87%D1%83%D0%B3%D0%B0%D0%BD%D0%BE%D0%B2-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B7%D0%BD%D0%B0%D0%BC%D0%B5-%D0%BD%D0%B0-%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F%D1%82%D0%B0-%D0%BF%D0%BE-%D0%B7%D0%B0%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE--news730439.html", "text": "22-годишният ски-бегач Йордан Чучуганов носи българският флаг на церемонията по закриването на 23-ите Зимни олимпийски игри в Пьонгчанг, съобщи БНТ. Чучуганов получи тази чест навръх своя 22-ри рожден ден. Той записа общо четири старта на Игрите в Южна Корея. Сподели:", "date": "2018.02.25", "title": "22-годишният ски-бегач Йордан Чучуганов с българското знаме на церемонията по закриването на Олимпиадата"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BA%D0%BE%D0%B3%D0%B0%D1%82%D0%BE-%D0%BB%D1%8F%D0%B2%D0%BE%D1%82%D0%BE-%D0%B8-%D0%B4%D1%8F%D1%81%D0%BD%D0%BE%D1%82%D0%BE-%D1%81%D0%B5-%D1%81%D0%BB%D0%B5%D1%8F%D1%82-%D0%B8-%D0%B4%D0%B2%D0%B5%D1%82%D0%B5-%D0%B3%D1%83%D0%B1%D1%8F%D1%82-news730413.html", "text": "Когато лявото и дясното се слеят и двете губят, но най-вече губят народите. Това каза лидерът на БСП Корнелия Нинова по време на откриване на кръгла маса на тема „Идейните, политически и организационни предизвикателства пред БСП“ По думите на Нинова това показва практиката в Европа. „За нас въпросът има ли ляво и дясно и трябва ли да има, има своя отговор, разбира се. Има ляво и дясно и то не само е необходимо, то е задължително, както е задължително много ясно да ги отграничим едно от друго“, коментира лидерът на БСП. Сподели:", "date": "2018.02.25", "title": "Корнелия Нинова: Когато лявото и дясното се слеят, и двете губят"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B3%D0%B5%D0%BE%D1%80%D0%B3%D0%B8-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D1%81%D1%8A%D0%B2%D0%B5%D1%82%D0%B2%D0%B0%D0%BC-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D0%B4%D0%B0-%D1%81%D0%B2%D0%B8%D0%BA%D0%B0-%D0%BA%D1%81%D0%BD%D1%81-%D0%B7%D0%B0-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8--news730443.html", "text": "През 2008 г. инициирах един КСНС за големите енергийни проекти, който не е постигнал консенсус, но е обрал много от луфтовете между парламентарните сили. Предлагам на президента Радев да свика КСНС, защото приляга на този орган да се занимае отново с проблема и надявам се да окуражи партиите, управляващите в търсенето на бързо и ефективно решение. Това каза Георги Първанов, основател на АБВ и президент на Република България в периода 2002-2012 г., по време на дискусия за “АЕЦ “Белене“ – ключ към сигурността и развитието на България“ „За ролята на Гинка от Пазарджик в развитието на Националната енергетика, чух, че някои парламентаристи ще предложат да се проведе поредната дискусия в Народното събрание. Много моля, дискусии нека да има. В парламента първата, най-важната работа, която трябва да се свърши е да се внесе предложение за отпадането на така наречения мораториум върху проекта „Белене“. Всичко друго е имитация. Залъгване на избирателите, независимо дали става дума от ляво, от дясно, дали управляващи или опозиция“, коментира Първанов. Според него решението може да бъде преодоляно с предложение на Министерски съвет. „Няма никакъв проблем, напротив, задължително е да има ново решение, с което да се развържат ръцете на изпълнителната власт, с което да се даде зелена улица на този проект. Това би било най-силният знак към потенциалните инвеститори. Сигурно пак ще стане дума, както и досега, затова, че интереси има, но този интерес със сигурност е ограничен. Вероятно все още има инвеститори, които се стъписват от факта, че има решение на Народното събрание в една парламентарна република, което няма как да не носи някакви съмнения. Това е първата работа, която трябва да свършат народните представители“, допълни Първанов. Оставката на министър Теменужка Петкова след скандала с... Сподели:", "date": "2018.02.25", "title": "ГОРЕЩА ТЕМА! Георги Първанов: Съветвам президента Радев да свика КСНС за големите енергийни проекти "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%BF%D0%BE%D1%80%D1%82%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5-%D0%B4%D0%B0%D1%84%D0%BE%D0%B2%D1%81%D0%BA%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%81%D0%BA%D0%BE%D1%87%D0%B8-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BE%D0%BB%D0%B8%D0%BC%D0%BF%D0%B8%D0%B9%D1%86%D0%B8%D1%82%D0%B5-news730419.html", "text": "\"Горе главата\", това написа във Фейсбук страницата си председателката на федерацията по биатлон у нас Екатерина Дафовска. Обръщението е към отчайващо представящите се родни спортисти в Пьончанг. На всичкото отгоре бившата медалистка мъмри спортния министър Красен Кралев и журналистите, ако обичат да нямат гореми очаквания, защото не им влизало в работата. Инетерсно как става това, защото същите тези спортисти са на държавна издръжка, от данъците на всеки един българин, журналист, министър. Тоест работодател на тях им е държавата, а Дафовска може би смята, че работодателят няма право да изисква. Ако е така, то министър Кралев да спре парите, да се издържат сами и тогава няма да имаме никакви претенции към тях. Представянето на олимпийците ни на Зимната олимпиада в Пьонгчанг е повече от посредствено. Единствено Сани Жекова доближи медалите с шестото си място в дисциплината сноубордкрос. Радослав Янков, който бе сочен като лидер на тима ни, не преодоля квалификациите в дисциплината си. Владимир Зографски зарадва феновете с 14-о място, но също остана далеч от Топ 3, а в биатлона единствено на индивидуалната дисциплина на 20 км при мъжете Владимир Илиев можеше да изненада фаворитите, при чиста стрелба. Много разочароващо се представиха мъжете в щафетата на 4х7.5 км, като отборът ни бе затворен с една обиколка. Повечето родни представители и в този спорт, а и в другите дисциплини с българско участие - останаха далеч дори от златната среда като резултати. Дали натоварените очаквания са причина за колебливите изяви на талантите ни в Пьонгчанг? По-скоро не, едва ли са много журналистите и министрите в България, изразяващи огромни надежди (за поредица от призови класирания) към зимната ни делегация. Всичко опира до работа в отделните федерации, естествено съчетано с подходящо финансиране и условия. Така, че Катя Дафовска, една от най-великите ни спортистки, може да бъде посочена сред ключовите факторите за представяне на родните биатлонисти - посредствено или не в Пьонгчанг, всеки има право на мнение. И ако детайли в подготовката на олимпийците ни в различните видове спорт не са на най-високо ниво, съчетано и с не големите ни традиции на Зимни олимпиади, то за резултатите в биатлона (за някои все пак незадоволителни), едва ли трябва да отговарят журналисти, напротив - ръководители, сред които и Дафовска. Вторият ден от игрите в Пьонгчанг се оказа щастлив за... Сподели:", "date": "2018.02.25", "title": "ЕКСКЛУЗИВНО В ПИК! Спортът се тресе: Дафовска скандално скочи на властта заради олимпийците"}
{"url": "http://pik.bg/%D1%81%D1%80%D0%B5%D0%B4%D0%BD%D0%BE%D1%89%D0%B5%D0%BD-%D0%B5%D0%BA%D1%88%D1%8A%D0%BD-%D0%BF%D0%B8%D1%8F%D0%BD-%D0%B2%D0%B0%D1%80%D0%BD%D0%B5%D0%BD%D0%B5%D1%86-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BA%D1%83%D0%B1%D1%80%D0%B0%D1%82-%D1%81%D1%87%D1%83%D0%BF%D0%B8-%D0%BF%D1%80%D0%B5%D0%B4%D0%BD%D0%BE%D1%82%D0%BE-%D1%81%D1%82%D1%8A%D0%BA%D0%BB%D0%BE-%D0%BD%D0%B0-%D0%BF-news730424.html", "text": "Криминално проявен и употребил алкохол мъж е счупил предно панорамно стъкло на служебен автомобил в опит да избяга от полицията, съобщиха от ОДМВР-Разград, цитирани от Фокус. В 03.37 часа на 25 февруари на тел. 112 е получен сигнал за сбиване в кафе-бар в град Кубрат. На място пристига патрулен екип на смяна, който установява, че стъклото на входната врата в заведението е счупено, а наблизо се намира в явно нетрезво състояние 29-годишният С.Ч. с адрес в град Варна. Първоначално той тръгва с униформените към сградата на Районното управление за изясняване на случая, но, стигайки до служебния автомобил, побягва. Малко по-късно е открит до сграда в посока автогарата в Кубрат. При спирането на колата, мъжът стъпва върху предния капак, с крак счупва панорамното стъкло и отново побягва. Установен е по-късно в дома на майка си. Освидетелстван е в МБАЛ-Кубрат, взета му е кръвна проба за изследване и е задържан в Районното управление. По случая е образувано бързо производство по чл.216, ал.1 от НК. Сподели:", "date": "2018.02.25", "title": "Среднощен екшън! Пиян варненец вдигна на крак полицията в Кубрат. Счупи предното стъкло на патрулка и опита да избяга"}
{"url": "http://pik.bg/%D0%BC%D0%B5%D1%82%D0%B5%D0%BE%D1%80%D0%BE%D0%BB%D0%BE%D0%B7%D0%B8%D1%82%D0%B5-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%89%D0%B5-%D0%BD%D0%B0%D1%82%D1%80%D1%83%D0%BF%D0%B0-%D0%BC%D0%BD%D0%BE%D0%B3%D0%BE-%D1%81%D0%BD%D1%8F%D0%B3-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D0%BF%D0%B0%D0%B4%D0%B0-%D0%B4%D0%BE-%D0%BC%D0%B8%D0%BD%D1%83%D1%81-15-%D0%B1%D0%B0%D0%B1-news729833.html", "text": "Много сняг и вятър ни очакват от днес. Средиземноморски циклон носи към нас арктически студ. Между 1 и 5 см сняг ще падне в Горнотракиската низина, в Северна България покривката ще е до 20 см. Това прогнозира Анастасия Стойчева от БАН пред бТВ. Снежната покривка ще се задържи заради ниските температури. След спирането на валежите ще остане студено. До под минус 10 градуса ще се понижат минималните температури в понеделник. На 26 февруари навсякъде ще вали сняг. Ще си вали почти през цялото време идната седмица и ще трупа сняг, но най-силно ще вали в неделя и понеделник. В понеделник температурите в Северна България ще паднат до минус 15. След това застудяване, началото на март започва със затопляне. Не изглежда март да е спокоен, ще има застудявания и затопляне. Около 3 март ще има нова обстановка с валежи. По-топло ще е от тази обстановка, която сега ни предстои, подчерта Стойчева. Сподели:", "date": "2018.02.25", "title": "МЕТЕОРОЛОЗИТЕ СЪС СТРАШНА ПРОГНОЗА! Ще натрупа много сняг, термометърът пада до минус 15! Баба Марта носи още изненади"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D0%BE%D1%82%D0%BA%D1%80%D0%B8%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%BE%D0%BD%D0%BD%D0%B8%D1%8F-%D1%84%D0%BE%D1%80%D1%83%D0%BC-%D0%BD%D0%B0-%D0%B5%D0%B1%D0%B2%D1%80-news730456.html", "text": "Министър-председателят Бойко Борисов ще открие Инвестиционен форум за Западните Балкани, който се организира от Европейската банка за възстановяване и развитие в Лондон на 26 февруари. В конференцията ще вземат участие лидери от всички страни от региона – премиерите на Сърбия Ана Бърнабич, на Черна гора Душко Маркович, на Албания Еди Рама и на Република Македония Зоран Заев, на Косово Рамуш Харадинай и председателстващият председателството на Босна и Херцеговина Денис Звиздич. Основна цел на Инвестиционния форум е да събере лидерите от региона с потенциални инвеститори от цял свят и да бъдат обсъдени възможностите за привличане на повече подкрепа от частния, финансовия и публичния сектор за реализацията на стратегически инфраструктурни проекти в Западните Балкани. Инициативата е част от поредицата срещи на върха, посветени на развитието и европейската перспектива на страните. В рамките на форума са планирани и двустранни срещи на министър-председателя Бойко Борисов. В делегацията на премиера са включени министърът на транспорта, информационните технологии и съобщенията Ивайло Московски и председателят на Парламентарната комисия по енергетика Делян Добрев. Сподели:", "date": "2018.02.25", "title": "Министър-председателят Бойко Борисов ще открие Инвестиционния форум на ЕБВР "}
{"url": "http://pik.bg/%D0%BE%D0%B0%D0%B7%D0%B8%D1%81-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5%D1%82%D0%BE-%D0%BE%D1%82-%D0%BC%D1%8A%D1%87%D0%B8%D0%BB%D0%B8%D1%89%D0%B5-%D0%B2-%D0%BC%D1%8F%D1%81%D1%82%D0%BE-%D0%B7%D0%B0-%D0%B7%D0%B0%D0%B1%D0%B0%D0%B2%D0%BB%D0%B5%D0%BD%D0%B8%D0%B5-%D0%B8-%D1%83%D1%87%D0%B5%D0%BD%D0%B5-%D1%81-%D1%83%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%B8%D0%B5-news730377.html", "text": "Алтернативните образователни методи отдавна се използват в частните училища, но засега държавните подхождат много предпазливо. Как изглеждат часовете в едно варненско училище, съобщи Би Ти Ви. Преподавател с китара, но не по музика, а по български език и литература. С помощта на художествено-дидактическа анимация второкласниците усвояват различните звуци, а учителката с китара Надя Попова казва, че интегрирането на музикалното изкуство е вълшебство в класната стая. „Трудното иначе възприемане на звуково-буквената система в българския език със сложни артикулационни особености на звуковете става по приятен и непринуден начин и за децата се превръща в истинско преживяване”, казва тя. Китарата става част и от математиката. „Много често правилата при малките ученици се наизустяват – това, което познаваме като зубрене. Честото повторение е полезно, но трябва да става в различни ситуации, за да доставя удоволствие на децата и да ги мотивира позитивно, а песента позволява точно това – с песен и с китара се прави това, което иначе повтаряйки, не могат да извършат”, казва Попова. „Мисловната карта е схематично онагледяване на ключови думи по дадена тема, в които се използват букви, много цветове и разклонения, но разклоненията независимо от броя и дължината, да достигат до темата, която е в центъра на мозъчната карта”, пояснява началният учител Живка Марина. Мисловните карти провокират асоциативното и творческо мислене. Те са полезни и в самоподготовката у дома. Не по чиновете, а насядали на земята в салона за йога – така преминава час по човек и природа. Преподавателят съчетава различни методи, включвайки и популярната сугестопедия. Резултатът – децата учат, без да го осъзнават, чрез игри. Така отново освен асоциации, децата развиват и социалните си умения. Подобни методи намаляват стреса и тревожността в училище, показват проучвания. Съчетаването на класически с иновативни и интерактивни методи на обучение изпълнява държавните образователни стандарти. От следващата учебна година започва обучението по новата... Сподели:", "date": "2018.02.25", "title": "ОАЗИС! Учителка превърна училището от \"мъчилище\" в място за забавление и учене с удоволствие "}
{"url": "http://pik.bg/%D0%BF%D1%80%D0%B5%D0%B4%D1%81%D1%82%D0%BE%D0%B8-%D0%B2%D1%82%D0%BE%D1%80%D0%B8-%D0%BE%D0%B3%D0%BB%D0%B5%D0%B4-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%81%D0%BB%D0%B8%D0%B2%D0%B5%D0%BD-%D0%B8-%D0%BF%D0%B5%D1%82%D0%BE%D0%BB%D1%8A%D1%87%D0%BA%D0%B0%D1%82%D0%B0-news730422.html", "text": "Днес ще бъде направен втори оглед на микробуса, в който при катастрофа снощи с друг микробус загина един човек, а други седем бяха ранени. Тежкият инцидент стана вчера на пътя между Сливен и Петолъчката. Според шофьора причината за катастрофата е спукана гума. В микробуса пътували семейства дървосекачи от сливенското село Градец, които се прибирали от работа. От удара микробусът с пътниците паднал в полето. Шофьорът твърди, че има 30-годишен стаж и не е употребил алкохол. Общо седем души бяха прегледани в сливенската болница, като е приета само съпругата на загиналия. Пътниците са в шок. По случая е образувано досъдебно производство. Eдин е загинал, а седем са ранени при катастрофа край... Сподели:", "date": "2018.02.25", "title": "Предстои втори оглед след катастрофата между Сливен и Петолъчката"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D0%B1%D1%83%D1%80%D0%B3%D0%B0%D1%81---%D0%B0%D0%B9%D1%82%D0%BE%D1%81-%D0%BD%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BB%D0%B8%D0%BD%D0%B5%D0%B9%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news730454.html", "text": "Тежка катастрофа е стана на пътя Бургас-Айтос, съобщава Флагман. Автомобил БМВ е изхвърчал в канавката малко преди разклона за Българово - в района на енергостанцията, съобщават очевидци на инцидента. Катастрофата е станала малко преди 12:00 часа. По информация на свидетели, шофьорът на немския автомобил е карал с несъобразена с пътните условия скорост - хлъзгава настилка и слаб снеговалеж, загубил управление над возилото и изхвърчал от пътя. По всяка вероятност има ранени при инцидента, на място е пристигнала линейка. Снимка: Флагман.бг Сподели:", "date": "2018.02.25", "title": "Тежка катастрофа на пътя Бургас - Айтос. На мястото пристигна линейка (СНИМКА)"}
{"url": "http://pik.bg/%D0%B4%D0%B0%D0%BD%D1%81-%D0%B4%D0%B0-%D0%B2%D0%BB%D0%B5%D0%B7%D0%B5-%D0%B2-%D0%B1%D1%82%D0%B0-%D0%B8-%D0%B4%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%B8%D0%BD%D1%82%D0%B5%D1%80%D0%B2%D1%8E%D1%82%D0%BE-%D1%81-%D1%84%D0%B0%D1%80%D0%B0%D0%BE%D0%BD%D0%BA%D0%B0%D1%82%D0%B0-%D0%B3%D0%B8%D0%BD%D0%BA%D0%B0-news730391.html", "text": "Държавната БТА дължи обяснение на данъкоплатеца за конспиративното интервю с \"купувачката\" на ЧЕЗ Гинка Върбакова. Интервю без посочен автор и без снимка на интервюираната! Това удря всички дъна, всички \"брадви.бг\", всички \"фейк нюзове\". Мога да го сравня единствено с измисленото интервю с хърватския президент Франьо Туджман в \"Нощен Труд\", заради което изхвърлиха главния редактор Пламен Каменов и едва не избухна война на Балканите. Само че БТА се издържа с нашите пари и не може да си позволява подобни провокации, особено когато цялата държава се е втренчила под лупа в скандалната сделка на фараонката Гинка. И какво прави точно в този напечен момент пожизненият шеф на агенцията Максим Минчев ? Легитимира една измама, очевидно. Пуска \"интервю\", платено и предоставено от интервюираната в пълен вид - тоест Гинка и въпросите сама си е задавала. Борисов разпореди пълна проверка на аферата ЧЕЗ. Добре е разследващите да влязат и в БТА и да проследят пътя на въпросното \"интервю\". То също е част от схемата за подбиване на националната ни сигурност. Абсурдното е, че повечето официални медии цитираха щедро и безкритично \"волеизявленията\" на Гинка. Понеже са дадени за БТА?! А държавната агенция никога не лъже, уж...Вижте ми окото, корабче плува ли. Сподели:", "date": "2018.02.25", "title": "ДАНС да влезе в БТА и да разследва \"интервюто\" с фараонката Гинка"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D0%BE%D1%82%D0%BA%D1%80%D0%B8%D0%BB%D0%B0-%D0%BE%D1%82%D0%B2%D0%B5%D1%82%D0%B5%D0%BD-%D0%BE%D0%B3%D1%8A%D0%BD-%D1%81%D0%BB%D0%B5%D0%B4-%D0%BE%D0%B1%D1%81%D1%82%D1%80%D0%B5%D0%BB-%D0%BE%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0-news730429.html", "text": "Сирийските военни са открили ответен огън срещу атаките на терористите от „Джебхат ан Нусра“ по позициите им в населените места Салихия и Хараста в региона Източна Гута край Дамаск, предава ТАСС, цтирани от Фокус. Агенцията се позовава на информация на местни медии. Терористите са открили огън на линията на фронта Зрейкия – Хузарма – Нашибия и са се опитали да се придвижат в това направление. Армията е нанесла удари по противника, унищожавайки негови огневи точки. Въздушни удари убиха поне девет души в Източна Гута,... Сподели:", "date": "2018.02.25", "title": "Сирийската армия е открила ответен огън след обстрел от терористите в Източна Гута"}
{"url": "http://pik.bg/%D1%86%D0%B2%D0%B5%D1%82%D0%BE%D0%B2%D0%B5%D1%82%D0%B5-%D0%BB%D0%B5%D0%BA%D1%83%D0%B2%D0%B0%D1%82-%D0%B0%D0%BA%D0%BE-%D0%BF%D0%BE%D0%B7%D0%BD%D0%B0%D0%B2%D0%B0%D0%BC%D0%B5-%D1%81%D0%B8%D0%BB%D0%B0%D1%82%D0%B0-%D0%B8%D0%BC-news730460.html", "text": "Научните изследвания са доказали психологическото въздействие на цветовете. Те успокояват, оживяват, стимулират, развеселяват, депресират, водят дори до агресия Цветовете се използват за лечение от средата на 19 век и от тогава интересът към цветотерапията не отслабва. Днес има много школи за лечение чрез цветовете. Червеният цвят винаги влияе на физическото състояние, жълтият – на умственото, а сивият – на емоциите. В Германия, Австрия и други западни държави науката за цветовете се прилага доста по-активно отколкото у нас. В Австрия класните стаи на учениците в първите класове са оцветени в портокалово или розово. . Когато учениците преминат в по-горен курс и трябва да се активизира умствената им дейност, класните стаи са в жълто. Болничните стаи също са в оранжево, защото този цвят е лечебен. Операционните зали са в син нюанс, защото това е цвета на вярата, покоя и пречистването. \"В Австрия попаднах в стая за раждане. В нея имаше легло с балдахин. Стаята беше цялата във виолетово – цветът на енергията. А срещу леглото беше поставена картина на Сикстинската Мадона с младенеца на Рафаело – картината, в която майката стъпва на облаците”, разказва д-р Светла Балтова. Тя е кардиолог по специалност, задълбочен астролог, автор на книги и съставител на поредица за учението на Петър Дънов. Води и групи, в които се обучава в паневритмията. Според д-р Балтова традицията да се носи черно след смъртта на близък, е вредна. Човек и без друго понася болка и страдание, а като носи жалейка още по-трудно може да се върне към нормалния живот. Основните цветове, които е дадено на хората да виждат с очите, са 7 – червен, оранжев, жълт, зелен, син, тъмносин и виолетов, и бял. Индийският духовен учител Шри Ауробиндо е описал 12 духовни цвята. Седемте видими от нашия орган на зрение цветове отговарят на цветовете на дъгата и на чакрите в тялото. е с най-голяма дължина на вълната, с него е обозначена и коренната чакра в основата на гръбначния стълб. Червеното дава жизненост. Ако човек е отпаднал, трябва да се обгради с червени цветя, да носи червени дрехи, да яде червени плодове. Не бива да се прекалява с този цвят обаче, тъй като може да предизвика агресия, а при жените – по-обилно кръвотечение. е лечебен, творчески, носи топлина и спокойствие. През зимата подсъзнателно предпочитаме да купим портокали, защото те ни напомнят за слънцето. С оранжев цвят е втората чакра, която е под пъпа. Ако прекаляваме с този цвят, започваме да се държим егоистично, поставяме се в центъра на света. е цветът на мъдростта. Има силно тонизиращ ефект върху интелекта, придава активност на ума. Петър Дънов е казал, че на земята рядко може да се срещне истински жълт цвят. Той е в лъчите на слънцето, когато се издига. За да действа добре, жълтото трябва да има блясък. А ако е прозирно, носи покой. Този цвят действа много добре на стомаха и засилва перисталтиката на червата. Жълта е третата чакра, която е при слънчевия сплит. Жълтият цвят се използва и за създаване на оптимистично настроение, тъй като отделя положителна вибрация. Слънчогледите могат и да усилват предвидливостта и концентрацията. Всички сме потопени в Планетата е зелена. Той се свързва със сърцето, със сърдечната чакра. Зеленото има успокояващ, уравновесяващ и хармонизиращ ефект върху хората. Изключително е полезен за уморени очи. Най-ясният и лечебен зелен цвят виждаме напролет. Изумруденото зелено е лечебно. , усилва вярата и оптимизма. Вярата може да е както в собствените сили и качества, така и в духовното. Този цвят носи безметежност и покой. Той отговаря на гърловата чакра. заедно с виолетовото, придават на човек решителност и сила на духа. Тези два цвята имат силно очистващ ефект. не се препоръчва за хора, които имат склонност към депресия, защото може да я задълбочи. Тъмносиньо-виолетовото обръща човек навътре, към по-дълбоки и по-глобални мисли. Ако се прекали с тези цветове, човек може да стане тираничен. Те отговарят на шестата чакра, която е между веждите, в основата на носа. Седмата чакра, която е на върха на главата, е бяла и се свързва с диаманта. , радост и обич. Розовият цвят внася емоционален прилив на обич – да обичаме и да се оставим да бъдем обичани. Също така лекува емоционални травми, има и пряко въздействие върху сърдечната чакра. придава твърдост и задълбоченост на мисълта. , което се нарича още цвят на Нептун, приканва към медитация и ни извисява. Кафявият цвят се нарича още заземяващ. Ако е упътва към практично мислене, към постоянство и твърдост. Ако е златисто кафяв е свързан с растежа и с плодоносното влияние на слънцето върху Земята. Определете един кът в дома си, в който да постави растения и плодове, които носят характерния цвят на сезона. През зимата цветовете са синьо като небето и бяло като снега. Сега можем да подредим в този ъгъл ябълки, дюли, прошарени и жълти листа, кестени, съветва д-р Балтова. Психологията на цветовете се ползва както в медицината, така и в маркетинга и модния бизнес. Институтът \"Пантон\" всяка година избира цвят на годината. жизнено зелено с жълт оттенък, признак за желание за обновяване и възстановяване на връзката, както с природата, така и с важните за човека неща. Според модния свят в този цвят има повече синьо, отколкото червено, което означава \"повече мисъл, мистика и духовност\", но съдържа и щипка страст, която се дължи на червените полутонове. Научните изследвания са доказали психологическото въздействие на цветовете. Те успокояват, оживяват, стимулират, развеселяват, депресират, водят дори до агресия Цветовете се използват за лечение от средата на 19 век и от тогава интересът към цветотерапията не отслабва. Днес има много школи за лечение чрез цветовете. Червеният цвят винаги влияе на физическото състояние, жълтият – на умственото, а сивият – на емоциите. Сподели:", "date": "2018.02.25", "title": "Цветовете лекуват, ако познаваме силата им"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D0%BF%D0%BE%D0%BF%D1%8A%D0%BB%D0%BD%D0%B8-%D0%BA%D0%BE%D0%BB%D0%B5%D0%BA%D1%86%D0%B8%D1%8F%D1%82%D0%B0-%D1%81%D0%B8-%D0%BE%D1%82-%D0%B4%D0%BE%D0%BC%D0%B0%D1%88%D0%BD%D0%B8-%D0%BB%D1%8E%D0%B1%D0%B8%D0%BC%D1%86%D0%B8-%D1%81--%D0%B4%D0%B2%D0%B5-%D0%BF%D1%80%D0%B0%D1%81%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-news730442.html", "text": "Костадин Георгиев от Пловдив попълни сериозната си колекция от домашни любимци с ... две прасета, съобщава Трафикнюз. Мъжът е бивш военен, като вече се грижи в апартамента си за над 70 котки и 18 кучета. Историята около поемането на грижата за прасетата за Георгиев започва преди Нова година. Тогава той попада на обява за прасета за колене. Сърцето му се свило и решил да ги спаси от „свинското погребение”. Започнал активна  кампания в профила си, с цел да събере необходимата сума за откупа. Ден след ден и десетки призиви Костадин най-накрая се сдобива с необходимата сума и откупва двете прасета. Бившият военен бързо прави ремонт на старата кочина на селото му край Пловдив. За луксозния нов дом той отново събира средства и след 3 дни неуморна работа къщата на двете прасета била готова и те са прибрани при новия си стопанин. Георгиев кръстил новите си домашни любимци кръстил Вяра и Надежда. „Това е тяхното спасително убежище! И то луксозно спасително убежище – коментира той в личния си профил в една от социалните мрежи. - Положих къртовски труд, за да го устроя в експресен срок! От работа кожата на ръцете ми стана като шкурка и целите ми ръце са в ранички. А моите ръце не се разраняват току така! Съвсем сам изградих мястото. Пренасях дървени греди и огромни бетонни блокчета по 80 кг. Сега прасенцата Вяра и Надежда ще се родят! Сега ще се разполагат на 4-ри пъти по широко място от преди! Преди почти не са им почиствали и кочинката им наистина беше кочина... Сега аз ще се грижа винаги са им е чисто! Ще си ги обичам и ще си ги гледам като писани яйчица милите ми момичета! Ще ги колят а?? Само през трупа ми!!!! Ще си ги гледам до краят на живота им и никой с пръст няма да ги докосне! Ще ги храня с най хубавата храна! Ще ги гушкам, ще ги чеша, ще прекарвам с тях часове всеки ден. Ще ги пускам да си щъкат през деня из двора”. Костадин ще продължава да се грижи за животните. „Аз лично обичам всички животни еднакво и безкрайно, без значение дали са котенца, кученца или прасенца! Мисля да посветя целият си живот на каузата да им помагам и да спасявам животи!”, споделя той. Оказва се, че двете прасета са специална порода, които се гледат само за месо и предимно за сланина. Рядката порода най-често се търси около Коледа, когато всеки се втурва към вековната традиция-:свинско погребение”. Сега на военния остава да се сдобие с трето прасенце, което най-вероятно ще кръсти Любов. Снимки: Трафикнюз.бг Истински ужас са изживели пътниците в \"Шкода\" с бургаска... Огнеборци от Районната противопожарна служба във... Ловец застреля три прасета на свой познат, избягали от... Сподели:", "date": "2018.02.25", "title": "Пловдивчанин попълни колекцията си от домашни любимци с ... две прасета (СНИМКИ)"}
{"url": "http://pik.bg/70-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news730461.html", "text": "70 души са пострадали при пожар в дискотека в Северна Италия, съобщават РИА Новости и БГНЕС, цитирани от Нова телевизия. Инцидентът е станал в съботната нощ в северния италиански град Дезенцано дел Гарда. На място са изпратени пожарникари и шест линейки и медицински хеликоптер. Пострадалите са откарани в болница с признаци на тежко отравяне с дим, съобщават от управлението за Спешна медицинска помощ в област Ломбардия. По данни на медиците, състоянието на пострадалите не е критично и няма опасност за живота им. Други 52-ма души, които при избухването на пожара са били в дискотеката, са потърсили медицинска помощ в спешни отделения на местни болници. В сградата е имало няколко стотин души, които са били евакуирани с автобуси, предоставени от местните власти. Сподели:", "date": "2018.02.25", "title": "70 пострадали при пожар в дискотека в Северна Италия"}
{"url": "http://pik.bg/%D1%83%D0%B4%D0%B0%D1%80%D0%B8-%D0%B4%D1%8A%D0%BD%D0%BE%D1%82%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BA%D0%BB%D0%B5%D0%B2%D0%B5%D1%82%D0%B8-%D0%BC%D0%B0%D1%85%D0%BB%D0%B5%D0%BD%D1%81%D0%BA%D0%B8-%D0%B1%D0%BE%D1%80%D0%B8%D1%81%D0%BE%D0%B2---%D0%BF%D0%B0%D0%B4%D0%BD%D0%B0-%D0%BD%D0%B0-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-news730503.html", "text": "Лидерката на БСП Корнелия Нинова удари дъното в отчайващите опити да блесне с нещо на политическата сцена. Тоталната безизходица, в която се намира вътре в партията си, а и въобще в политическия живот на страната, я накара да слезе на нивото на махленска клюкарка по почина на другаря си в задкулисните войни срещу властта Румен Радев. Досущ като неговите абсурдни риторични въпроси за тайния бизнес на премиера Бойко Борисов, извадени от фейсбук клюкарниците, са и нейните днешни брътвежи затова че министър-председателят покровителствал сделката с ЧЕЗ. Думите й обаче не могат да бъдат подминати с лека ръка, все едно са бърборене във фризьорския салон, защото са скандална атака срещу легитимната власт в България и опит да се разклати стабилността в страната. Затова нейните твърдения трябва незабавно да бъдат разследвани от прокуратурата, както самият Борисов призова по повод махленщините и на Румен Радев. Ако се окаже, че не почиват на доказателства и тя скандално петни името на българския министър-председател, следва самата Нинова незабавно да попадне под ударите на закона. Тогава поне ще стане ясно какво стои зад прякора й \"г-жа Лъжа\", така популярен в същите тези социални мрежи, където тя и Румен Радев разпространяват клюки. Корнелия Нинова да не забравя също, че преди да търси обяснения от когото и да е било, самата тя трябва да даде такива за аферите \"Техноимпекс\" и \"Хохигер\". И да каже как на 28 години е имала стотици хиляди долари, за да яхне като привзатизатор най-големите външнотърговски дружества на България. Премиерът Бойко Борисов взе участие в деветия Зимен... Сподели:", "date": "2018.02.25", "title": "УДАРИ ДЪНОТО! Корнелия Нинова клевети махленски Борисов - падна на нивото на Румен Радев"}
{"url": "http://pik.bg/%D0%B5%D0%B4%D0%B8%D0%BD-%D0%BB%D0%B5%D0%B3%D0%B8%D0%BE%D0%BD%D0%B5%D1%80-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D0%B2-%D1%80%D0%B5%D0%B0%D0%BB%D0%BD%D0%B8%D1%8F-%D0%B6%D0%B8%D0%B2%D0%BE%D1%82-%D0%B8%D0%BC%D0%B0-%D0%BC%D0%BD%D0%BE%D0%B3%D0%BE-%D0%BF%D0%BE%D0%B2%D0%B5%D1%87%D0%B5-%D0%BB%D1%83%D0%B4%D0%BE%D1%81%D1%82-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%B2-%D0%B0%D1%80%D0%BC%D0%B8%D1%8F%D1%82%D0%B0-news730376.html", "text": "50-годишният Никола Пеев от Варна е служил във Френския чуждестранен легион от юли 1996 до юли 2002 година. Пред сутрешния блок на Нова телевизия той разказа за обучението си, за живота си като легионер, за адаптирането си към цивилния живот след като е напуснал Легиона. „По времето, когато постъпих в Легиона, бе голям глад и по неволя кандидатствах – спомня си Пеев. – Така станах елитен стрелец. Специалността ми е действия в пустинни и полупустинни райони. Бил съм в ЧАД, Габон, Еритрея, Джибути. По принцип там кандидатстват много хора. В подготвителния лагер, който бе край Марсилия и продължи четири месеца, започнахме 46 човека, а завършихме – 26. По принцип там се котират неконфликтните хора, тъй като се работи в екип. По време на подготвителния лагер и при най-малкия конфликт, всички които са засемени се освобождават“. Пеев разказва, че преди да стигне до Френския чуждестранен легион е бил военен полицай. Преди това пък се е занимавал с конни каскади, като е тренирал няколо вида спорт, така че е имал първоначалната подготовка за Легиона. „В полка ми в Легиона, когато постъпих, заварих още осем българи – казва Никола Пеев. – Когато се уволнявах вече само в полка ми бяха над 40 българите и не се познавах с всички. И това беше само в моя полк, а в Легиона са десет полка. Там основното е работа. Чистене, тренировки. Основното на практика е дремене и най-вече тичане“. Никола Пеев коментира, че в Легона най-важното е дисциплината, като има изключително коректно отношение от ръководството, като каквото е обещано, се изпълнява точно. „Факт е, че на практика в реалния живот има много повече лудост, отколкото в армията – признава Пеев. – Нормално е след напускането на Легиона да има по-тежък период на адаптация към живота. И с мен бе така. Нямах семейство. Аз съм любител на старите коли и хубавите жени, така че... Лошото е, че след Легиона не мога да изпълнявам това, за което се специализирах там. Сега съм шофьор. В Легиона изкарах професионална книжка и сега тя ми е от полза. Иначе проблемът с адаптацията след служба го има във всички армии. Особено това важи за американската. В Легиона хубавото е, че се грижат за хората си. Имат и старчески дом и след време мога да отида там. Пенсия от тях ще получа, когато навърша 60 години. Мисля, че около 1 200 евро“. Бившият командир на Френския чуждестранен легион... САЩ съобщиха, че подозират френски ветеран от... Държавният секретар на САЩ Джон Кери стана офицер на... Сподели:", "date": "2018.02.25", "title": "Един легионер разказва! В реалния живот има много повече лудост, отколкото в армията"}
{"url": "http://pik.bg/%D0%B3%D1%80%D0%B8%D1%88%D0%BE-%D0%BF%D0%BE%D1%81%D0%BE%D1%87%D0%B8-%D1%81%D0%B2%D0%BE%D1%8F-%D0%B8%D0%B4%D0%BE%D0%BB-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81-%D0%BC%D0%BD%D0%BE%D0%B3%D0%BE-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-news730471.html", "text": "Григор Димитров започва участието си на турнира в Дубай идната седмица, като в първи кръг ще се изправи срещу Малек Джазири, акцентира \"Тенис кафе\". Преди това обаче организаторите решиха да направят кратко интервю с българина, започвайки от въпроса кои са най-добрите му приятели в Тура: \"Мисля, че съм в приятелски отношения с всички. Не мисля, че има някой, с който съм в много по-добри отношения, отколкото с останалите. Всички в Тура се държат много добре помежду си.\" Какъв би бил Григор, ако не беше тенисист? \"Питат ме този въпрос често, справям се ужасно с отговарянето му. Не знам, нещо с екстремни спортове. Нещо, което вдига адреналина ти, това е за мен. Не мога да отлича някой спорт в момента.\" Първата ни ракета сподели и какво обича да прави в свободното си време: \"Когато съм на турнир просто искам да се отпусна и да се възстановя за това, което следва. Когато съм вкъщи, просто искам да съм навън. Обичам да се разхождaм дълго, да взема някоя хубава книга, просто да съм в природата.\" \"Обичам да гледам баскетбол. Всеки път, когато съм в Америка, има мач и отивам да го гледам. В момента ми е трудно да избера любим отбор, раздвоен съм. Подкрепям приятелите си, така че със сигурност ще избера Кливланд Кавалиърс.\" Запитан кой е идолът му и защо, световният номер 4 посочи баща си: \"Баща ми. Той е най-добрият пример за подрaжание, който мога да искам. Всичко, което съм научил е свързано с него. Цялото семейство свърши прекрасна работа, но той е истинският герой в моите очи.\" Относно предстоящия турнир Григор заяви: \"Всеки мач ще е труден. Трябва да се концентрирам върху всеки следващ двубой. Няма значение дали се намираш в Дубай, или някъде другаде по света – във всеки двубой просто трябва да излезеш и да се съревноваваш по най-добрия възможен начин.\" Интервюто завърши с кратко обръщение към българските фенове на роден език: \"Здравейте на всички, благодаря ви много за подкрепата. Надявам се, че в Дубай ще се представим много добре. Надявам се да се видим скоро, до нови срещи!\" Сподели:", "date": "2018.02.25", "title": "Гришо посочи своя идол! Димитров с много силни думи за..."}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D1%8E%D0%B1%D0%BE-%D0%BD%D0%B5%D0%B9%D0%BA%D0%BE%D0%B2-%D0%B5%D0%B4%D0%B2%D0%B0-%D0%BD%D0%B5-%D0%B7%D0%B0%D0%B3%D1%83%D0%B1%D0%B8%D0%BB-%D0%B6%D0%B5%D0%BD%D0%B0-%D1%81%D0%B8-%D0%BF%D1%80%D0%B8-%D0%B0%D0%B1%D0%BE%D1%80%D1%82-news726532.html", "text": "Любо Нейков е сред малкото родни артисти, които зад гърба си нямат разводи. Любовта със съпругата му Гинка продължава повече от 20 години. Срещнал я на една селска чешма край Червен бряг, откъдето е родом. Наливала вода в някакви кофи и той да се направи на кавалер, ѝ помогнал да ги пренесе. „Когато вдигна очи, аз онемях. Кафяви, изключителни очи. Рекох си, тя ще е. Така и стана“, спомня си актьорът. Оженили се почти веднага, а неговите родители я приели като своя дъщеря. Тя е проектант по професия, далеч от неговата артистична среда. Не била ревнива нито в началото, нито сега, макар че докато следвал във ВИТИЗ, всяка сутрин целувал за добро утро всички момичета от института, които срещал по коридорите. Семейният им живот с Гинка обаче не тръгнал по мед и масло. Тя изгубила първото бебе, с което забременяла. Дълъг период не могла да зачене и познати препоръчали на Нейков лекар факир. Той обаче не им помогнал, а тъкмо обратното. Не забелязал проблемите с плода и при аборта Любо едва не загубил жена си. Докторите с много мъка я върнали от оня свят, а после 10 години актьорът и половинката му не могли да се решат да започнат отново да работят за бебе. През 2011 г. обаче късметът им се усмихнал и на бял свят се появява щерка им Анна. Тя вече проявявала от талантите на татко си и казвала, че иска да стане певица. Артистизмът на Любо се изявил още в детските години, когато непрекъснато разсмивал съучениците и приятелите си. В училище взел да участва в пиески, свирел и в духовия оркестър. Започнал първо на валдхорна, постепенно се издигнал до тромпетист. Накрая заради големи заслуги му дали най-хубавия тромпет - сребрист, не като на другите - жълт. После изведнъж станал извънредно стеснителен и на първите му появи на сцена като вече професионален артист му излизали по два-три херпеса наведнъж от стрес. Любо Нейков е на път да скъса завинаги с ангажиментите си... Сподели:", "date": "2018.02.25", "title": "САМО В ПИК И \"РЕТРО\"! Любо Нейков едва не загубил жена си при аборт  "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%BE%D0%B9%D0%BD%D0%B0-%D1%80%D1%83%D1%81%D0%B5%D0%B2%D0%B0-%D0%B3%D1%83%D0%B1%D0%B8-%D0%B1%D0%B0%D1%89%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%BB%D0%B5%D0%BA%D0%B0%D1%80%D1%81%D0%BA%D0%B0-%D0%B3%D1%80%D0%B5%D1%88%D0%BA%D0%B0-news726536.html", "text": "Най-голямата драма в живота на Койна Русева до ден днешен била раздялата с нейния баща. Звездата от новия тв сериал „Скъпи наследници“ загубила татко си буквално за минути заради некомпетентността на лекарския екип, който не могъл да реагира достатъчно бързо. Трагичното събитие се случило преди няколко години, а родителят на актрисата си заминал от аневризма. Заболяването се развило скоротечно и никой не успял да му помогне. Койна обаче се измъчвала, че в последните му мигове на този свят не могла да бъде до него. Не се чувствала зле, че между тях са останали недоизказани неща, но още изпитвала угризения на съвестта, че не е държала ръката на баща си на прощаване. След като научила за смъртта му, Русева потърсила утеха в най-близките си хора. „Ревах като магаре на приятели, избиха ми херпеси“, връща лентата Койна. Най-неприятното било, че нямала време да скърби и да се оттегли от работните ангажименти, за да се съвземе, а почти веднага ѝ се наложило да излезе на сцена. За известен период от време след всяко представление не си спомняла нито какво е казала, нито как е играла. Имала бели петна в паметта и се притеснила дали всичко с нея е наред. Постепенно обаче започнала да връща спомените си. „Всяка една от тези вечери умирах. Може да звучи патетично, но е така. Честно казано, ми омръзна да мисля кое как звучи“, казва екранната Милица. Да си стъпи на краката, най-много ѝ помогнали трите ѝ деца, към които също чувствала, че е виновна, защото е проявила слабост. Многодетната майка е сред малкото в българския елит, които са родили децата си от един и същ мъж. Със съпруга си Румен Станчев се запознала в Пазарджишкия театър, където икономистът отишъл като обикновен зрител. Възрастовата разлика от 14 години не спряла Койна да започне връзка с него, а сватба вдигнали чак когато забременяла. Пет дни след подписа им в гражданското се родила дъщеря им Калина. След няколко години Русева забременяла с второто си дете Константин. Тогава пък на дневен ред дошла църковната венчавка. Облечената в бяло булка била вече в третия месец, но не спряла да танцува, нито да яде и пие на воля. Третото си дете – Калоян, актрисата заченала по календар - според изчисленията на личния си гинеколог. Забременяла почти от раз и пак лесно родила. През нито една от трите си бременности Койна не е отказвала цигарите, тъй като ѝ помагали да сваля напрежението. Сподели:", "date": "2018.02.25", "title": "САМО В ПИК И \"РЕТРО\"! Койна Русева губи баща си заради лекарска грешка"}
