{"url": "http://pik.bg/%D0%B2-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%BA%D1%80%D0%B8%D1%81%D0%B8%D1%8F-%D1%81%D0%B5-%D0%B7%D0%B0%D0%B4%D0%B0%D0%B2%D0%B0%D1%82-%D0%B3%D0%BE%D0%BB%D0%B5%D0%BC%D0%B8-%D0%BF%D1%80%D0%BE%D0%BC%D0%B5%D0%BD%D0%B8-news748429.html", "text": "13-годишната Крисия Тодорова е в трескава подготовка за изпити в столичното музикално училище „Любомир Пипков”. След месец малката певица от Разград завършва седми клас и планира да се премести да живее в София, пише столичен вестник. Задължителните матури по математика и български език, които й предстоят през май едва ли ще са от значение за приема й в музикалното училище, тъй като приемът в осми клас изисква познания по солфеж и музикална култура. От 13 до 22 юни Крисия щяла да се яви на изпит за проверка на способностите и от миналата година ходела на уроци по китара в Разград. От съвсем невръстна възраст талантливото хлапе свирело на пиано и цигулка. Ръководството на учебното заведение обаче било категорично, че талантът й няма нужда от проверка, защото не подлежи на съмнение, а изпитът бил само формалност. Както е известно, Крисия бе едно от най-обсъжданите деца в държавата, след като спечели конкурса за сценична партньорка на малкия господин Андреев в „Шоуто на Слави”. Години наред семейството на малката певица бе заето с телевизионните и сценични ангажименти на гласовитата си наследница. От 9- годишна тя бе задължена всеки втори петък да пътува от Разград до София, за да участва във вечерното шоу. Отделно Крисия с часове се подготвяла за новите песни в предаването, както и репетициите за телевизионните си изяви. Към тях се добавяли и концертите на Дългия, както и допълнителните ангажименти, които Крисия по договор нямала право да отказва. В продължение на 4 години невръстното хлапе бе ангажирано с благотворителни събития, развлекателни програми по молове, стадиони и площади във всички краища на родината. Наскоро родителите й преценили, че е време дъщеря им да се върне към задълженията си на ученичка и поне за малко да забрави звездния си статус. Преди 2 години малките пианисти Хасан и Ибрахим от Шумен, които заедно с Крисия завоюваха престижното второ място на международния конкурс „Евровизия”, също зарязаха провинцията. Талантливите момчета се преместиха в столицата заедно със своите родители и сестрите си близначки, но две седмици по-късно напуснаха. Хасан и Ибрахим били разочаровани от условията. „Очакваха ги стари пиана, които най-вероятно са от 40-те години на миналия век. Музикалните инструменти са в ужасно състояние и те няма как да развиват таланта си с тях. Децата се обърнаха към мен с думите: „Тате, няма как да свирим на такива ужасни пиана. Нали искаме да сме най-добрите, а няма условия”, споделя баща им Дениз Игнатов. Сподели:", "date": "2018.05.07", "title": "В живота на Крисия се задават големи промени"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D0%BE%D0%B4%D0%BF%D0%B8%D1%81%D0%B0-%D0%BF%D1%8A%D1%80%D0%B2%D0%B8%D1%8F-%D1%81%D0%B8-%D1%83%D0%BA%D0%B0%D0%B7-news748472.html", "text": "РИА Новости, цитирана от \"Фокус\". Руският президент Владимир Путин подписа указ „За националните цели и стратегическите задачи на развитието на Руската Федерация в периода до 2024 година“, съобщи пресслужбата на Кремъл, предава Документът съдържа редица поръчения, обхващащи икономически, социални и други въпроси. На министерския съвет е поръчано да намали два пъти нивото на бедността в страната за този срок. До шест години Русия трябва да влезе в петицата на най-големите икономики в света, пише в документа. Икономическият ръст трябва да е над световния, а инфлацията да не превишава 4%. Правителството, следва от документа, трябва да обезпечи „глобална конкурентоспособност на руското образование“и до 2024 година, Русия трябва да влезе в петицата на световните лидери в областта на приоритетните научни изследвания. Сподели:", "date": "2018.05.07", "title": "Путин подписа първия си указ "}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%8F%D0%B2%D0%BB%D0%B5%D0%BD%D0%B8%D0%B5-%D0%BF%D0%BB%D0%B0%D0%BD%D0%B8%D0%BD%D0%B8-%D0%BE%D1%86%D0%B2%D0%B5%D1%82%D0%B5%D0%BD%D0%B8-%D0%B2-%D0%B1%D0%B0%D0%B3%D1%80%D0%B8%D1%82%D0%B5-%D0%BD%D0%B0-%D0%B4%D1%8A%D0%B3%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news748355.html", "text": "Невероятните нюанси на цветовете на планините са предизвикани от влиянието на водата и кислорода, които взаимодействат с желязото и други елементи в седимента, заедно с малки количества други минерали, доставени от подпочвените води, просмукващи се през депозитите. Невероятно, но това е реално място на нашата планета. Данксия е геоложки феномен в Китай , чието име се е превърнало в нарицателно за изключителните пейзажи, а от 2010 г. е част от списъка на ЮНЕСКО. Преводът на името означава „Розов облак”. Геоложкият феномен обхваща шест провинции в Китай. Най-живописното място, където се наблюдава обаче, несъмнено е Националният геоложки парк Чжанье , който се намира в провинция Гансу. Сподели:", "date": "2018.05.07", "title": "УНИКАЛНО ЯВЛЕНИЕ! Планини, оцветени в багрите на дъгата (ВИДЕО)"}
{"url": "http://pik.bg/%D1%83%D0%B4%D0%B0%D1%80-%D0%BD%D0%BE%D1%80%D0%B0-%D0%BD%D0%B5%D0%B4%D0%BA%D0%BE%D0%B2%D0%B0-%D0%B7%D0%B0%D0%B1%D0%B8-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BC%D0%BE%D1%80%D1%81%D0%BA%D0%B8-%D0%BA%D0%B0%D0%BF%D0%B8%D1%82%D0%B0%D0%BD-%D0%BD%D0%B5-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%B0-%D0%B5%D1%82%D0%BE-%D0%BA%D0%BE%D0%B9-%D1%8F--news748370.html", "text": "Нора Недкова заби най-богатия български морски капитан. Баровецът се казва Иван Георгиев и е от Варна. От години обаче не живеел в морската столица. Имал луксозни апартаменти в Монако и Ница. Възможно е свалката между Нора и Георгиев да е станала по градска линия. И двамата са родом от Варна. Новата супер двойка е заедно от около месец, разкриват източници на \"Хотарена\" от светските среди. Това личи и от Фейсбук профила на капитана. Плейбоят е публикувал свои снимки с Нора и нейна приятелка от кръчми в Монако преди десетина дни. След това явно двамата са се върнали в София, защото пак със снимки са се похвалили, че са били в софийските дискотеки \"Клуб 33\" и \"Бедрум\". Новият на Нора е капитан на яхти, а банковата му сметка е достатъчно тлъста, за да задоволи всяка прищявка на най-актуалните миски и певици. Само личният му автомобил, супер луксозен бял Мерцедес, струва 200 000 евро с екстрите. Георгиев явно е фен на марковия начин на живот, хубавите жени и пурите, личи от фотосите му в социалните мрежи. Колежки на Нора със завист коментират, че това и е най-успешния мъжки трансфер. Последно за нея се говореше, че мачка чаршафите със Слави Трифонов, който дори я завел на секс туризъм в Монако. Истината обаче се оказа друга - Недкова наистина е била в Монако, но в леглото й не е бил Трифонов, а капитанът милионер. Сподели:", "date": "2018.05.07", "title": "УДАР! Нора Недкова заби най-богатия български морски капитан! Не Слави Трифонов, а ето кой я е водил в Монако... (СНИМКИ)"}
{"url": "http://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D1%81-%D0%BA%D0%BE%D0%BA%D0%B0%D0%B8%D0%BD-%D0%B7%D0%B0-200-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%B2-%D0%BF%D0%B5%D1%80%D1%83-news748504.html", "text": "Двама българи са арестувани за превоз на голямо количество наркотици в Перу, съобщи Нова телевизия, като се позовава на местни медии. Според информацията, 39-годишният Георги Николов и 41-годишния Асен Чехларов били в едно от двете превозни средства - хладилен камион и лека кола, които превозвали над 380 килограма кокаин с висока чистота. Цената на дрогата на дребно била 200 милиона долара. Николов и Чехларов са задържани в провинция Писко, заедно с двама перуанци. Случаят е предаден на специализираната прокуратура за разследване на производство и търговия с наркотици. Сподели:", "date": "2018.05.07", "title": "Закопчаха двама българи с кокаин за 200 милиона долара в Перу"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B1%D0%B8%D0%B2%D1%88%D0%B0%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%BD%D0%B0-%D1%81%D0%B5%D1%80%D0%B8%D0%B9%D0%BD%D0%B8%D1%8F-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%BC%D0%B8%D0%BD%D0%B0%D1%85-%D0%BF%D1%80%D0%B5%D0%B7-%D0%B0%D0%B4%D0%B0-%D1%81-%D1%82%D0%BE%D0%B7%D0%B8-news748326.html", "text": "Мионах през ада с този човек и ми се иска да го забравя. Смъртното наказание му е малко на Владимир за това, което е направил на тези млади момичета. Дано изгние в затвора за тези мизерии, които е извършил. Той им разбива живота с това нападение. Ако съм знаела какво е извършил, сама щях да го предам на полицията. С тези шокиращи думи се изповядва пред \"Телеграф\" бившата съпруга на серийния пловдивски изнасилвач Владимир Петков. Жената, която условно е наречена Ваня (истинското й име и местоработата й са запазени по нейна молба), разказва за кошмарния си си живот, докато е била съпруга на Владимир. Тя е категорична, че от години се опитва да избяга от него, а откакто той е уличен в серийните изнасилвания, животът й се преобръща. Владимир Петков бе заловен в края на декември, след като две момичета са брутално изнасилени в пловдивския квартал \"Кючук Париж\". До ареста на заподозрения се стига, след като съпругата му подава сигнал в полицията за домашно насилие, разкриват униформени. \"Години наред той не искаше да ми даде развод. Пускам молба, той отказва. Поредният скандал стана, защото той не искаше да приеме, че отново сме в процес на развод, отказваше да подпише документите. Дойде вкъщи, заключи вратата и започна тормоз, цяла вечер сме се карали. Нападки, обиди, удари ме веднъж, но това беше. После отидох в полицията и пуснах жалба, тогава нещата са излезли наяве\", разказва Ваня. Владимир вече има присъда зад гърба си - за изнасилване. \"Знаех, че е бил в затвора, но той твърдеше, че е било за побой\", казва младата жена. В периода, в който той е зад решетките, двамата вече са разделени. Ваня твърди, че от цялата история покрай Владимир най-засегнат е синът им. \"Случаят стана публичен, всички тези статии се казват в интернет, децата коментират с родителите си и после в училище му се подиграват. На него му е най-тежко\", казва тъжно Ваня. Сподели:", "date": "2018.05.07", "title": "ШОКИРАЩО! Проговори бившата съпруга на серийния изнасилвач от Пловдив: Минах през ада с този човек! Смъртното наказание ще му е малко "}
{"url": "http://pik.bg/%D0%BD%D0%B5%D0%B1%D0%B8%D0%B2%D0%B0%D0%BB-%D0%BD%D0%B0%D0%BF%D0%BB%D0%B8%D0%B2-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%8A%D0%BC-%D0%B3%D1%80%D1%8A%D1%86%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news748439.html", "text": "електронното издание на гръцкия вестник Protothema, цитирана от \"Фокус\". Местните власти и жителите на островите в източната част на Егейско море са разтревожени от увеличилият се във връзка с приближаването на лятото мигрантски наплив, пише От 1 май, без да се броят пристигналите в неделя, на островите в северната част на Егейско море са пристигнали общо 831 бежанци и имигранти. От тях 554 са пристигнали на Лесбос, 218 на Хиос и 50 на Самос. Въпреки обещанията на гръцкия премиер Алексис Ципрас по време на последното му посещение на остров Лесбос, че скоро ще бъде намерено решение на проблема, пише вестникът, жителите продължават да са изключително скептични, докато същевременно остават нерешени и проблемите с високите стойности на ДДС (Правителството на СИРИЗА задължи Егейските острови да плащат ДДС, нещо, от което те бяха изключени в миналото заради високата цена на транспортирането на стоките до там – бел. „Фокус“ ). Общият брой на пристигналите бежанци и мигранти на северните Егейски острови през последните шест дни е достигнал 1200 души, като се включат 270-те души, пристигнали в Митилене (административният център на остров Лесбос – бел. ред.) в неделя, с което общият брой на пристигналите имигранти само за този ден е достигнал над 300 души. Междувременно, испански пожарникари в понеделник ще бъде изправени пред съда по обвинение, че са прекарвали нелегално мигранти в Гърция от чужбина. За обвинените, работници в неправителствената организация PROEM-AID, трябва да вземе решение едночленния апелативен съд в Митилене, като обвиняеми по същото дело са датски граждани с арабски корени, които пък са членове на НПО “Team Humanity”. Всичките петима души са обвиняеми по едно и също дело за нелегален превоз на имигранти в Гърция на 14 януари 2016 година. Според обвинението, те са заловени от гръцката Брегова охрана на високоскоростна надуваема лодка на границата между Гърция и Турция, докато са дърпали лодки с бежанци на борда. Освен това, шест от деветте демонстранти, арестувани по време на посещението на Ципрас на Лесбос ще бъдат изправени пред местния съд днес. Те са обвинени в нарушаване на обществения ред, нанасяне на щети, нанасяне на обиди и опит за нанасяне на телесна повреда. Сподели:", "date": "2018.05.07", "title": "Небивал наплив на мигранти към гръцките острови"}
{"url": "http://pik.bg/%D1%83%D0%BF%D1%80%D0%B0%D0%B2%D0%BB%D1%8F%D0%B2%D1%8F%D1%89%D0%B8%D1%82%D0%B5-%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D1%81%D0%B5-%D0%BE%D0%B1%D0%B5%D0%B4%D0%B8%D0%BD%D0%B8%D1%85%D0%B0-%D0%BE%D0%BA%D0%BE%D0%BB%D0%BE-%D0%B5%D0%B4%D0%B8%D0%BD%D0%BD%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0-%D0%B7%D0%B0-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%B0%D1%80%D0%BC%D0%B5%D0%BD%D0%B8%D1%8F-news748493.html", "text": "„Московский комсомолец“, цитиран от \"Фокус\". Заместник-председателят на арменския парламент и представител на изпълнителния орган на управляващата Републиканска партия на Армения (РПА) Едуард Шармазанов в понделник, 7 май, заяви, че депутатите от неговата фракция имат намерение да подкрепят кандидатурата на лидера на протестните акции в страната Никол Пашинян на гласуването за избиране на нов премиер на страната, пише руското издание „Ще помогнем с необходимите гласове за избиране на кандидата, издигнат от една трета от състава на парламента, в случая – Пашинян. По решение на партията, нашите депутати ще гласуват за него“, заяви вицепредседателят на арменския парламент. По-рано в понеделник, управляващата партия в Армения заяви, че е готова да отиде в опозиция. Сподели:", "date": "2018.05.07", "title": "Управлявящите и опозицията се обединиха около единна кандидатура за премиер на Армения"}
{"url": "http://pik.bg/%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D0%BA%D0%B8%D1%82%D0%B0%D0%B9-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D1%82-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D1%81%D0%BB%D0%B5%D0%B4-%D1%81%D0%B5%D0%B4%D0%BC%D0%B8%D1%86%D0%B0-news748494.html", "text": "Reuters, цитиран от \"Фокус\". Вицепремиерът на Китай Лу Хи ще посети Вашингтон през следващата седмица, за да продължи разговорите с администрацията на президента на САЩ Доналд Тръмп, обявиха от Белия дом в понеделник, предава „Работим върху нещо, което смятаме че ще бъде страхотно за всички“, заяви говорителката на Белия дом Сара Сандърс пред репортери. „Най-висшият икономически съветник на Китай, вицепремиерът Лу Хи, ще дойде тук следващата седмица, за да продължим дискусиите с икономическия екип на президента“, допълни Сандърс. Сподели:", "date": "2018.05.07", "title": "Търговските преговори между САЩ и Китай ще продължат във Вашингтон след седмица"}
{"url": "http://pik.bg/%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8-%D1%89%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%BB%D1%8F%D0%B2%D0%B0-%D0%BA%D0%BE%D1%81%D0%BE%D0%B2%D0%BE-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B2-%D1%81%D0%BE%D1%84%D0%B8%D1%8F-news748496.html", "text": "Президентът на Косово Хашим Точи ще представлява страната на срещата на върха Европейски съюз – Западни Балкани, която ще се проведе на 17 май в София, пише базираното в Прищина албанско електронно издание Gazeta Express, цитирано от Агенция \"Фокус\". По-рано Тачи получи покана от Европейския съюз и България, която председателства Съвета на Европейския съюз, подписана от председателя на Съвета Доналд Туск, председателя на Европейската комисия Жан-Клод Юнкер и българския премиер Бойко Борисов. Преди това излезе информация, че Косово ще бъде представлявано на срещата от премиера на страната Рамуш Харадинай, пише изданието, но Авни Арифи, съветник на министър-председателя на Косово, заяви пред онлайн медията lajmi.net, че той ще присъства само на срещата на върха във Виена, която се смята за продължение на срещата в София. Според съветника на премиера, Тачи е предпочетен заради водещата си роля в диалога Белград – Прищина. Gazeta Express коментира, че Испания, която първоначално се противопостави на участието на Косово в срещата на върха, а премиерът Мариано Рахой заплаши да я бойкотира, ако на нея присъства косовският президент Хашим Тачи, се е отказала от тези си планове. Другите европейски страни, непризнаващи Косово, също са се съгласили да участват на срещата на върха в София. Преди няколко седмици се появиха съобщения, че Румъния, Кипър и Испания отказват да присъстват на срещата на високо равнище ЕС - Западни Балкани, планирана за 17 май в София, защото не искат да седнат на една и съща маса с косовския представител. Общо пет страни - членки на ЕС, не признават независимостта на Косово - Румъния, Кипър, Гърция, Испания и Словакия. Сподели:", "date": "2018.05.07", "title": "Хашим Тачи ще представлява Косово на срещата на върха в София"}
{"url": "http://pik.bg/%D1%81%D0%B0%D0%BC%D0%BE-10-%D0%BE%D1%82-%D0%B3%D1%8A%D1%80%D1%86%D0%B8%D1%82%D0%B5-%D0%B8%D0%BC%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D0%B2%D1%80%D0%B0%D0%B6%D0%B4%D0%B5%D0%B1%D0%BD%D0%B0-%D1%81%D1%82%D1%80%D0%B0%D0%BD%D0%B0-%D0%B7%D0%B0-87-%D1%82%D0%B0%D0%BA%D0%B0%D0%B2%D0%B0-%D0%B5-%D1%82%D1%83%D1%80%D1%86%D0%B8%D1%8F-news748446.html", "text": "Гръцката агенция „Прората“ е провела социологическо проучване за гръцкия Институт за алтернативните политики, според което 87% от анкетираните са посочили Турция като враждебна страна и 45% Македония. Едва 10% от респондентите смятат за такава България, предава македонският телевизионен канал „Алсат-М“. На въпрос „коя от следните държави я смятате за враждебна“, анкетираните са имали възможност да изберат положителен и отрицателен отговор. 45% смятат Македония за враждебна държава, докато 38% са на противното мнение. 47% смятат Албания за враждебна, срещу 37% дали отрицателен отговор. 10% смятат България за враждебна на Гърция страна, докато 70% не я смятат за такава. Едва 7% от допитаните не смятат, че Турция е враждебна страна, срещу 87%, които я смятат за такава. По отношение на това дали интеграцията на Македония, Албания и Турция в ЕС ще подобри отношенията с Гърция, гърците имат положително отношение към Скопие и Тирана, докато за Анкара отговарят отрицателно. На въпроса кой е най-важният проблем в гръцката външна политика, 46% смятат, че това е управлението на турската позиция към Гърция, 34% смятат, че това е справянето с бежанската вълна на гръцките острови, а само пет процента от анкетираните смятат, че най-важният проблем е разрешаването на въпроса с името. Сподели:", "date": "2018.05.07", "title": "Само 10% от гърците имат България за враждебна страна, за 87% такава е Турция"}
{"url": "http://pik.bg/%D0%BA%D1%83%D0%BB%D1%82-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B7%D0%BF-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D1%81%D1%82%D0%BE%D0%BA%D0%B8-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D0%BE%D1%82-%D1%89%D0%B0%D0%BD%D0%B4%D0%B0-%D0%B4%D0%BE-%D0%BA%D0%B0%D1%81%D0%B0%D1%82%D0%B0---%D0%B5%D1%82%D0%BE-%D0%BA%D0%B0%D0%BA-%D0%BD%D0%B8-%D0%BC%D0%B0%D0%BC%D1%8F%D1%82-%D1%82%D1%8A%D1%80%D0%B3%D0%BE%D0%B2%D1%86%D0%B8%D1%82-news748335.html", "text": "Около 10 процента от потребителските жалби касаят продажбата на хранителните стоки. Това съобщава председателят на КСП Димитър Маргаритов, цитиран от \"Дарик\". Най-често става дума за разминаване между обявената и маркираната на касата цена. \"Хората основателно реагират, когато на щендера се посочва една цена, а на касовия апарат се отчита по-висока. Редки са случаите, в които е обратното. Това показва, „е търговецът недобросъвестно се опитва да реализира печалба\", коментира Маргаритов. Той обясни, че такива случаи икономическите оператори опитват да оправдаят с пропуск при отразяване корекциите на цените във фискалната памет на касовите апарати при провеждането на кампании и промоции, но това не може да бъде извинение. Други оплаквания са свързани с продажбата на хранителни стоки с изтекъл срок на годност, което е нарушение. \"Допустимо е продукти с изтичащ срок на годност да бъдат дарявани от търговците, като върху тези сделки не се начислява ДДС\", уточнява Маргаритов. Често \"шикалкавене\" има и при бялата и черна техника. Маргаритов дава за пример оферта за намаление на телевизори, при която клиентите са в заблуда, че отстъпката важи за всички размери от даден модел, докато на практика е прилагана само за най-малкия. Сподели:", "date": "2018.05.07", "title": "КУЛТ! Шефът на КЗП алармира: Стоки поскъпват от щанда до касата - ето как ни мамят търговците"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D1%81%D0%B8%D1%80%D0%B8%D0%B7%D0%B0-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%B7%D0%B0%D0%BF%D0%B0%D0%B4%D1%8A%D1%82-%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%B5%D0%BD-%D0%B7%D0%B0-%D0%BF%D0%BE%D0%B2%D0%B5%D1%87%D0%B5-%D1%83%D0%B1%D0%B8%D0%B9%D1%81%D1%82-news748440.html", "text": "електронното издание на гръцкия вестник Прототема, цитирано от \"Фокус\". В социалните мрежи в Гърция избухна разгорещен дебат, след като депутатът от „Съюза на радикалното ляво“ (СИРИЗА) заяви, че Западът е отговорен за повече убийства на деца от терористичната групировка „Ислямска държава“, пише Левият политик написа това в отговор на коментар в Туитър на видео, качено от Al Jazeera, свързано с броя на децата, задържани от израелските власти в района на Западния бряг на река Йордан. На коментар на израелец, който гласи: „Точно така трябва. Ислямистите не ценят живота на децата, така, както го ценят в Западната култура. Те гледат на тях като на разходен материал, който може да бъде хвърлен в огъня, като са наясно, че те могат да понесат наказание. Не им пука“. „Западната цивилизация изпрати милиони деца в газовите камери, Западните общества гласуват за политическите наследници на тези, които направиха това. Що се отнася до ислямистите, няма нещо подобно, което те да са направили“. В материала на Al Jazeera се твърди, че в съдилищата в Израел ежегодна са изправяни от 500 до 700 палестински деца по различни обвинения. Сподели:", "date": "2018.05.07", "title": "Депутат от управляващата в Гърция СИРИЗА хвърли бомба: Западът е отговорен за повече убийства на деца от \"Ислямска държава\""}
{"url": "http://pik.bg/%D0%B5%D0%BB%D0%B8%D1%86%D0%B0-%D0%BD%D0%B0-%D1%81%D1%82%D1%83%D0%BD%D0%B4%D0%B6%D0%B8-%D0%BF%D0%B8%D1%88%D0%B5-%D0%B0%D0%B2%D1%82%D0%BE%D0%B1%D0%B8%D0%BE%D0%B3%D1%80%D0%B0%D1%84%D0%B8%D1%8F-news748452.html", "text": "Елица Тодорова, която заедно с барабаниста Стоян Янкулов – Стунджи създадоха един от най-успешните фолклорни тандеми у нас, започва да пише автобиография. Певицата ще сподели снимки и спомени от посещенията си в над 40 държави, в които е изнасяла концерти, както и неразказани подробности от явяването си на песенния конкурс. В книгата ще има разказ за срещите ѝ с шведското кралско семейство, с принц Алберт от Монако и с папа Йоан Павел Втори. Чаровното миньонче няма да спести и подробности от личния си живот, който до преди години я свързваше със сценичния ѝ партньор Стунджи, а неотдавна рапърът Криско разкри в собствената си биография, че е бил интимен с Елица. В изданието ще бъде включена историята на уникалните ѝ барабани, както и хората, които са ѝ помагали в професионалния път. Биографията ще излезе на български и английски. Сподели:", "date": "2018.05.07", "title": "Елица на Стунджи пише автобиография"}
{"url": "http://pik.bg/%D0%BA%D0%BE%D0%B9-%D1%89%D0%B5-%D0%B1%D1%8A%D0%B4%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D1%81%D0%B2%D0%B0%D1%82%D0%B1%D0%B5%D0%BD-%D1%82%D0%B0%D0%BD%D1%86-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D1%82%D0%B0%D0%B7%D0%B8-%D0%BF%D0%B5%D1%81%D0%B5%D0%BD-%D0%BF%D1%80%D0%B0%D0%B2%D0%B8-%D0%B1%D1%8A%D0%B4%D0%B5%D1%89%D0%B0%D1%82%D0%B0-%D0%BF%D1%80-news748443.html", "text": "Първият с ватбен танц на принц Хари и Меган Маркъл може да бъде на песента на Уитни Хюстън „I Wanna Dance With Somebody” . В свое интервю преди време бъдещата принцеса признава, че тази песен е много специална за нея и я прави щастлива. Ако двойката наистина я избере, тя за пореден път ще наруши кралските традиции . Те гласят, че първият танц трябва да бъде на фона на нежна и романтична композиция . А песента на Хюстън е доста ритмична и бърза и не се вписва в това определение. „Хари и Меган искат сватбата да бъде весела и да отговаря на техния вкус, на тях като личности, а не както е прието в кралското семейство“, разкрива източник, близък до двойката. Вече е известно, че пред гостите на на сватбата ще пеят „Спайс Гърлс“, „Колдплей“, Елтън Джон и др. Сподели:", "date": "2018.05.07", "title": "Кой ще бъде първият сватбен танц на принц Хари и Меган Маркъл? Тази песен прави бъдещата принцеса много щастлива...."}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0-%D0%BD%D0%B0-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news748500.html", "text": "От Белия дом обявиха, че президентът Доналд Тръмп няма да води високопоставената делегация, която ще присъства на откриването на посолството на САЩ в Йерусалим, съобщава The Hill, цитирани от „Фокус“. Заместник-министърът на външните работи Джон Съливан ще води делегацията на церемонията на 14 май по случай откриването на новото посолство на САЩ В Йерусалим. В делегацията влизат още дъщерята на президента Иванка Тръмп и нейния съпруг Джаред Къшнър, които също са старши съветници на Доналд Тръмп. На Къшнър е поставена водеща задача за постигане на мирни отношения между Израел и Палестина. Джейсън Грийнблат, пратеникът на Тръмп за Близкия Изток, Стивън Мнучин, министър на финансите, и Дейвид Фридман, посланик на САЩ в Израел, също ще са част от делегацията. Сподели:", "date": "2018.05.07", "title": "Доналд Тръмп няма да присъства на откриването на посолството на САЩ В Йерусалим"}
{"url": "http://pik.bg/%D1%88%D0%BE%D0%BA-%D0%B8%D0%BD%D1%82%D0%B8%D0%BC%D0%BD%D0%BE%D1%82%D0%BE-%D0%BE%D0%B1%D0%B5%D0%B7%D0%BA%D0%BE%D1%81%D0%BC%D1%8F%D0%B2%D0%B0%D0%BD%D0%B5-%D0%B2%D0%BE%D0%B4%D0%B8-%D0%B4%D0%BE-%D0%BD%D0%B0%D0%BF%D1%8A%D0%BB%D0%BD%D1%8F%D0%B2%D0%B0%D0%BD%D0%B5-news748344.html", "text": "Слабините между женските крака могат да се окажат слабото ни място в отслабването. Има една теория, според която пълното и продължително обезкосмяване на триъгълника е причина да качваме килограми безпричинно. Лишавайки се от натуралното космато килимче на венериния хълм, което е първата естествена бариера на женските полови органи, тялото ни механично увеличава втората по ред защита - мастната възглавничка на пубиса. Според учените нарушеното равновесие пренастройва обмяната на веществата не само в интимната област, но и в цялото тяло и резултатите скоро се виждат на кантара, пише \"Ел.бг\". Сподели:", "date": "2018.05.07", "title": "ШОК! Интимното обезкосмяване води до напълняване"}
{"url": "http://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%B8%D0%B7%D1%8F%D0%B4%D0%B5-30-%D1%85%D0%B8%D0%BB%D1%8F%D0%B4%D0%BD%D0%B8%D1%8F-%D1%81%D0%B8-%D1%85%D0%B0%D0%BC%D0%B1%D1%83%D1%80%D0%B3%D0%B5%D1%80-news748427.html", "text": "Пенсионер от американския щат Уисконсин изяде 30 000-ия си хамбургер почти 46 години след първия, съобщава АП. Бившият надзирател в затвор Дон Горски, който е на 64 години, отбеляза постижението в \"Макдоналдс\" във Фонд дю Лак, Уисконсин. Той разказа, че е изяждал по един \"Биг Мак\" почти всеки ден, като е започнал на 17 май 1972 г. Горски съхранява повечето от кутиите или касовите бележки. Води си и специален календар. Книгата на Гинес призна Горски за рекордьор още през 2016 г., когато броят на изядените от него хамбургери \"Биг Мак\" беше 28 788. Горски обясни, че яде хамбургери всеки ден, защото много ги обича. Те не се отразяват на холестерола и кръвното му налягане. Изследванията му показват, че всичко е в норма. Сподели:", "date": "2018.05.07", "title": "Пенсионер изяде 30-хилядния си хамбургер"}
{"url": "http://pik.bg/%D0%BD%D0%B0%D0%B4%D0%B5%D0%B6%D0%B4%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%82%D0%BE%D1%80%D0%B8-%D0%BD%D0%B0-%D0%B5%D0%BA%D1%81%D0%BF%D0%B5%D0%B4%D0%B8%D1%86%D0%B8%D1%8F%D1%82%D0%B0-%D0%B2-%D1%85%D0%B8%D0%BC%D0%B0%D0%BB%D0%B0%D0%B8%D1%82%D0%B5-%D0%B8%D0%BC%D0%B0-%D1%88%D0%B0%D0%BD%D1%81-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B4%D0%B0-%D0%B5-%D0%B6%D0%B8%D0%B2-news748490.html", "text": "Има шанс Боян Петров да е жив. Това заяви организаторът на експедицията по изкачване на 8-хилядника Шиша пангма в Хималаите, Тибетски автономен район. В експедицията са участвали още 10 души - 1 унгарец, 5 италианци и четирима водачи от непалски произход. Липсата на Боян е била забелязана от участниците в района на Шиша пангма на около 7500 м надморска височина. Веднага след това са изпратени трима души, за да го издирват. На 4 май сутринта, на 7350 м надморска височина са били открити палатката и спалния чувал, без самия алпинист .„Според мен има шанс да е жив. Когато те са се качили, не са могли да изчакат повече от 30 минути, но това не означава, че той не се е върнал в лагер 3”, заяви Мохам Ламсал, организатор на експедицията, предаде Нова телевизия. „Не изключвам да се появи сам, той е опитен катерач”, заяви още Ламсал. На 4 май, когато шерпите стигат до лагер 3, намират палатката на Боян празна с неговия чувал в нея. Те се задържат не повече от 30 минути, защото времето не е било подходящо. Най-вероятно по това време Боян е бил нагоре по върха в опита си да го покори. Това е последната връзка с Боян. От момента, в който експедицията слиза от лагер 1 и 2 в базов лагер, Боян не е с тях, това се случва на 5 май”. \"Опитваме се от тук да направим каквото е възможно. Търсенето ще започне фактически утре отнво, ако времето позволява. Надяваме се той да е слязъл до първи и втори лагер, те са добре екипирани с храна и кислород, така че се надяваме той да е останал в някой от тези лагери\". Това обясни преда БНТ Деян Петков, организатор на експедицията от българска страна. Нормално е да намерят спалният му чувал, тъй като предполагаме, че в този последен хубав ден, който е бил горе, докато колегите му са вървели към Лагер 3, той се е опитвал пък да качи върха, казва той. В посолството на България в Пекин вчера е постъпила информация от Тибетската алпинистка асоциация, че българинът е в неизвестност от 3 май, съобщи външното ни министерство. След пореден успешен сезон през 2017 г. с два изкачени осемхилядника, един от най-успешните български алпинисти се отправи на 10 април към Тибет, за да атакува първо Шиша пангма, а след това и Еверест, които са част от проекта му \"Българин на 14 х 8000\". Действията му на Шиша пангма не са необичайни. Тръгва към най-ниския от осемхилядниците ден преди останалите от екипа, за да им проправи път. На 29 април Боян Петров споделя на жената, с която живее, че се чувства в отлична форма. Тогава се чуват за последен път. От 3-ти май, когато трябва да се прибере в лагера и да поеме към Еверест, е в неизвестност. За първи път толкова дълго. Знаех, че той се забавя със слизането. Иначе вчера ми се обадиха от там, че започват действия за издирване. В момента наблюдават с телескоп целия склон, но няма никакво движение, казва жена му Радослава Ненова. Ако не му се е случило нищо, най-вероятно е оцелял в някоя от палатките, където има достатъчно храна, за да изчака по-добро време за слизане. Най-рано след един или два дена могат да го търсят заради лошото време, допълва тя. Алпинист, който не обича безразсъдството. Така определя себе си Боян Петров. След възстановяването от тежка катастрофа през 2016 година, той се устреми към \"Хималайската корона\". Отличие, което се присъжда само на изкачилите всички осемхилядници. Засега само 39 души от 20 държави са увенчали опита си с успех. Сред тях няма българи. На 10 април Боян Петров - покорителят на върховете, тръгва към Хималаите. Този път с амбицията за 5 месеца да покори 5 върха и да вземе \"Хималайската... Джуджето, както е наричан \"Шиша пангма\" е първият връх в маршрута на експедицията. Малко преди да замине Боян Петров обясни, че цепнатините по последния склон и преодоляването на дългите разстояния между лагерите ще бъдат най-големите изпитания. Стремежът обаче не му попречи да си повтаря, че трябва да бъде премерен в действията си. Все по-малко искам да бъде прекалено рисковано или много трудно. Почвам да разсъждавам с мисълта, че искам да се връщам, че не е на всяка цена, че трябва да направиш крачката назад, когато усетиш, че става кораво. Това е арена без зрители. Там си сам и решението трябва да дойде от тебе. Опитът ти казва: спри, недей! Погледни го, не е твоето място, твоят терен това!, казва той на 6 април. Днес жената до него чака развръзката с оптимизъм и надежда. Спасителната операция с хеликоптер може да започне най-рано утре. Боян е много оцеляващ, така че вярвам, че ще оцелее и този път! Възможността да оцелее е много голяма. Просто не знаем какво се случва, ако зависи от него, той знае какво да направи. Сподели:", "date": "2018.05.07", "title": "НАДЕЖДА! Организатори на експедицията в Хималаите: Има шанс Боян Петров да е жив"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B0%D1%82%D0%B0%D0%BA%D0%B0-%D0%B8%D0%B7%D0%B1%D0%B8%D1%85%D0%B0-%D0%B7%D1%8A%D0%B1-%D0%B8-%D1%81%D1%87%D1%83%D0%BF%D0%B8%D1%85%D0%B0-%D0%BD%D0%BE%D1%81%D0%B0-%D0%BD%D0%B0-%D0%BD%D0%BE%D0%B2%D0%BE%D0%B8%D0%B7%D0%B1%D1%80%D0%B0%D0%BD-%D0%BA%D0%BC%D0%B5%D1%82-%D0%B4%D0%BE%D0%BA%D0%B0%D1%82%D0%BE-%D0%BA%D1%83%D1%84%D0%B5%D0%B5-%D1%81%D0%BB%D0%B5%D0%B4-%D0%BF%D0%BE%D0%B1%D0%B5%D0%B4%D0%B0%D1%82%D0%B0-news748403.html", "text": "Малко след като изненадващо победи дългогодишния кмет на Фрайбург на изборите в неделя, празнуващият Мартин Хорн бе ударен от мъж в лицето, съобщи Би Би Си. 33-годишният независим кандидат бе откаран в болница със счупен нос и избит зъб. Нападателят на 54 години и задържан, като атаката не се смята за свързана с политиката. Победеният на изборите кандидат на „Зелените“ Дитер Саломон бе кмет на Фрайбург в продължение на 16 години. Университетският град в Югозападна Германия има едно от най-младото население в страната и Мартин Хорн обеща в програмата си достъпни жилища, като същевременно се запази икономическият растеж, информира БНР. Той тъкмо давал интервюта и празнувал изборната победа с около 300 привърженици, когато към него се приближил мъж, който изглежда искал да си направи селфи. \"Изведнъж настана суматоха и мъжът удари Мартин Хорн в лицето“, заяви местният политик левоцентрист Юлиен Бендер пред германски медии. Според полицията, която разследва непровокираната атака, заподозреният нападател имал в миналото психиатрични заболявания. Малко след инцидента новоизбраният кмет призова привържениците си с пост във Фейсбук да не позволяват станалото да помрачи настроението им. \"Имам счупен нос, два малки шева и счупен зъб“, написа Хорн, преди да се върне на тържеството в чест на победата му. Загубилият кметския пост Дитер Саломон пожела на политическия си съперник бързо възстановяване. Сподели:", "date": "2018.05.07", "title": "БРУТАЛНА АТАКА! Избиха зъб и счупиха носа на новоизбран кмет, докато куфее след победата"}
{"url": "http://pik.bg/%D1%81%D0%BB%D0%B5%D0%B4-%D1%8E%D0%B1%D0%B8%D0%BB%D0%B5%D1%8F-%D0%BD%D0%B0-%D1%86%D1%81%D0%BA%D0%B0-%D1%81%D1%82%D0%BE%D0%B8%D1%87%D0%BA%D0%BE%D0%B2-%D0%BE%D1%82%D0%BF%D1%80%D0%B0%D1%88%D0%B8-%D0%B7%D0%B0-%D0%BA%D0%B8%D0%B5%D0%B2-%D0%B4%D0%B0%D0%B2%D0%B0-%D0%BE%D1%82%D0%BA%D1%80%D0%B8%D1%82-%D1%83%D1%80%D0%BE%D0%BA-%D0%BF%D0%BE-%D1%84%D1%83%D1%82%D0%B1%D0%BE%D0%BB-news748430.html", "text": "Украинският Десна (Чернигов) организира събитие в града си, на което специален гост е българската мегазвезда Христо Стоичков. Той е пристигнал вчера в града, който се намира на около 150 километра северно от Киев в посока беларуската граница. Местният отбор Десна е във второто ниво на украинския футбол, 4-и към момента. Както съобщава официалната фейсбук-страница на Десна, целта на клуба е да популяризира футбола и спорта сред младежта в града и региона. Другата идея е да бъде подпомогнат самия клуб в развитието му и привличането на спонсорски и зрителски интерес. Бившият национален селекционер на България, носител на \"Златната топка\" от 1994 година, ще води свой майсторски клас по футбол утре от 16:00 часа, а вчера изгледа срещата между Десна (Чернигов) и МФК Миколаев, спечелена от домакините с 3:0. Срещата на Камата с желаещите да присъстват на майсторския клас е утре в културния център Свитогляд на \"Булеварда на победата\" №108. Христо е в този град по покана на президента на клуба Олексий Чеботарьов, пише \"Спортал\". Сподели:", "date": "2018.05.07", "title": "След юбилея на ЦСКА, Стоичков отпраши за Киев! Дава открит урок по футбол"}
{"url": "http://pik.bg/%D1%80%D1%83%D1%81%D0%BA%D0%B8%D1%82%D0%B5-%D0%B8-%D1%81%D1%80%D1%8A%D0%B1%D1%81%D0%BA%D0%B8%D1%82%D0%B5-%D0%BC%D0%B0%D0%BB%D0%B8%D0%BD%D0%B8-%D0%BF%D0%BE%D0%B4%D0%B1%D0%B8%D0%B2%D0%B0%D1%82-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BD%D0%B0%D1%88%D0%B8%D1%82%D0%B5-news748434.html", "text": "Лавинообразното нарастане на площите със засадени малини в бившите съветски и югославски републики, води до сериозно насищане на пазара с продукция, а оттам застрашава стабилността на изкупните цени. Около този извод се обединиха участниците в Световната конференция на малинопроизводителите, която се провежда за пръв път в България, в село Арбанаси. Според Божидар Петков, председател на Българската асоциация на производителите на този вид плодове, ситуацията се усложнявала допълнително и от основните производители и износители на пресни ягодоплодни - Португалия, Франция, както и от нарастването на насажденията с червени плодчета в Северна Америка. „Дори в Южна Африка вече се отглеждат малини. Много английски фирми инвестират там и създават насаждения в оранжерии, за да могат да имат асиметрична реколта. Затова днес ние трябва да координираме нашите производства, за да не настъпи хаос и спукване на балона, както във финансовата сфера, защото това може да стане колапс за много от нас“, обясни той. Председателят на Световната асоциация на малинопроизводителите, Антонио Домингес, пък отчете увеличаване на интереса по цял свят към консумацията на червените плодчета, заради антиоксидантните им свойства, съобщава \"Монитор\". Увеличеното количество засети площи обаче, довело до бързо пренасищане на пазара и намаляване на цената. В България през 2017 г. има засети 1863 хектара с малини, а общото производството е било 7 476 т. според националната статистика. Според Божидар Петков обаче, още толкова са консумирани в страната, без да преминат през статистиката 70 % от общото производство у нас се замразява, 10 % отива за сокове, а 20 - за сладка и конфитюри. България изнася над 80 % от продукцията си в замразено състояние за страните от Западна Европа и САЩ. Пресният пазар се ограничава до Черноморието и Румъния. По време на конференция производителите обсъдиха и оновните проблеми, свързани основно с глобалните климатични промени, високите температури, дъждовете и градушките, зимните студове, пролетните слани и продължителните засушавания. Наред с това не по-малко сериозни са и проблемите, свързани с опазването на насажденията от болести и вредители, както и липсата на калифицирана работна ръка. По време на изложението, съпътстващо конференцията присъстващите се запознаха с иновативни техники, методи и разработки за по-добри добиви, с иновационен комбайн, технология за прилагането на студена плазма, ревитализирана вода за борба с болести и неприятели по ягодоплодните, както и с препарати за превенция на норо вирусите, хепатит А, салмонела и др. Фермерите дискутираха и обща програма за развитие през следващия период до провеждането на конференцията през 2020 г. В първата у нас световна конференция участваха малинопроизводители от над 24 държави в цял свят. Сподели:", "date": "2018.05.07", "title": "Руските и сръбските малини подбиват цената на нашите"}
{"url": "http://pik.bg/%D0%BC%D0%BE%D1%80%D0%B5%D1%82%D0%BE-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%BE%D1%89%D0%B5-%D0%B4%D0%B2%D0%B0-%D0%BC%D1%8A%D1%80%D1%82%D0%B2%D0%B8-%D0%B4%D0%B5%D0%BB%D1%84%D0%B8%D0%BD%D0%B0-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D0%B1%D1%83%D1%80%D0%B3%D0%B0%D1%81-news748438.html", "text": "Два мъртви делфина изхвърли морето на плажа в Бургас. Те са от вида „Афала” и са били видени от случайни минувачи, които се разхождали по ивицата и веднага се обадили на тел. 112. „Направихме оглед на бозайниците на място, по тях няма следи от насилие”, каза Тонка Атанасова, шеф на РИОСВ в Бургас. Делфините са били изхвърлени в района на Солниците. Само в рамките на две седмици, изхвърлените делфини вече са четири на брой. Освен мъртви делфини, морето изхвърли и два трупа на кочове на варненския плаж Фичоза. както и няколко трупа на овце, които бяха намерени на плажовете в Бургас и Поморие. Предполага се, че те са от кораб, който превозвал животни. Сподели:", "date": "2018.05.07", "title": "Морето изхвърли още два мъртви делфина на плажа в Бургас"}
{"url": "http://pik.bg/%D1%82%D1%80%D1%8A%D0%BC%D0%BF-%D1%89%D0%B5-%D0%BE%D0%B1%D1%8F%D0%B2%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D0%B8%D1%80%D0%B0%D0%BD-%D1%83%D1%82%D1%80%D0%B5-news748489.html", "text": "AFP, цитирана от \"Фокус\". Президентът на САЩ Доналд Тръмп ще обяви решението си относно сделката с Иран утре, обяви той в пост в социалната мрежа „Туитър“, цитиран от „Ще обявя решението си относно сделката с Иран утре от Белия дом в 14:00“, заяви Тръмп. Самият Доналд Тръмп си постави срок до 12 май, за да реши дали ще остане в сделката или ще се оттегли от нея. Сподели:", "date": "2018.05.07", "title": "Тръмп ще обяви решението си сделката с Иран утре"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B8%D0%B7%D1%80%D0%B8%D0%B3%D0%BD%D0%B0-%D0%BE%D0%BE%D0%BD-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D1%80%D0%B5%D1%84%D0%BE%D1%80%D0%BC%D0%B0-%D1%81%D1%8A%D0%B1%D0%B8%D1%82%D0%B8%D1%8F%D1%82%D0%B0-%D0%B2-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-%D0%B8-%D1%81%D0%B8%D1%80%D0%B8%D1%8F-%D0%B3%D0%BE-%D0%B4%D0%BE%D0%BA%D0%B0%D0%B7%D0%B2%D0%B0%D1%82-news748451.html", "text": ", цитирана от \"Фокус\". За бъдещето на човечеството може да се съди по резултатите от изпита, който в момента полага световната общност в Ерусалим и Палестина, заяви президентът на Турция Реджеп Таийп Ердога на церемония по връчването на международните награди за мир „Маслинова клонка“ в Истанбул, предава Анадолската агенция „Ако излезем достойно от това изпитание, то ще можем уверено и с надежда да гледаме към бъдещето. В противен случай ни очаква бъдеще без права, свободи и морални ценности, където господства злото. В това няма никакво съмнение“, заяви Ердоган. Турският държавен глава отбеляза, че събитията в Палестина и Сирия са разкрили истинската същност на редица сили. „Ние разбрахме тяхната същност. Тези кръгове нямат понятие за съвест и хуманизъм“, заяви той. „Това, което днес се случва в Палестина и особено в Ерусалим, не е нищо по-различно от опит да се узакони политиката на насилие и натиск. Насилието, извършвано от палестинските власти спрямо палестинците, които искат само да защитят родните си земи, доказва, че атмосферата на беззаконие и тирания приема огромни мащаби“, констатира Ердоган. Освен това турският президент припомни срещата си с бившия министър-председател на Израел Ариел Шарон. „Шарон призна, че е изпитал най-голямото удовлетворение в живота си, когато е служил в танковите подразделения, които разстрелваха палестинците. Именно в това е цялата същност на този човек. Съдбата постави всички по местата им“, подчерта той. Ердоган изрази увереност, че международната система, организирана с отчет на интересите на петте страни постоянни членки на Съвета на сигурност на ООН, няма бъдеще. Според него, реформата на ООН е неизбежна. Сподели:", "date": "2018.05.07", "title": "Ердоган изригна: ООН се нуждае от реформа, събитията в Палестина и Сирия го доказват"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D1%80%D0%B8%D0%B5%D0%BC%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%BD%D0%B0-8-%D0%BC%D0%B0%D0%B9-news748431.html", "text": "ТАСС, цитирана от \"Фокус\". Президентът на Русия Владимир Путин ще се срещне на 8 май с президента на Сърбия Александър Вучич, който ще посети Москва на работно посещение за участие на тържествените мероприятия по случай 73 години от края на Втората световна война, предава Както съобщи в понеделник пресслужбата на Кремъл, лидерите на двете страни „планират да обсъдят настоящето състояние и перспективите за по-нататъшното развитие на руско-сръбското сътрудничество, хода на осъществяването на съвместните инвестиционни проекти, а също така да обменят мнения по актуалните регионални въпроси“. Сподели:", "date": "2018.05.07", "title": "Путин приема президента на Сърбия Александър Вучич на 8 май"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BE%D0%BA%D1%81%D1%84%D0%BE%D1%80%D0%B4-news748492.html", "text": "Стрелбата е избухнала в района на площад Парадайз скуеър в централната част на университетския град Оксфорд. Местните жители са алармирали полицията за чути изстрели. На място са пристигнали полицаи. Между тях и престъпникът е избухнала престрелка. Един човек е ранен, но без опасност за живота му. На пострадалия е оказана медицинска помощ. Над мястото кръжи хеликоптер. Не се съобщава нищо за мотивите на стрелеца. Сподели:", "date": "2018.05.07", "title": "ИЗВЪНРЕДНО! Стрелба в центъра на Оксфорд"}
{"url": "http://pik.bg/%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0%D1%82%D0%B0-%D0%BE%D1%82-%D0%B8%D0%B7%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D1%81%D1%8A%D0%B2%D0%BF%D0%B0%D0%B4%D0%B0-%D1%81-%D0%BF%D0%BE%D1%80%D0%B5%D0%B4%D0%BD%D0%B8%D1%82%D0%B5-%D1%81%D1%82%D0%B0%D1%87%D0%BA%D0%B8-news748352.html", "text": "Първата година от избирането на президента на Франция Еманюел Макрон съвпада с поредната стачка на работещите в авиокомпанията „Ер Франс“ и с протеста на служители в националния железопътен превозвач. Недоволството е провокирано от идеите за реформи в редица сектори, които според президента биха довели до подобряване на икономиката на страната, припомня БНР. За днес е насрочена среща на премиера Едуар Филип с представители на синдикатите в железопътната компания, на която ще бъдат обсъдени предложенията за реформа в сектора, някои от които според министър-председателя не подлежат на преговори. Сподели:", "date": "2018.05.07", "title": "Годишнината от избирането на Макрон за президент на Франция съвпада с поредните стачки"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D1%81-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BD%D0%B0-%D0%BC%D0%B0%D1%80%D0%BE%D0%BA%D0%BE-news748425.html", "text": "Лудогорец работи усилено по лятната селекция. Старши-треньорът Димитър Димитров вече е предложил своя списък с желани играчи на ръководството. Те са съгласувани със спортния директор Методи Томанов, който бе на няколко скаутски мисии през пролетта. В плановете на \"орлите\" е марокански национал от местното първенство. Става въпрос за атакуващ халф, като разградчани вече са започнали преговори с агента на играча. Според запознати става въпрос за 24-годишния Аюб Ал Кааби. Той носи екипа на мароканския Беркане. Кааби има 8 мача и цели 10 гола за националния отбор. През зимата бе част от отбора на Мароко, спечелил Купата на африканските нации. В този турнир участниците бяха представени само от играчи от местните първенства. В седемте двубоя Кааби реализира 9 попадения, включително във финала с Нигерия. Именно там е бил забелязан от скаутите на зелените. През март пък бележи при победата над Узбекистан в контрола. Херо иска поне три нови попълнения през лятото. Приоритет са крайни защитници и атакуващ халф, пише \"Тема Спорт\". Сподели:", "date": "2018.05.07", "title": "Лудогорец преговаря с национал на Мароко"}
{"url": "http://pik.bg/%D0%B2%D0%B0%D0%BB%D1%8C%D0%BE-%D0%BC%D0%B8%D1%85%D0%BE%D0%B2-%D1%81-%D0%BD%D0%BE%D0%B2-%D0%BF%D1%80%D0%B8%D0%B7%D0%B8%D0%B2-%D0%B7%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D1%86%D1%81%D0%BA%D0%B0-%D0%BD%D0%B0-%D0%B3%D0%B0%D0%BD%D1%87%D0%B5%D0%B2-%D0%B8-%D1%86%D1%81%D0%BA%D0%B0-1948-news748402.html", "text": "Валентин Михов за пореден път призова ЦСКА-София и ЦСКА 1948 да обединят усилията си. \"Имам приятели и в едното ЦСКА, и в другото. Силно се надявам всички противоречия да се изгладят, за да не се правят циркове и да ставаме за смях. Аз уважавам пътя, който са избрали и едните, и другите. По принцип съм дипломатичен човек и ако нещо зависеше от мен, бих направил всичко, за да може двете страни да си стиснат ръцете и да продължат заедно напред. Обединения винаги са възможни. Уважавам всички цесекари, но като емоция и усещане, аз се присъединявам и не съм с нищо по-различен от тези 25 хиляди, които дойдоха в събота срещу Лудогорец\", сподели Михов пред \"Меридиан мач\". Сподели:", "date": "2018.05.07", "title": "Вальо Михов с нов призив за обединение на ЦСКА на Ганчев и ЦСКА 1948"}
{"url": "http://pik.bg/%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B0-%D0%BF%D1%80%D0%B5%D0%B4%D0%B8-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%B5%D0%BC%D0%B8%D0%BB%D0%B8%D1%8F-%D1%86%D1%8A%D1%84%D0%BD%D0%B0-%D0%BA%D0%B0%D1%82%D0%BE-%D0%B1%D1%83%D0%BB%D0%BA%D0%B0-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news748432.html", "text": "След като Емилия се сгоди за Жорж Башур, спекулациите кога ще бъде сватбата им са ежедневие. Според близки приятелки на фолк дивата, въпреки годежа, влюбените засега няма да бързат със сключването на брак, защото и двамата са преминали през това и не им е фикс идея. Емилия обаче се появи преди няколко вечери като булка в хитовия \"Клуб 33\", където имаше участие. Нагиздена със снежно бял гащеризор с интересно наметало, но само на дясно рамо, блондинката сияеше на сцената под бурните аплодисменти на почитателите си и гостите на увеселителния комплекс. Плътно прилепналата по тялото й дреха отвръхли клюката, че Емилия и Жорж очакват общото си дете. Иначе звездата на \"Пайнер\" се постара да поднесе на публиката си уникален лайв, на който всички в клуба се забавляваха и пеехе с пълни гърла. От Сърцето на Студентски град обявиха и програмата за тази седмица. На 9 май сцената ще превземе Човека глас Тони Стораро. На следващата вечер партито ще бъд ев ръцете на Алисия, а на 13 май хитовете си ще изпълни и Теди Александрова. Сподели:", "date": "2018.05.07", "title": "ТРЕНИРОВКА ПРЕДИ СВАТБАТА! Емилия цъфна като булка в \"Клуб 33\" (СНИМКИ)"}
{"url": "http://pik.bg/%D0%BD%D0%BE%D0%B2%D0%BE-%D0%B8%D0%B7%D1%80%D0%B8%D0%B3%D0%B2%D0%B0%D0%BD%D0%B5-%D0%BD%D0%B0-%D1%85%D0%B0%D0%B2%D0%B0%D0%B8%D1%82%D0%B5-%D0%BB%D0%B0%D0%B2%D0%B0%D1%82%D0%B0-%D1%83%D0%BD%D0%B8%D1%89%D0%BE%D0%B6%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D0%BA%D1%8A%D1%89%D0%B8-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news748465.html", "text": "Десетки имоти бяха унищожени от вулкана Килауеа на Хавайските острови. Нова пукнатина, от която излиза лава се появи снощи. Освен разтопена скала, вулкана изхвърля и отровни газове. Евакуираните 1700 души остават далеч от домовете си и някой не може да направи прогноза кога и дали ще могат да се върнат. Последното изригване от този мащаб продължи 3 месеца и покри с лава около 16 хиляди декара. Властите са изправени и пред нов проблем. Десетки искат да видят вулкана отблизо, въпреки предупрежденията за опасност. Това води до необходимост от постоянно патрулиране на забранения за достъп периметър. Сподели:", "date": "2018.05.07", "title": "НОВО ИЗРИГВАНЕ НА ХАВАИТЕ! Лавата унищожи десетки къщи (ВИДЕО+СНИМКИ)"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%B2-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8-%D0%B4%D0%BE-%D1%81%D0%BE%D0%BB%D1%83%D0%BD---%D1%88%D0%B5%D1%81%D1%82%D0%B8%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news748463.html", "text": "Шест души бяха ранени късно в неделя вечер по време на сблъсъци в центъра за бежанци Лангадика до Солун в северна Гърция, съобщава \"Български новини\". Според полицията сблъсъците засягат повече от 200 души. Четирима души – двама сирийци, един либиец и палестинец – бяха арестувани. Пострадалите са били прехвърлени в болницата Папагеоргиу. Припомняме, че над 200 бежанци блокираха вчера магистралата близо до град Солун. Причината за протеста беше наводнение в палатките, които са настанени. Бежанците обитават бивша казарма, но властите не бързат да уреждат статута им. Бежанците заедно с децата си блокираха движението близо за два часа. Появата на специалните части на гръцката полиция сложи край на блокадата на магистралата. Гърция страда от наплив на бежанци от Сирия. Сподели:", "date": "2018.05.07", "title": "Сблъсъци в Център за бежанци до Солун - шестима са ранени"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D0%B8%D0%B7%D0%BD%D0%B0%D1%81%D0%B8%D0%BB%D0%B8-%D0%BF%D0%B8%D1%8F%D0%BD%D0%B0-%D0%BA%D0%BB%D0%B8%D0%B5%D0%BD%D1%82%D0%BA%D0%B0-news748342.html", "text": "Таксиджия бе арестуван по подозрение, че е изнасилил клиентка, която не могла да окаже съпротива заради това, че била в състояние на алкохолно опиянение. Инцидентът е станал на 6 май в Москва, недалеч от блок на Ленинградско шосе, съобщава РЕН.тв. По случая е образувано досъдебно производство. Сподели:", "date": "2018.05.07", "title": "БРУТАЛНО! Таксиджия изнасили пияна клиентка "}
{"url": "http://pik.bg/%D1%88%D0%BE%D0%BA-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B1%D0%B5%D0%B7-%D0%BD%D0%BE%D0%B9%D0%B5%D1%80-%D0%B8-%D0%B9%D0%BE%D0%B7%D0%B8%D0%BB-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-news748464.html", "text": "Очакваното завръщане на вратаря Мануел Нойер на терена е под въпрос все още, а и формата му едва ли би била нужната за участие на Световно първенство, прогнозира вестник \"Билд\". Тази новина, както и евентуалната контузия на Месут Йозил, предизвикват паника сред феновете. Йозил страда от мистериозно, а може би и хронично нараняване на гърба, като за момента не е уточнено колко време ще отнеме за възстановяването му. Вратарят на \"Байерн\" Мюнхен Нойер е извън терена от септември заради счупване на крака, а очакваното му завръщане беше планирано за края на първенството. Предположенията бяха, че стражът ще излезе в последния мач за сезона срещу \"Щутгарт\", но днес становището е, че това е под сериозна въпросителна. Селекционерът на световните шампиони Йоахим Льов ще обяви предварителния състав за Мондиал 2018 на 15 май. \"Няма краен срок кога той ще играе за първи път. Единственият краен срок, който имаме за обявяването на състава пред ФИФА, е 4 юни. Тогава трябва да внесем списъка от 23-а души, които ще пътуват, каза мениджърът на националния отбор на Германия Оливер Бирхоф. А на 19 май \"Байерн\" ще играе финал за Купата на Германия срещу \"Айнтрахт\" Франкфурт. Освен тази възможност, пред Нойер има шанс да играе две контроли на националния отбор. На 2 юни с Австрия и на 8 юни със Саудитска Арабия. Световното първенство за Бундестима започва на 17 юни с мач против Мексико. Ако Нойер не е готов, най-реално е мястото му в стартовите 11 да бъде заето от Марк-Андре тер Щеген, играещ за \"Барселона\". Бернд Лено от \"Байер\" Леверкузен към момента има предимство за трети вратар пред Кевин Трап, който не се представя на ниво в \"Пари Сен Жермен\". Свен Улрайх, заместващ Нойер в \"Байерн\", също беше в списъка на Льов, но доверието към него намаля след грешките срещу \"Реал\" Мадрид. За Йозил се изказа и Арсен Венгер: \"Той има проблем в гърба. Колко дълго ще отсъства? Не знам към този момент. Другите германски национали, които вероятно няма да пътуват за Русия, са Ларс Щиндъл от \"Борусия\" Мьонхенгладбах и двамата от \"Хофенхайм\" - Серж Гнабри и Керем Демирбай, намиращи се в лошо физическо състояние след контузии. Сподели:", "date": "2018.05.07", "title": "ШОК! Германия без Нойер и Йозил на Мондиал 2018?"}
{"url": "http://pik.bg/%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%BF%D0%BE%D1%81%D0%BB%D0%B0%D0%BD%D0%B8%D0%B5-%D0%BE%D1%82%D0%BF%D1%80%D0%B0%D0%B2%D0%B8%D1%85%D0%B0-%D0%B6%D0%B0%D0%BD%D0%B0-%D0%B1%D0%B5%D1%80%D0%B3%D0%B5%D0%BD%D0%B4%D0%BE%D1%80%D1%84-%D0%B8-equinox-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%B8-news748410.html", "text": "Международният песенен конкурс \"Евровизия 2018\" стартира официално в столицата на Португалия. В Лисабон традиционният червен килим беше заменен със син, тъй като това е цветът на реката Тежу, край брега на която се състоя откриването. Също така и на океана, който стана основна тема в шестдесет и третото издание на телевизионната надпревара. На тържествената церемония в Музея на изкуството, архитектурата и технологиите пристигнаха делегации на всички 43 страни-участнички в конкурса под тазгодишния девиз - \"Всички на борда!\". Една от първите делегации, стъпили на синия килим, беше тази на Азербайджан. С изпълнение на представителката на страната Айсел ще стартира първият полуфинал. Той ще се състои на 8 май, като на сцената на арената \"Алтис\" ще се състезават 19 участници. Сред тях са и българските представители в \"Евровизия 2018\" - група \"Equinox\". Вторият полуфинал е предвиден за 10 май. Финалът ще се състои на 12 май. Вижте какво послание отправиха Жана Бергендорф и момчетата към България и българите по света: Сподели:", "date": "2018.05.07", "title": "\"Евровизия\" започна! Вижте какво послание отправиха Жана Бергендорф и \"Equinox\" към България (ВИДЕО)"}
{"url": "http://pik.bg/%D0%BE%D1%82-%D0%B2%D1%82%D0%BE%D1%80%D0%BD%D0%B8%D0%BA-%D0%B7%D0%B0%D0%BF%D0%BE%D1%87%D0%B2%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D1%83%D1%87%D0%B0%D1%81%D1%82%D1%8A%D0%BA-%D0%BE%D1%82-%D0%B0%D0%BC-%D1%82%D1%80%D0%B0%D0%BA%D0%B8%D1%8F-news748491.html", "text": "От утре, вторник, движението по част от автомагистрала Тракия между Пловдив и Чирпан ще бъде ограничено. Причината - ремонт в участъка от 133-я до 155 километър, който е строен преди повече от 20 години и е в изключително лошо състояние. Движението в посока Бургас ще се пренасочи към пътен възел Пловдив - Изток, по стария път 1-8, ще стига до село Поповци и от там ще се качва на второкласния път номер 66. И на пътен възел Плодовитово, тежкотоварните камиони обратно ще слизат на магистралата. От същото място ще се отбива и движението в посока София. Като отново на пътен възел Пловдив - Изток тировете ще могат отново да се качат на магистралата. Сподели:", "date": "2018.05.07", "title": "От вторник започва ремонт на участък от АМ \"Тракия\""}
{"url": "http://pik.bg/%D0%BF%D0%B8%D1%8F%D0%BD-%D0%B1%D1%80%D0%B0%D1%82%D0%BE%D0%B2%D1%87%D0%B5%D0%B4-%D1%81%D0%B5-%D0%BA%D0%B0%D1%87%D0%B8-%D0%B2-%E2%80%9E%D1%81%D0%B5%D0%B0%D1%82%E2%80%9C-%D0%B8-%D0%B7%D0%B0-%D0%BC%D0%B0%D0%BB%D0%BA%D0%BE-%D0%BD%D0%B5-%D0%BF%D1%80%D0%B5%D0%B3%D0%B0%D0%B7%D0%B8-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA%D0%B0-%D1%81%D0%B8-%D0%B7%D0%B0-%D0%BE%D1%82%D0%BF%D0%BB%D0%B0%D1%82%D0%B0-%E2%80%93-%D0%BD%D0%B0%D0%B1%D0%B8-%D0%B1%D0%B0%D1%89%D0%B0-news748408.html", "text": "Пиян братовчед се качи зад волана на автомобила си в бургаското село Димчево, за малко не прегази племенника си и за отплата наби баща му, който преди години е претърпял черепно-мозъчна травма. За опасния роднина - шофьор става ясно от мотивите на решение на Бургаския районен съд, с което той е наказан с глоба от 1000 лева, съобщава \"Бургас Инфо\". Двамата братовчеди живеели в съседство в Димчево, едиият бил при родителите си, а другият – имал съпруга и две малки деца, едното на 5 г., другото на 1 г. и половина. Един следобед, когато всички били в дворовете на къщите си, нежененият мъж се насочил към автомобила си „Сеат“, намиращ се на улицата пред дома на родителите му, като трудно пазел равновесие. Запалил двигателя, рязко потеглил назад, при което намиращият се на около 4-5 метра зад автомобила 5-годишен племенник скочил в канавка, за да не бъде ударен. По същото време бащата на момчето бил с малкото си дете на ръце и при вида на ставащото го пуснал на земята и се втурнал към мястото, на което било голямото. Детето било разстроено и плачело. След като го успокоил, баща му позвънил по телефона на братовчед си и го попитал какво прави. Получил груб отговор, а малко след това опасният шофьор се появил на улицата, насочил се към мъжа и започнал да му нанася множество удари с юмруци по цялото тяло и главата. Появил се и бащата на агресивния братовчед, който в стремежа си да разтърве сина си и племенника си, хванал последния за ръцете. В резултат на това потърпевшият получил още удари, паднал на земята и си ударил главата. След побоя на място била извикана полиция. Когато служителите на реда пристигнали на адреса, бил повикан и екип на Спешна медицинска помощ. Докато изчаквали на място линейка, двамата полицаи потърсили виновника за екшъна, но не го открили. Потърпевшият братовчед бил откаран до болницата в Бургас, където бил прегледан и по негово желание оставен да се прибере в дома си. Сподели:", "date": "2018.05.07", "title": "Пиян братовчед се качи в „Сеат“ и за малко не прегази племенника си, за отплата – наби баща му "}
{"url": "http://pik.bg/%D0%BB%D1%83%D0%B4-%D0%B5%D0%BA%D1%88%D1%8A%D0%BD-%D0%BC%D0%B0%D1%81%D0%BE%D0%B2-%D0%B1%D0%BE%D0%B9-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B0-%D0%BF%D0%B5%D0%BB%D0%BE%D0%BF%D0%BE%D0%BD%D0%B5%D1%81-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news748468.html", "text": "\"Newsbomb.gr\" \"Zougla\" \"Оnvolos.gr\" Масово сбиване на две групи българи в селището Траганос, Западен Пелопонес, доведе до намеса на полицията, след което има и задържани, предават гръцките медии, пише \"Фокус\". Според електронното издание инцидентът е станал късно вечерта в петък, като участниците в него, видимо пияни, са били повече от 15 и са носели в ръцете си ножове, счупени бутилки и дори ютии. В резултат на сбиването двама от българите са били ранени и настанени в местния медицински център. За предотвратяване на насилието се е наложила намесата на полицията от участъка в Илида, при която част от буйнстващите били арестувани. Изданието съобщава, че според местните жители, подобни инциденти са зачестили. Електронното издание пише, че сбиването е започнало при местен супермаркет, като едната група българи на излизане от магазина нападнала другата, а за потушаването на скандала са били привлечени допълнителни полицейски сили, водени от заместник-началника на полицията в Илида, Вангелис Анагностикас. обобщава информацията за инцидента под заглавие \"Кървав епизод сред българите в Илида\", като твърди че животът на ранените е вън от опасност, а част от инициаторите на скандала са били задържани. Сподели:", "date": "2018.05.07", "title": "ЛУД ЕКШЪН! Масов бой между българи на Пелопонес, има ранени"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D1%80%D0%B5%D0%B6%D0%B8%D1%81%D1%8C%D0%BE%D1%80%D1%8A%D1%82-%D0%B5%D1%80%D0%BC%D0%B0%D0%BD%D0%BE-%D0%BE%D0%BB%D0%BC%D0%B8-news748406.html", "text": "Известният италиански режисьор и сценарист Ермано Олми почина на 86-годишна възраст. Той е починал в болница в град Азиаго, където и бил приет преди три дни, съобщава АНСА. Олми има в кариерата си 60 филма за телевизионни и кинофилми. Сред знаменитите му творби са \"Дървото на налъмите\" и \"Легендата за светия пияница\". Режисьорът бе кавалер на Големия кръст на ордена \"За заслуги пред Италианската Република\". Сподели:", "date": "2018.05.07", "title": "Почина режисьорът Ермано Олми "}
{"url": "http://pik.bg/%D0%B2%D1%81%D0%B5%D0%BA%D0%B8-%D1%82%D1%80%D0%B5%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81%D1%82%D1%80%D0%B0%D0%B4%D0%B0-%D0%BE%D1%82-%D0%B0%D0%BB%D0%B5%D1%80%D0%B3%D0%B8%D1%8F---%D0%BA%D0%B0%D0%BA-%D0%B4%D0%B0-%D0%BF%D0%BE%D0%B1%D0%B5%D0%B4%D0%B8%D0%BC-%D1%81%D0%B5%D0%BD%D0%BD%D0%B0%D1%82%D0%B0-%D1%85%D1%80%D0%B5%D0%BC%D0%B0-%D0%B8-%D0%BF%D0%BE%D0%BB%D0%B5%D0%BD%D0%B8%D1%82%D0%B5-%D0%BE%D1%82-%D0%B4%D1%8A%D1%80%D0%B2%D0%B5%D1%82-news748330.html", "text": "Всеки трети българин страда от алергия. А над половин милион от нас страдат от сенна хрема. Пролетта е сезонът на алергиите. Кои са съвременните дразнители за организма и как да победим сенната хрема и полените от дърветата и тревите? Началото на пролетта традиционно е началото и на сезона на алергиите. У нас от сенна хрема страдат между 600 и 700 000 души. В Европа страдащите от хронична алергия са 150 млн. души, показва Нова телевизия. Академик Богдан Петрунов от Националния център по заразни и паразитни болести дава своите съвети как да победим сенната хрема и полените. \"Основният метод на лечение е специфичната имунотерапия, при която не се лекува само симптома, а същността на заболяването. От сенна хрема най-много страдат хората там, където има много тревни площи. За България най-разпространеният алерген е полени от тревните площи. В последните години се засили и значение на дървестните видове. Край морето полинозата е по-малко, като затова спомага влажният въздух\", каза академик Петрунов. \"При такива оплаквания съветвам да се отнесете към алерголог. Това е много необходимо, за да имате една точна диагноза и адекватно лечение. В България има над 120 сертифицирани алерголози. Хората, които имат поленова алергия трябва да се стараят да бъдат по-малко навън сред природата. Да си стоят вкъщи на затворен прозорец, а всяка вечер да си мият главата и косата, както и да сменят всеки ден калъфката на възглавницата\", посъветва още той. Сподели:", "date": "2018.05.07", "title": "Всеки трети българин страда от алергия - как да победим сенната хрема и полените от дърветата и тревите?"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B7%D0%B0%D0%BC%D0%B8%D0%BD%D0%B0-%D0%B7%D0%B0-%D0%B0%D0%BC%D0%B5%D1%80%D0%B8%D0%BA%D0%B0-%D0%B4%D0%B0-%D1%81%D0%B5-%D1%81%D0%B1%D0%BE%D0%B3%D1%83%D0%B2%D0%B0-%D1%81%D1%8A%D1%81-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%B8-%D0%B8%D0%B7%D0%B4%D1%8A%D1%85%D0%BD%D0%B0-%D1%82%D0%B0%D0%BC-news748436.html", "text": "Благоевградчани успяха да помогнат на семейството на 32-годишният бивш таксиметров шофьор в Благоевград Стоян Стоименов, издъхнал от скоротечен рак на стомаха в края на април. Благодарение помощта на много хора тленните му останки пристигнаха вчера в Благоевград, предава Струма.ком. Днес Стоян беше погребан в Благоевград. Трагедията с младия мъж потресе областния център. Преди около 8 месеца той беше диагностициран с тежката диагноза, след операция за отстраняване на апендикс. Ракът се разви много бързо. Семейството на Стоян, съпругата му Надя и двете им деца, живеят в Чикаго от години, след като спечелиха зелена карта. Стоян се върнал в отпуск и така разбрал за болестта си. Започнало лечение, множество операции и химиотерапия, той предусещал края си, разказват негови приятели. В тежко състояние заминал отново в Америка, за да се прости със семейството си където издъхнал. Около 13 000 долара бяха необходими за транспортирането му. Семейството му в Благоевград, съпругата му, обявиха във Фейсбук зов за помощ, парите бяха събрани и вчера тленните му останки бяха върнати, за да бъде погребан днес в родния град. Сподели:", "date": "2018.05.07", "title": "СТРАШНА ТРАГЕДИЯ! Млад мъж замина за Америка да се сбогува със семейството си и издъхна там! (СНИМКА)"}
{"url": "http://pik.bg/%D1%87%D0%B5%D1%88%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B7%D0%B5%D0%BC%D0%B0%D0%BD-%D0%B7%D0%B0-%D0%BD%D0%BE%D0%B2%D0%B8%D1%87%D0%BE%D0%BA-news748483.html", "text": "Чешкият премиер Андрей Бабиш опроверга изказването на президента Милош Земан, че в Чехия е било произведено и изпробвано бойно отровно вещество от групата \"Новичок\", каквото бе използвано през март за отравянето на бившия руски двоен агент Сергей Скрипал във Великобритания, предаде Франс прес. \"Чешката република никога не е произвеждала, разработвала или складирала вещество от групата \"Новичок\", написа в Туитър Бабиш, позовавайки се на сведения от цивилното и военното разузнаване. Президентът Земан, който е известен с проруските си симпатии, също се позова на доклад от разузнаването, когато заяви в четвъртък, че в Чехия е било произвеждано и изпробвано такова вещество, но в малки количества, които впоследствие са били унищожени. Днес канцеларията на Бабиш съобщи в изявление, че през 2017 г. Чехия е извършила микросинтез на \"Новичок\" в рамките на военна програма за защита на цивилни и военнослужещи. В изявлението се подчертава, че тази процедура не може да се смята за производство или разработване на това нервнопаралитично вещество и се добавя, че изказването на Земан се дължи на недоразумение. Канцеларията на премиера уточни, че тук става дума за \"Новичок\" тип А-230, а не за тип А-234, какъвто се смята, че е бил използван за нападението срещу Скрипал. Тези аргументи вече бяха изтъкнати миналата седмица от чешките министри на отбраната и на външните работи. Сподели:", "date": "2018.05.07", "title": "Чешкият премиер опроверга президента Земан за \"Новичок\""}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B7%D0%B0%D0%B5%D0%B2-%D0%B7%D0%B0%D0%B5%D0%B4%D0%BD%D0%BE-%D0%B2%D1%8A%D0%B2-%D0%B2%D0%B0%D1%82%D0%B8%D0%BA%D0%B0%D0%BD%D0%B0-news748471.html", "text": "Премиерът Бойко Борисов ще бъде заедно с македонския си колега Зоран Заев във Ватикана на традиционната аудиенция за Деня на славянската писменост и култура – 24 май, съобщи “Труд”. Преди три години – през 2015 година при визитата в Рим, македонската делегация трябваше да изчака българската, а това стана тема в София и Скопие. Премиерът Борисов за втори път ще получи благословията на папа Франциск, а на българската визитата се обръща особено внимание предвид председателството ни на Съвета на ЕС. Само дни преди това ще е приключила и знаковата среща на върха в София за Западните Балкани. Припомняме, че идната седмица на 17 май българската столица ще е домакин на лидерските разговори Европейски съюз – Западни Балкани. А преди дни стана ясно, че всички 28 държави членки са постигнали съгласие по текста на заключителната декларация от срещата. На 16 май вечерта Борисов ще домакинства неформалната вечеря на лидерите в София Тех Парк. Пак в рамките на същия ден ще бъде обсъден икономическия потенциал на региона с участие на икономическите и финансовите министри на съседните държави. В края на тази седмица София е домакин и на семинар по сигурността за изграждането на капацитет у партньорите от Западните Балкани. Сподели:", "date": "2018.05.07", "title": "Борисов и Заев заедно във Ватикана"}
{"url": "http://pik.bg/%D0%BD%D0%B0%D0%BF%D0%B0%D1%81%D1%82-%D0%BC%D0%B8%D1%88%D0%BA%D0%B8-%D0%B3%D0%B8%D0%B3%D0%B0%D0%BD%D1%82%D0%B8-%D0%BD%D0%B0%D0%BF%D0%B0%D0%B4%D0%B0%D1%82-%D0%BF%D1%80%D0%BE%D0%B4%D1%83%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D1%86%D0%B8-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D1%81%D0%BA%D0%BE-%D1%81%D0%BD%D0%B8%D0%BC%D0%BA%D0%B0-news748398.html", "text": "Мишки-гиганти нападат продукцията на земеделци в Кюстендилско през последната една седмица. За засилената популация на гризачите алармира 60-годишната Йорданка от областния град. Жената открила гиганта в мазето си, където съхранява в специални съдове миналогодишната си продукция от жито. \"През целия ми живот не съм виждала нещо толкова голямо. Слагам отрова, капани, но те вече са толкова умни, че не се хващат. Явно сега им е размножителния сезон и стават все повече и повече. Наскоро отрих мишки и в парниците, в които съм засадила стотици корени домати. Мишките директно прегризват растенията и те просто изсъхват. Представете си какви загуби ще претърпя“, разказва още жената пред \"Монитор\". Тя вече е твърдо решена да потърси съдействие и от професионалисти, които да й помогнат в борбата с гризачите. „Не съм само аз така. Много мой познати се оплакват. Те ходят и по полето, нанасят вреда на овошките. Положението наистина е нетърпимо. Наскоро бяха унищожили и част от новозасадената зеленчукова градина на моя съседка“, обяснява още Йорданка. Сподели:", "date": "2018.05.07", "title": "НАПАСТ! Мишки-гиганти нападат продукцията на земеделци в Кюстендилско (СНИМКА)"}
{"url": "http://pik.bg/%D1%81%D1%82%D0%B0%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%BE-%D0%B2-%D0%BA%D0%B0%D0%BA%D0%B2%D0%B0-%D0%BB%D0%B8%D0%BC%D1%83%D0%B7%D0%B8%D0%BD%D0%B0-%D1%81%D0%B5-%D0%B2%D0%BE%D0%B7%D0%B8-%D0%BF%D1%83%D1%82%D0%B8%D0%BD-%D0%BD%D0%B0-%D0%B8%D0%BD%D0%B0%D1%83%D0%B3%D1%83%D1%80%D0%B0%D1%86%D0%B8%D1%8F%D1%82%D0%B0-%D0%B2%D0%B8%D0%B4%D0%B5%D0%BE-news748400.html", "text": "Стана ясно името на лимузината от проекта «Кортеж», с която се вози президентът на Русия Владимир Путин по време на тържествената инаугурация. Уникалният автомобил се нарича \"Аурус Сенат\" (Aurus Senat). По-рано никъде не бе съобщено как ще се нарича колата и дали изобщо тя ще бъде представена на церемонията по инаугурация, съобщава тв канал \"Звезда\". Представителният черен автомобил има характерна и разпознаваема особеност - голяма сребриста рамка на предния капак. Той изцяло е произведен в Русия. \"Автомобилът, който видяхте, е представител на цяло семейство, и се нарича \"Сенат\". От това семейство има още и седан\", съобщава за РЕН.тв създателят на филма за президентския кортеж Щугорев казва още, че дължината на лимузината на Путин е 6,62 метра, ширината й - два метра, височината - 1,695 метра. На тържествената церемония  Владимир Путин се придвижи с уникалната кола от Първия корпус на Кремъл но Големия кремълски дворец. Дмитрий Щугорев. Той добавя, че всички имена на автомобилите от серията са съзвучни с названията на кремълските кули. Сподели:", "date": "2018.05.07", "title": "Стана известно в каква лимузина се вози Путин на инаугурацията (ВИДЕО)"}
{"url": "http://pik.bg/%D1%81%D0%B2%D0%B5%D1%82%D0%B8%D0%BD%D0%B8-%D0%B2-%D0%B1%D1%83%D1%80%D0%B3%D0%B0%D1%81-%D0%BF%D0%BE%D1%81%D1%80%D0%B5%D1%89%D0%B0%D1%82-%D0%BC%D0%BE%D1%89%D0%B8%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%B8-%D0%BD%D0%B8%D0%BA%D0%BE%D0%BB%D0%B0%D0%B9-%D1%87%D1%83%D0%B4%D0%BE%D1%82%D0%B2%D0%BE%D1%80%D0%B5%D1%86-%D0%B8-%D0%BE%D1%89%D0%B5-15-%D1%81%D0%B2%D0%B5%D1%82%D1%86%D0%B8-news748384.html", "text": "Мощи на свети Николай – покровител на Бургас, ще пристигнат в храма в ж.к.”Меден рудник” \"Свети Николай Мирликийски Чудотворец”, съобщават от църковното настоятелство. Утре в 18 часа, светията ще бъде посрещната пред храма от Агатополски епископ Йеротей - викарий на Сливенския митрополит Йоаникий - и бургаското свещенство, пише \"Флагман\". Мощите на свети Николай ще пристигнат тук заедно с 16 други светии – света Анна (майка на Света Богородица), свети Харалампий, свети Архидякон Стефан, света Преподдобна мъченица Параскева, свети Герасим Йордански и други. Те ще останат в храма до 13 май (неделя). Сподели:", "date": "2018.05.07", "title": "СВЕТИНИ! В Бургас посрещат мощите на свети Николай Чудотворец и още 15 светци"}
{"url": "http://pik.bg/%D0%BF%D0%B0%D0%B4%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%80%D1%81%D0%BA%D0%B8-%D0%B2%D0%B5%D1%80%D1%82%D0%BE%D0%BB%D0%B5%D1%82-%D0%B1%D1%83%D0%BB%D0%BA%D0%B0%D1%82%D0%B0-%D0%BE%D1%86%D0%B5%D0%BB%D1%8F-news748442.html", "text": "Вертолет, превозващ булка за сватбата й, претърпя крушение в Бразилия. Пострадали са трима души, предаде тв Globo News. По данни на тв канала, вертолетът паднал малко преди да се приземи, след което се възпламенил. В резултат на произшествието трима души са били хоспитализирани с различни наранявания, но без опасност за живота. А булката, явно е родена под щастлива звезда, защото не е сред ранените и дори е успяла да стигне навреме за сватбата си. Сподели:", "date": "2018.05.07", "title": "Падна сватбарски вертолет, булката оцеля"}
{"url": "http://pik.bg/%D0%BF%D1%8A%D1%80%D0%B2%D0%B0-%D0%B6%D0%B5%D1%80%D1%82%D0%B2%D0%B0-%D0%B6%D0%B5%D0%BD%D0%B0-%D0%BE%D1%82-%D0%BA%D0%B0%D0%BC%D0%B5%D0%BD%D0%BE-%D0%BF%D0%BE%D1%87%D0%B8%D0%BD%D0%B0-%D0%BE%D1%82-%D0%BC%D0%B0%D1%80%D1%81%D0%B8%D0%BB%D1%81%D0%BA%D0%B0-%D1%82%D1%80%D0%B5%D1%81%D0%BA%D0%B0-%D1%81%D0%BB%D0%B5%D0%B4-%D1%83%D1%85%D0%B0%D0%BF%D0%B2%D0%B0%D0%BD%D0%B5-%D0%BE%D1%82-%D0%BA%D1%8A%D1%80%D0%BB%D0%B5%D0%B6-news748414.html", "text": "Първа жертва на кърлежите за 2018 година регистрират здравните хроники в региона. Възрастна жена от община Камено е починала от марсилска треска. Това е едва втори случай на инфекциозното заболяване за годината. Бумът на ухапани от кърлежи тепърва се очаква, предупреждават лекари, пише в. Черноморски фар. „Жената е над 65 години, издъхнала е в болница“, съобщи Елица Карагьозова, говорител на Регионалната здравна инспекция. Диагнозата е потвърдена, за съжаление, въпреки предприетото лечение, се е стигнало до летален изход. Освен два случая на марсилска треска, в региона от началото на годината са отчетени и три случая на лаймска болест. Всички те се предизвикват от ухапване на кърлежи. При такова съмнение веднага потърсете здравна помощ, съветват лекари. Марсилската треска е остро инфекциозно заболяване, като не рядко то завършва смъртоносно. Източник и преносител на инфекцията е кучешкия кърлеж. Марсилската треска е разпространена предимно в Южна България и по Черноморието. Инкубационният период е 3-7 дни. Началните прояви на заболяването са втрисане, висока температура, отпадналост, мускулни и ставни болки. Очите стават влажни и блестящи, а гърлото е зачервено. На мястото на ухапването често се появява тъмно петно, покрито с тъмна коричка, което в много от случаите остава незабелязано. Към третия–четвъртия ден се появява характерен обрив, който се разпостранява по цялото тяло. При нелекуваните случаи може да се стигне до тежко засягане на черния дроб, бъбреците, нервната система и поява на кръвоизливи. Лекарите обръщат внимание, че през последните години се наблюдава зачестяване на тежките форми. Те са особено характерни при възрастни пациенти. За поставяне на диагнозата е важна информацията за контакт с кучета, ухапването от кърлеж и характерният обрив. Лечение трябва да е своевременно, под лекарско наблюдение. Прилагат се антибиотици. От РЗИ Бургас съобщават още за нови два случая на сифилис. Заразени са мъж от Камено, на възраст 50-54 години и млада жена от община Несебър. Острите вирусни инфекции са под 100. Все още няма голяма честота на чревните заболявания, които са характерни за пролетта и лятото. Регистрирани са 9 случая, предимно ентероколити. Сподели:", "date": "2018.05.07", "title": "ПЪРВА ЖЕРТВА! Жена от Камено почина от марсилска треска след ухапване от кърлеж "}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D0%B7%D0%B0-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D1%80%D1%83%D1%81%D0%B8%D1%8F-news748416.html", "text": "Президентът на Русия Владимир Путин предложи на Държавната дума да разгледа кандидатурата на Дмитрий Медведев за поста министър-председател на страната. Това предаде РИА Новости. „В съответствие с алинея А от члек 83 и член 111 от Конституцията на Руската федерация президентът внася кандидатурата на Дмитрий Медведев за получаване на съгласие от Държавната дума за назначаването му като председател на правителството на Русия“, пише в съобщение, публикувано на интернет страницата на Кремъл. Предишното правителство подаде оставка на 7 май в деня на инаугурацията на Путин. Медведев бе министър-председател при предишния мандат на Путин – от 8 май 2012 г. , припомня \"Фокус\". Сподели:", "date": "2018.05.07", "title": "Путин предложи Медведев за премиер на Русия"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%85%D1%83%D0%BB%D0%B8%D1%82%D0%B5%D0%BB%D1%8F-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81%D1%8A%D1%89%D0%B8%D1%8F%D1%82-%D0%B4%D0%B6%D0%B0%D1%81%D0%B8%D0%BC-%D0%B1%D0%B5%D1%88%D0%B5-news748411.html", "text": "Да хулиш Левски, да наричаш П \"Мнението ми за този човек е, че той е много надценен. На практика това което се опита да направи с нещата които говори, опитва се да се прави на интересен и да се сравнява с исторически личности от българската история - не му се получават. Има нещо на което никой не обърна внимание. Той беше публикувал фалшива снимка, за която твърдеше, че това е Апостола. Това показва какъв историк е. Човек който публикува фалшиви снимки и под тях си прави пропагандата, показва какъв историк е. Неговата теза, че Апостола бил \"закръглен\" не е вярно и тук може да приключим коментарите за неговите претенции. Интересно е, че точно хората от неговия приятелски  кръг най-много говорят за фалшиви новини, а всъщност те правят такива и ги разпространяват\", заяви Джамбазки по повод Емил Джасим. На въпрос дали е редно такъв като него да се жалва за накърнено достойнство, Джамбазки коментира, че закона е такъв, че дава възможност на всеки да си търси правата, а останалото е решение на съда. \"За мен този човек няма моралния кредит да претендира за каквито и да е познания след като разпространява фалшиви снимки и информация. Освен това, че Емил Джасим ви съди е по-скоро комплимент за вас, защото щеше да е по-лошо ако бяхте приятели. Може да бъдете горди след като човек като него търси някакъв реванш срещу агенцията\", заяви още той, като допълни, че претенциите на Джасим не подлежат на никаква историческа обосновка. По отношение на самото решение на съдийката Силвия Хазърбасанова, Джамбазки заяви, че като човек завършил право е научен да не коментира съдебни решения. Въпреки това той е сигурен, че на следваща инстанция при добра подготовка, нещата ще си дойдат на място. \"Не мисля, че един такъв човек може да има претенции, че името му е накърнено, след като той самия се занимава с това много често да осмива, да обижда други хора, да има някаква морална претенция. Сигурен съм, че на друга инстанция съда ще въздаде справедливост\", допълни още Джамбазки. аисий и Симеон Велики самозванци се оказва нещо нормално в България. Агенция ПИК показа лицето Емил Джасим, изговарящо всички тези неща, та и повече на \"лекция\", записана и документирана. Скандалът тогава беше огромен, много осъдиха думите на Джасим, но само в социалните мрежи. Медията ни, както и други наши колеги се осмелиха да го покажат, та така горкия Джасим се оказа накърнен и жестоко обиден. Заведе дело срещу нас и наши колеги, а агенция ПИК беше осъдена с решение на Сподели:", "date": "2018.05.07", "title": "САМО В ПИК! Ангел Джамбазки с ексклузивен коментар за хулителя на Левски: Същият Джасим беше публикувал фалшива снимка на Апостола!"}
{"url": "http://pik.bg/%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%8F-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%BD%D0%B5-%D0%B5-%D0%B2%D1%8F%D1%80%D0%BD%D0%BE-%D1%87%D0%B5-%D0%B5-%D0%B7%D0%B2%D1%8A%D0%BD%D1%8F%D0%BB-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-news748422.html", "text": "Информацията не е вярна... телефонът не е в Боян. Момче украинец на име Алекс го държи в момента и приема обажданията. Това написа в социалната мрежа Фейсбук Радослава Ненова, жената до алпиниста Боян Петров, която коментира появилата се информация, че той е звънял на 6 май по сателитния телефон на свой колега алпинист. Фалшивата новина тръгна от еколога Борислав Сандов, на който се вързаха няколко жълти сайта. Боян Петров е в неизвестност от 3 май 2018 г. Той е участвал в експедиция в Хималаите заедно с още 10 души (1 унгарец, 5 италианци и четирима водачи от непалски произход). Сподели:", "date": "2018.05.07", "title": "Жената на изчезналия Боян Петров: Не е вярно, че е звънял по телефона!"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B6%D0%B5%D1%81%D1%82%D0%BE%D0%BA-%D1%82%D1%80%D0%B0%D1%84%D0%B8%D0%BA-%D0%B2-%D0%BA%D1%80%D0%B5%D1%81%D0%BD%D0%B5%D0%BD%D1%81%D0%BA%D0%BE%D1%82%D0%BE-%D0%B4%D0%B5%D1%84%D0%B8%D0%BB%D0%B5-news748423.html", "text": "Колона от автомобили се е образувала от изхода на Кресненското дефиле до входа на Благоевград. Водачите трябва да се движат много внимателно поради извършване на монтажни дейности преди тунел „Железница“. Сподели:", "date": "2018.05.07", "title": "ВАЖНО! Жесток трафик в Кресненското дефиле"}
{"url": "http://pik.bg/%D1%81%D0%B2%D0%B8%D1%85%D0%B0-%D0%BB%D1%8A%D1%81%D0%BA%D0%B0%D0%B2%D0%BE-%E2%80%9E%D0%B0%D1%83%D0%B4%D0%B8%E2%80%9C-%D0%BE%D1%82-%D0%BF%D0%B0%D1%80%D0%BA%D0%B8%D0%BD%D0%B3-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news748361.html", "text": "Врачанин изрева на ченгетата, че някой е откраднал колата му. Потърпевшият М.К. останал като гръмнат, когато тръгнал към колата си, но видял, че тя не е там където я бил паркирал. Мъжът веднага подал сигнал на тел. 112, който го препратили в полицията във Враца. По данни на униформените мъжът е установил липсата на „Ауди А4“ вчера към 12,30 часа. Потърпевшият обяснил пред полицаите, че кражбата е извършена за времето от 4-ти до вчера. По думите на М.К. колата е собственост на баща му К.К. от село Крапец. Возилото било паркирано на неохраняем паркинг. По случая в полицията във Враца е образувано досъдебно производство. Сподели:", "date": "2018.05.07", "title": "Свиха лъскаво „Ауди“ от паркинг във Враца"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%B3%D0%BB%D1%83%D1%82%D0%BD%D0%B8%D1%86%D0%B0-%D0%BE%D1%81%D0%B2%D0%B8%D1%80%D0%B5%D0%BF%D0%B5%D0%BB%D0%B8-%D0%BF%D0%BE%D0%BC%D0%B8%D1%8F%D1%80%D0%B8-%D0%BD%D0%B0%D1%85%D0%B0%D0%BF%D0%B0%D1%85%D0%B0-%D0%BC%D0%B0%D0%BB%D0%BA%D0%BE-%D0%B4%D0%B5%D1%82%D0%B5%D0%BD%D1%86%D0%B5-news748428.html", "text": "Глутница бездомни и освирепели кучета нападнаха 9-годишно момиче в Благоевград. То играело пред дома си, когато кучетата, с които хората от улица \"Прилеп\" не могат да се справят с години, се приближили до детето. То започнало да вика, но един по един песовете започнали да го нападат, съборили го на земята и захапали. Писъците вдигнали съседите на крак, намесили се и спасили момиченцето, но кучетата успели да ѝ нанесат сериозни рани. \"Истински ужас, кошмар, преживяхме вчера с детето ми\", разказа пред struma.com майката на малката Каролина, Гергана. \"Детето ми оцеля по чудо, щяха да го изядат кучетата. Благодаря на съседите, на медицинските сестри в Спешно отделение, които много бързо взеха мерки, оправиха раните, успокоиха детето ми и на инспектор Иванов от Криминална полиция, който дойде у дома, за да види отблизо какво се е случило. Ние от години се борим с тези кучета, всички на улицата многократно сме сезирали отговорните институции, но нищо. Питам, ако бяха изяли детето ми, ако го бяха убили, кой ще е отговорен\", пита през сълзи майката. Сподели:", "date": "2018.05.07", "title": "ЖЕСТОКО! Глутница освирепели помияри нахапаха малко детенце"}
{"url": "http://pik.bg/%D1%88%D0%B5%D1%84%D0%BE%D0%B2%D0%B5-%D0%BA%D0%BB%D1%8E%D0%BA%D0%B0%D1%80%D0%B8-%D0%BF%D0%BE%D0%B2%D0%B4%D0%B8%D0%B3%D0%B0%D1%82-%D0%B4%D1%83%D1%85%D0%B0-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-news748289.html", "text": "Съвместно проучване на британски и тайвански учени установи, че добронамерените клюки на шефа с колектива повдигат духа на служителите , пише в. \"Таймс\". Подобно общуване , според проф. Кърк Чанг от университета в Солфорд, изпраща \"силен заряд от позитивна енергия\" на трудещите се. По думите на специалиста клюките винаги са били възприемани с отрицателна конотация . Но Кърк Чанг изтъква, че е крайно време да се разделим със старите предразсъдъци. Добронамерените клюки могат да действат като много силен стимул за колектива . Умните шефове добре го знаят. Проф. Чанг е провел изследвания със 130 мениджъри от различни отрасли. Тези, които с добронамерен тон обсъждали служителите си, постигали най-добри резултати. Особено добре се възприемало пускането на положителна клюка спрямо отсъстващ служител . Когато тя достигнела до въпросния човек, неговото добро настроение се повишавало, а с това и отдадеността му към службата. Добронамерените клюки били и добър инструмент за сплотяването на колектива около ръководството. Сподели:", "date": "2018.05.07", "title": "Шефове клюкари повдигат духа на служителите си"}
{"url": "http://pik.bg/%D0%BD%D0%B5%D1%82%D0%B0%D0%BD%D1%8F%D1%85%D1%83-%D1%81%D0%B2%D0%B8%D0%BA%D0%B2%D0%B0-%D1%81%D1%80%D0%B5%D1%89%D0%B0-%D1%81-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B8-%D0%BA%D0%B8%D0%BF%D1%8A%D1%80-%D0%B7%D0%B0-%D0%BF%D0%BE%D1%81%D1%82%D1%80%D0%BE%D1%8F%D0%B2%D0%B0%D0%BD%D0%B5-%D0%BD%D0%B0-%D0%B3%D0%B0%D0%B7%D0%BE%D0%BF%D1%80%D0%BE%D0%B2%D0%BE%D0%B4-%D0%B7%D0%B0-%D0%B8%D1%82%D0%B0%D0%BB%D0%B8%D1%8F-news748433.html", "text": "електронното издание на гръцкия вестник Ekathimerini, цитирано от \"Фокус\". В навечерието на тристранната среща между лидерите на Гърция, Израел и Кипър, съответно Алексис Ципрас, Никос Анастасиадис и Бенямин Нетаняху, последният заяви, че сред темите на обсъждане ще бъде евентуално прокарване на газопровод до Италия, пише „Ще обсъдим редица въпроси, но на първо място възможността за построяване на обща израелско-киприотско-гръцки газопровод до Италия“, заяви Нетаняху, като добави, че износът на израелски газ в Западна Европа може да допринесе много за икономиката на Израел. Тримата премиери ще проведат четвъртата среща в този формат във вторник. Сподели:", "date": "2018.05.07", "title": "Нетаняху свиква среща с лидерите на Гърция и Кипър за построяване на газопровод за Италия"}
{"url": "http://pik.bg/%D0%B1%D0%B0%D1%89%D0%B8%D0%BD%D0%B8-%D1%82%D1%80%D0%B5%D0%BF%D0%B5%D1%82%D0%B8-%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D1%80%D0%B0%D0%B6%D0%B4%D0%B0-%D0%BE%D1%82-%D0%B0%D0%BD%D0%B4%D1%80%D0%B5%D0%B9-%D0%B0%D1%80%D0%BD%D0%B0%D1%83%D0%B4%D0%BE%D0%B2-%D0%B4%D0%BE-%D0%B4%D0%BD%D0%B8-news748362.html", "text": "Телевизионният продуцент Андрей Арнаудов е в трепетно очакване на първото си дете. Половинката му Емануела Толева всеки момент ще роди, а таткото е доста притеснен в последните дни на бременността й. \"Надявам се всички да бъде наред\", бе лаконичен в предаването \"120 минути\" Арнаудов, който бе поканен да коментира честването на Гергьовден в Македония. Телевизионерът, вече на 38 години, ревниво крие личния си живот след шумния развод със сръбкинята Даниела. В началото на тази година стана ясно, че той ще става баща, а преди няколко месеца бъдещите родители пуснаха и първата снимка на бременната Емануела. Въпреки широката си усмивка в студиото Арнаудов изглеждаше притеснен, което е нормално за човек, който става баща на тази възраст. Въпреки щастливото събитие Арнаудов и неговият съдружник Иван Христов продължават работата по новия сезон на \"Фермата\", пише \"Хотнюз\". Сподели:", "date": "2018.05.07", "title": "БАЩИНИ ТРЕПЕТИ! Емануела ражда от Андрей Арнаудов до дни"}
{"url": "http://pik.bg/%D0%B7%D0%B0-%D0%BB%D1%8E%D0%B1%D0%B8%D1%82%D0%B5%D0%BB%D0%B8-%D1%82%D0%BE%D0%BF-7-%D0%BD%D0%B0-%D0%BD%D0%B0%D0%B9-%D0%BB%D1%83%D0%BA%D1%81%D0%BE%D0%B7%D0%BD%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-%D0%B7%D0%B0-%D0%BF%D0%BE%D1%87%D0%B8%D0%B2%D0%BA%D0%B0-news748315.html", "text": "На нашата планета има приказни острови, които предлагат невероятен лукс, романтика и красота. Вижте 7 от тях: 1. Остров Ариара, Филипини - $30 хил. Островът разполага с 8 луксозни вили , проектирани от филипинския архитект Хорхе Юло. В тях могат да се настанят до 18 души, а цената от $30 хил. е за наем на целия остров. Всяка от вилите е с невероятни гледки към океана, мраморни бани, просторни спални и открити душове. Природата на острова е непокътната и крие уникални места за отдих на заможните клиенти. 2. Остров Муша Кей, Бахамите - $39 хил. Тази магическа дестинация е собственост на илюзиониста Дейвид Копърфийлд . Копърфийлд е превърнал острова в луксозен курорт за богатите и известните, търсещи уединение. За $39 хил. на вечер, целия остров е ваш заедно с 5 луксозни къщи, с капацитет 24 души. Сред удобствата на острова са и тенис игрище, лятно кино и билярдна маса принадлежала на Худини. Считан за един от най-елегантните и изискани островиви на Малдивите, Coco Prive Kuda Hithi е открит през 2012 г. Настаняването на гостите е в двуетажна къща и пет малки вили. Цената е $45 хил. на вечер за 10 души. В цената са включени главен готвач за всякакви кулинарни прищявки, спа комплекс и водни спортове. Интериорът на къщата и вилите са проектирани от дизайнера Гус Уилкинсън, за максимален комфорт. 4. Остров Воава, Малдиви - $46 хил. Това е първият частен остров брандиран от луксозната хотелска верига \"Four Seasons\". Мястото приема гости от 2016 г. и има капацитет за настаняване на 22 човека в изискан лукс. Гостите могат да избират между 5 крайбрежни вили, плажна къща и специална вила построена над водата. Цената за наем на целия остров е 46 360 долара на вечер. Осигурена е храна и много забавления. Остров Некър е постоянното жилище на собственика му - милиардера сър Ричард Брансън. Той изгражда на острова супер луксозен курорт за богати личности , който бързо става известен. Мястото приема не повече от 30 гости, които биват обслужвани от 80 души персонал. Островът редовно бива наемано от различни звездни личности, за луксозна почивка далеч от обществото. Цената от $48 хил. на вечер, за целия остров, не ги плаши и някои са редовни наематели на мястото. През 2011 г., островът бе опустушен от пожар, но Брансън го възстанови, влагайки $22 милиона. 6. Остров Тагомаго, Балеарски острови - $109 хил. Тагомаго се намира само на километър от прочутия с партитата си остров Ибиса. Тук обаче може да почивате в лукс и усамотение, но при желание да отскочите с лодка до Ибиса.  Целият остров се дава под наем от 2008 г. За $109 хил. на вечер и предлага много екстри. Островът разполага с площ от 600 хил кв.м плажове, тюркоазени води, частен кей и пристанище. Този остров е собственост на чешкия милиардер Иржи Шмейц и е най-луксозния курорт на Малдивите. Островът очарова с бели пясъчни плажове на фона на кристално сини води. Разполага с фитнес зала, спа център и впечатляваща гама от развлекателни съоръжения, включващи скуош и тенис кортове, стена за катерене и голф игрище и въртящо се арт студио. Частния курорт може да побере 80 гости, в 45 вили. Цените започват от 1,8 милиона долара на вечер. Това прави $22 500 на човек на вечер, при пълен капацитет на местата за настаняване. Сподели:", "date": "2018.05.07", "title": "ЗА ЛЮБИТЕЛИ! Топ 7 на най-луксозните острови за почивка"}
{"url": "http://pik.bg/%D1%84%D0%B8%D1%88-%D0%B7%D0%B0-%D0%BD%D0%B0%D0%B4-1000-%D0%BB%D0%B5%D0%B2%D0%B0-%D0%B7%D0%B0-%D1%88%D0%BE%D1%84%D1%8C%D0%BE%D1%80-%D0%BA%D0%B0%D1%80%D0%B0%D0%BB-%D1%81%D1%8A%D1%81-167-%D0%BA%D0%BC%D1%87-%D0%B2%D0%BC%D0%B5%D1%81%D1%82%D0%BE-%D1%81-60-%D0%BA%D0%BC%D1%87-news748377.html", "text": "Фиш за над 1000 лева за шофьор заради превишена скорост. Близо до бензиностанция край Смядово, където ограничението на скоростта е 60 км/ час, е бил засечен водач на лек автомобил с ямболска регистрация, който преминал през участъка с превишение от 107 км/ час. За нарушението си водачът ще получи електронен фиш на стойност 1150 лева. Общо 137 нарушения на скоростните режими са установени за малко повече от час близо до село Развигорово на 5 май. Голяма част от водачите са се движили с превишение между 30 и 40 км/ час над максимално позволената. При проверките са съставени 6 акта за установени нарушения, съставени са и 9 глоби с фиш, съобщава Дарик. Нарушенията са били заради липсваща застраховка „Гражданска отговорност“, неползване на детско столче в автомобила, водачи, които не ползват обезопасителни колани, наложени са глоби и на пътници без колани. Установен бил и технически неизправен автомобил, който се движил със спукано предно стъкло. Засилените мерки по пътищата в областта продължават и в последния почивен ден. Сподели:", "date": "2018.05.07", "title": "Фиш за над 1000 лева за шофьор, карал със 167 км/ч вместо с 60 км/ч"}
{"url": "http://pik.bg/%D1%83%D0%B6%D0%B0%D1%81-%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D1%81%D0%B5-%D0%B1%D0%BE%D1%80%D0%B8-%D1%81-%D0%BF%D0%B0%D0%BD%D0%B8%D0%BA-%D0%B0%D1%82%D0%B0%D0%BA%D0%B8-news748363.html", "text": "Кристиан Костов, който донесе на България рекордното второ място на Евровизия миналата година, призна, че се бори с паник атаки. \"Имам някои психологически проблеми и се боря с пристъпи на тревожност от 4 до над 10 пъти дневно. Единственото нещо, което ме държи сте вие\", написа в благодарствено обръщение към феновете си изпълнителят на \"Beautiful Mess\" в социалните мрежи. Каква е причината за атаките, той така и не издава. Въпреки това призова последователите си да протегнат ръка към важни за тях хора, с които вече не поддържат връзка. \"Толкова е странно, че всеки път, когато погледнете в нечий профил в \"Инстаграм\", вие си мислите, че той/тя живее перфектно. Нека не забравяме, че това е просто социална медия и не всичко, което тези хора са постнали е реално. Напишете съобщение или се обадете на някой, който е бил наистина важен за вас преди, но сега не си говорите или сте се скарали и вече не сте приятели. Ние всички заслужаваме втори шанс. Хайде да го превърнем в Ден за свързване! Може би това ще направи вашия ден по-добър, кой знае?\", казва още той. След като подкрепи на сцената в Амстердам групата \"Equinox\", която ще брани честта на България в рамките на \"Евровизия\" утре, Костов вече се подготвя за следващия си проект, а именно - албум. Певецът вече засне фотосесия към обложката на диска, пише \"Монитор\". За желанието си да събере парчета в диск той говори още, след като грабна среброто на конкурса в Киев миналата година. \"Това е първият ми албум, душата ми, сърцето ми\", коментира тогава той. Подробности около диска все още се пазят в тайна, като не е известно и кога той ще се появи на пазара. Сподели:", "date": "2018.05.07", "title": "УЖАС! Кристиан Костов се бори с паник атаки"}
{"url": "http://pik.bg/%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%BD%D1%8F%D0%BC%D0%B0%D0%BC-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%82%D0%B5%D1%81%D0%BB%D0%B0-news748353.html", "text": "Земеделският министър Румен Порожанов опроверга публикации в медиите, че е собственик на нов електромобил за 160 000 лева. „Видях снимките, но искам категорично да заявя, че нямам нов електрически автомобил \"Тесла\" заяви той пред Епицентър.бг. Според него, на публикуваните в няколко медии фотографии се виждал човек с очила, който обаче не бил той. „Не знам защо са решили, че шофьорът съм аз. Само това мога да кажа по въпроса ви“, каза Румен Порожанов. , Преди дни в медиите се появиха публикации със снимки, според които министърът на земеделието си е купил нов електромобил Tesla. Цената на возилото била между 120 000 и 160 000 лева. Сподели:", "date": "2018.05.07", "title": "Порожанов: Нямам електрически автомобил \"Тесла\"! "}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D0%B4%D0%BE%D0%B9%D1%87%D0%B8%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D0%B7%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B0%D0%BA%D0%BE-%D0%BD%D0%B5-%D1%81%D0%B5-%D0%B5-%D0%BE%D0%BA%D0%BE%D0%BF%D0%B0%D0%BB-%D0%B2-%D1%81%D0%BD%D0%B5%D0%B3%D0%B0-%D1%82%D1%80%D1%83%D0%B4%D0%BD%D0%BE-news748421.html", "text": "Ако Боян Петров не се е окопал в снега, би било много трудно да оцелее, каза алпинистът Дойчин Василев във връзка с информацията, че Боян Петров, участвал в експедиция в Хималаите, е в неизвестност от 3 май, пише \"Фокус\". На въпрос каква е вероятността Боян Петров в момента да се намира на безопасно за него място, Василев отговори, че е много малка. „Теренът горе, на 8000 м, е такъв, че няма къде да се подслони, ако е лошо времето и ако духа много силен вятър. Просто ако той не се окопае в снега да се скрие като мишка в някоя дупка, за да оцелее, трудно би било. Повече се опасявам да не е попаднал на някое лавинно опасно място и евентуално да е пострадал от някоя от лавините, които там много пъти са погребвали други алпинисти“, каза още той. Василев обясни, че при такива изкачвания би трябвало да има поне един човек, с когото алпинистът постоянно да поддържа връзка, както и да има връзка и с Китайската асоциация по алпинизъм. „Въпросът е и финансов, тъй като всяка спасителна операция трябва някой да я плати. А не мога да предполагам доколко той е организирал това. Но при всички случаи, като са минали няколко дни, той е в критична ситуация и трябва бързо да се действа. Евентуално биха се разтичали други алпинисти, които са по маршрута, и от човешка гледна точка да се опитат да му помогнат“, коментира Василев и уточни, че всичко зависи от тези, които са на терена – по думите му има нации, които се хвърлят веднага да помогнат, но има и такива, които пренебрегват подобни ситуации. „Искам да съм оптимист, да му стискаме палци на Боян и дано да се появи жив и здрав. Но аз съм бил свидетел и на други развития, не искам да давам черна прогноза, но след няколко дневно отсъствие обикновено изходът е летален“, каза още Василев. Сподели:", "date": "2018.05.07", "title": "ЕКСПЕРТНО МНЕНИЕ! Дойчин Василев откровено за Боян Петров:  Ако не се е окопал в снега, трудно ще оцелее!"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D1%85%D0%B8%D0%B7%D0%B1%D1%83%D0%BB%D0%B0--%D0%BB%D0%B8%D0%B2%D0%B0%D0%BD-news748350.html", "text": "Успешното представяне на Хизбула на вчерашните избори в Ливан поставя знак на равенство между държавата и подкрепяната от Иран шиитска групировка. Това смята израелският министър на образованието Нафтали Бенет, цитиран от Ройтерс. \"Хизбула = Ливан\", написа той в \"Туитър\". \"Държавата Израел няма да прави разлика между суверенната държава Ливан и Хизбула и ще смята Ливан за отговорен за всяко действие, произтичащо от неговата територия\", добавя той, цитиран от БНР. Сподели:", "date": "2018.05.07", "title": "Израелският министър на образованието: \"Хизбула = Ливан\""}
{"url": "http://pik.bg/%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%B5%D0%BD-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BC%D0%B0%D0%BA%D0%B0%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B8-%D1%82%D1%80%D1%8A%D0%B3%D0%BD%D0%B0%D1%85%D0%B0-%D0%BA%D1%8A%D0%BC-%D0%B4%D0%BE%D0%BC%D0%B0-news748426.html", "text": "Интензивен е трафикът на ГКПП „Маказа – Нимфея“ в последния от почивните дни за Гергьовден. Преминаването от България в Гърция днес по обяд е с продължителност 25-30 минути, предаде Родопи24. На изход България пропускането на автомобили става на едно трасе, а за влизане в страната работят две гишета, за да не се образува дълга автоколона. Очаква се в следобедните часове да се засили движението от курортните селища в Северна Гърция към граничния пункт. Сподели:", "date": "2018.05.07", "title": "Интензивен трафик на \"Маказа\": Българите си тръгнаха към дома"}
{"url": "http://pik.bg/%D0%B1%D0%B0%D0%B1%D0%B8%D0%BD%D0%B8-%D0%B2%D1%8A%D0%BB%D0%BD%D0%B5%D0%BD%D0%B8%D1%8F-%D0%BC%D0%B0%D0%BB%D0%B8%D0%BD%D0%B0-%D0%B2%D0%BB%D1%8E%D0%B1%D0%B5%D0%BD%D0%B0-%D0%B2%D1%8A%D0%B2-%D0%B2%D0%BD%D1%83%D1%87%D0%BA%D0%B0-%D1%81%D0%B8-%D0%BD%D0%BE-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D1%8F%D1%82-%D0%B7%D0%B0-%D0%BC%D0%B5%D1%81%D0%B5%D1%86---%D0%B5%D1%82%D0%BE-%D0%B7%D0%B0%D1%89%D0%BE-news748364.html", "text": "Фолкпевицата Малина е на седмото небе, откакто стана баба. В края на януари нейният син Симеон Мечев я зарадва с внучка. Заралийката е още по-горда, понеже момиченцето получи нейното име. Кръшната Малина обаче отсега се кахъри, че ще й се наложи близо цял месец да се раздели с малката си принцеса. Това ще стане през септември, когато пайнерката поема на презокеанско турне. Изпълнителката гостува на българите в САЩ и Канада в края на 2014 г., когато Заралийката с фигура на фитнес модел ще пътува с мини бенд  - с тъпанджия и кларинетист, научи ПИК. Това ще бъде второто турне на Малина в страната на неограничените възможности и тя е много развълнувана от предстоящото пътуване и срещи с българската общност. Триото ще поднесе на нашенците уникален няколкочасов спектакъл. Изпълнителката на \"Не те забравям\" се стреми при всеки удобен случай да бъде в помощ на младите родители при отглеждането на малката Малина. Щастливата баба извади късмет, че синът й, който в момента носи екипа на \"Верея\", се задоми за момиче от Стара Загора и семейството си живее под Аязмото. Така бабата може да вижда внучка си винаги, когато пожелае. изнесе поредица от изключително успешни концерти, а залите едва побраха всички желаещи да се докоснат до шоуто й. Сподели:", "date": "2018.05.07", "title": "БАБИНИ ВЪЛНЕНИЯ! Малина влюбена във внучка си, но се разделят за месец - ето защо..."}
{"url": "http://pik.bg/%D1%83%D0%B4%D0%B0%D1%80-%D0%BE%D0%B1%D0%B8%D1%80-%D0%B2-%D0%B1%D1%83%D1%80%D0%B3%D0%B0%D1%81-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D0%BF%D0%B0%D1%81%D0%B5%D0%BD-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-news748309.html", "text": "Служители на „Криминална полиция“ към ОДМВР-Бургас успяха да разплетат взломна кражба в жк „Изгрев“, което доведе до ареста на опасен рецидивист= Разследващите разкрил преди дни престъплението, което е извършено в началото на годината. На 10-ти ануари, между 10:45 и 11:40 ч., крадецът проникнал в апартамента на 69-годишна бургазлийка в бл. 117 в жк „Изгрев“. За негово нещастие обаче, в жилището нямало пари или ценности и за да не е капо, престъпникът си тръгнал с лаптопа на жената, съобщава \"Флагман\". Криминалистите успели да установят самоличността на бандита, като се оказало, че той е с доста дебело досие. Бургаските полицаи издирили 34-годишният Иван Найденов в Ямбол, където го закопчали. В момента той се намира в ареста, след като Бургаският районен съд му наложи постоянна мярка „задържане под стража“. Сподели:", "date": "2018.05.07", "title": "УДАР! Обир в Бургас доведе до задържането на опасен рецидивист"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D1%8A%D0%BD%D1%88%D0%BD%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-news748367.html", "text": "В посолството на Република България в Пекин на 6 май е постъпила информация от Тибетската алпинистка асоциация, че българският алпинист Боян Петров е в неизвестност от 3 май 2018 г. Боян е участвал в експедиция в Хималаите заедно с още 10 души (1 унгарец, 5 италианци и четирима водачи от непалски произход). Това съобщиха от пресцентъра на Министерство на външните работи. Според получената информация, неговата липса е била забелязана от участниците в експедицията в района на Шиша пангма на около 7500 м надморска височина. Веднага след това са изпратени трима души, за да го издирват. На 6 май сутринта, на 7350 м надморска височина са били открити палатката и спалния чувал, без самия алпинист. Поради внезапно влошаване на метеорологичните условия в района тримата търсачи временно са прекратили издирването. Тибетската алпинистка асоциация е била информирана за случилото се на 6 май в 12.20 ч. местно време от лицето за връзка от района на Шиша пангма. Експедицията е имала разрешение за влизане през Дзилун на 10 април 2018 г., изкачване на връх Шиша пангма и напускане през Дзилун на 9 юни 2018 г. Служители на Асоциацията поддържат връзка с ръководителя на експедицията, който ги е уведомил, че издирването на българския алпинист продължава. Посолствата на България в Пекин и в Делхи са в непрекъснат контакт с местните институции и следят отблизо случая. Сподели:", "date": "2018.05.07", "title": "ИЗВЪНРЕДНО! Външно министерство с последни подробности за изчезването на Боян Петров"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B0%D0%BB%D0%B1%D0%B0%D0%BD%D0%B5%D1%86-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81-%D1%80%D0%B5%D0%BA%D0%BE%D1%80%D0%B4%D0%BD%D0%BE-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE-%D0%B4%D1%80%D0%BE%D0%B3%D0%B0-news748308.html", "text": "The Local, цитирани от \"Фокус\". Албански бизнесмен, въвлечен в опита през февруари да внесе незаконно в страната си 613 килограма колумбийски кокаин в товар банани, е арестуван в Германия. Наркотиците, на пазарна стойност от 180 милиона евро, са открити през февруари в контейнер с банани в пристанището Дуръс, пише Това е най-голямото конфискуване на кокаин в историята на балканската държава. Арбер Чекай, собственик на компанията „Аби Гардън“, за която е бил предназначен товарът банани, е арестуван в петък, 4 май в Дюселдорф при съвместна операция на германската и албанската полиция. Чекай е избягал само часове преди операцията в Драч и от тогава е издирван. Сподели:", "date": "2018.05.07", "title": "Спипаха албанец в Германия с рекордно количество дрога"}
{"url": "http://pik.bg/%D1%83%D0%B6%D0%B0%D1%81-%D0%BA%D0%B8%D0%BB%D0%B0%D1%83%D0%B5%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D0%BE%D1%82%D0%BD%D0%BE%D0%B2%D0%BE-31-%D0%BA%D1%8A%D1%89%D0%B8-%D1%81%D0%B0-%D1%80%D0%B0%D0%B7%D1%80%D1%83%D1%88%D0%B5%D0%BD%D0%B8-news748312.html", "text": "Потоците лава, разтопена скална маса и отровни газове от вулкана Килауеа разрушиха 31 къщи на остров Хавай, предаде Асошиейтед прес, като се позова на местните власти в едноименния щат на САЩ, информира БТА. Вулканът бълва лава на височина от над 61 метра. Над 1700 човека бяха евакуирани. Възможно е част от тях да не могат да се върнат по домовете си поне известно време. Около 240 души прекараха миналата нощ в подслони. Някои от тях получиха разрешение да отидат за малко до домовете си днес, за да приберат свои домашни любимци, лекарства и документи. Учените предсказват още вулканичния изригвания и земетресения, които може да продължат с месеци. Килауеа е един от най-активните вулкани на Земята. Той изригва непрекъснато от 1983 г., посочва АП. Ройтерс отбелязва, че през 1955 г. подобна вулканична дейност в района е продължила 88 дни. Тогава обаче в района на Килауеа са живеели много по-малко хора. ml Сподели:", "date": "2018.05.07", "title": "Ужас! Килауеа изригна отново, 31 къщи са разрушени"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B7%D0%B0%D0%BC-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%BA%D0%B0%D1%81%D0%B0%D0%B1%D0%BE%D0%B2-%D0%BA%D0%BE%D0%BC%D1%83%D0%BD%D0%B8%D1%81%D1%82-%D0%BF%D1%81%D0%B8%D1%85%D0%BE%D0%BF%D0%B0%D1%82-%D0%BE%D0%BF%D0%B8%D1%82-news748365.html", "text": "Валентин Касабов е зам.-председател на ПГ „Обединени патриоти“ в 44-тото Народно събрание. Роден на 6 февруари 1958 г. в Бургас в семейството на лекари. Завършил е българска филология във Великотърновския университет „Св. св. Кирил и Методий“. Главен редактор е на първия опозиционен вестник „Бряг“ (1990-1991 г.) и един от основателите на СДС - Бургас. Особено популярен е с авторското си телевизионно предаване „Паралакс“, което се излъчва по телевизия СКАТ. През май 2011 г. е един от учредителите на партия „Национален франт за спасение на България“, на която е съпредседател. - Не. Действително съм внук на полковник Добри Касабов, който през 1945 г. пробива немския франт в унгарските Алпи, за да се срещне с армията на американския генерал Патън. - Нескромно е да го изтъквам, но е факт, че по майчина линия съм правнук на странджанския поп Стамат Стаматов, който е бил ковчежник на Левски. Не знам дали това ме определя, но така или иначе тази кръв тече във вените ми. Винаги съм се борил срещу неправдата. Това е дълбоко в мен. - Родителите ми, бабите ми. Казвали са ми по няколко думи, но не са го правили с някаква тенденция. Просто така се е поддържал семейният дух, който съм наследил от предците. - Цялата ми фамилия от двете страни, баща ми Кирил Касабов, са лекари, професори, учени, само аз съм издънката. Майка ми е жива и здрава – д-р Лиляна Николова. - Баба ми по майчина линия ме изгледа. Баба Станка беше сербез жена, постоянно ме биеше. Беше здрава странджанка, с много силен дух. Редовно ме млатеше с точилката. Много си я обичах. - Постоянно правех глупости. - Като дете не съм го чувствал така, но когато човек започне да гледа на нещата зряло, тогава придобих усещането, че има нещо капсулиращо. Имаше неграмотни партийни секретари, които издевателстваха по всевъзможни начини. И чувството за справедливост у мен започваше да крещи. - Завършил съм Школата за запасни офицери в Плевен. Непрекъснато имах непоряди, остригваха ме гола глава или бях в ареста. Дори ме изключиха от комсомола, но на другия ден пак ме приеха, защото реактивният взвод под мое командване направи отлични стрелби на бригадно-щабно учение пред руски генерали. Заради фатмашкия примитивизъм изхвърлиха учебниците ми, от които се подготвях за кандидатстване в университета. Въпреки това съм убеден, че казармата правеше мъже и даваше искрата на патриотизма. - Аз съм един от основателите на СДС в Бургас. Това бяха години на романтичната идея за промяна, докато в един момент се появиха хора като Данчо Цонев-Ментата, който съсипа няколко предприятия в града, а и Корнелия Нинова, които се отдадоха на осребряване и откровено разграбване. И така романтичната идея оттече, няма я. В един момент се оказа, че всичко е пари и нищо друго. - Бяхме група приятели около един от дисидентите в Бургас – Стойчо Кьосев, който замина за САЩ. Той имаше клуб „Сократ“, защото е философ, доктор на науките. Оттам тръгнахме в тая посока. Основният политически клуб обаче беше „19 ноември“. Партиите от СДС тепърва се формираха – БЗНС „Никола Петков“, радикалдемократи. - Там вече няма идея, няма дух, няма нищо. Затова се бият. Като го няма пълнежа, остават само примитивни външни изяви. Аз вече дори не искам да ги познавам тези хора. Не е добре. Грозно е. Тази идея отдавна е умряла. Още от времето на Иван Костов. Той направи всичко възможно тази партия и амбициите ѝ да рухнат. Впрочем не е тайна, че Костов е близък приятел на Луканов. Че е негово назначение. Нека не забравяме, че голяма част от хората на СДС тогава са били агенти или откровени измамници, или поставени директно от БКП. Това е. Такъв беше и Костов. Големият грабеж започна с него. Беше част от сценария, но ние бяхме много млади и си мислехме, че светът е нещо прекрасно. Така е, но ако няма негодници и ако имаш достатъчно сили и ресурси да се справиш с тези негодници. За съжаление, негодниците бяха взели държавата в собствените си ръце. И всичко рухна. - Защото прокуратурата не беше нищо друго освен бърсалката на политиците. - Ще ви кажа. През 1991 г. направиха опит да ме убият. Бил съм на 30 и няколко години. Нападателят ми беше на 42 може би. Беше 24 май, след полунощ. Прибирахме се с жена ми Катя. Тогава ми беше още приятелка. Усетих, че някой постоянно върви зад нас. Ние спираме, той спира. Ние продължаваме, той ни следва. Приближихме квартирата. Казах на Катя да бяга нагоре. А аз излязох срещу него. Не го познавах. Попитах го защо ме преследва, а той извади нож. И вика: „Теб ще те убия!“. Попитах го: „Кой те праща?“. Думите му бяха: „Няма да ти кажа“. Бях с голи ръце срещу него и тръгнах. Каквото стане – стане. Аз съм си побойник. Ако ме беше улучил от първия път, щеше да има шанс. Не успя, прибра ножа и хукна да бяга. Не успях да го настигна. Случаят се разчу. Хванаха го. - Оказа се, че човекът е фанатичен привърженик на БКП. Психопат, отключил проблемите си след катастрофа. Той обаче беше тенденциозно настроен и пратен срещу мен. Следил ме е още от обяд от заведението, в което бяхме. Дебнал ме е от стол на барплота. Дори не си е допил едната бира. Това са поне 12 часа. Прокуратурата не реагира, а следователят предложи да се споразумеем и да си стиснем ръцете. Този опит за политическо убийство беше напълно неглижиран, въпреки че той си призна всичко – кой го е накарал, как ме е дебнал, какво е направил. И нищо, въпреки че всичко беше документирано – даже името на човека, подстрекател от БСП. Ясно беше, че са искали да ме ликвидират като политически опонент. Така действаше прокуратурата тогава, затова го разказвам. Мисля си, че сега вече прокуратурата все пак нещо върши. - В „Гергьовден“ бях от гражданската квота. Намери ме и дойде да ме покани Любен Дилов-син. Тогава предаването ми „Паралакс“ беше вече много популярно. Тогава бяхме направили много сериозни разследвания и разкрития за „Свидетели на Йехова“. Подтикнати от сектата, 1996-1997 г. имаше 12 самоубийства на деца сираци. Заплашваха, че ще убият живия родител на детето, ако то не се самоубие публично в училище след часовете примерно. Две успяхме да спасим. Тогава цялата общественост застана зад мен. Разказвахме за грабежите на банките. Бях разпознаваем, хората ме знаеха по име. „Атака“ пък е част от проекта СКАТ на Валери Симеонов. Това е истината. Валери Симеонов и телевизия СКАТ създадоха две партии – „Атака“ и НФСБ. Той е идеолог и на двете. НФСБ започнахме да го правим заедно с Валери. Той тогава дори не искаше да се занимава с политика, но стоеше отзад – зад всяко нещо. Валери Симеонов създаде и „Атака“ – с пари, с коли, с телевизия. - Така се оказва. А и вече знаем, че политическите партии плащат на големите медии. - Волен Сидеров е продукт на „Атака“, а не обратно. Той е продукт на СКАТ. Двигателят е Валери Симеонов. Той покани Божидар Димитров. Той е вдъхновителят на патриотичните и фолклорни предавания още когато масово ни заливаха чалга и американски програми. Всички тогава се смееха на СКАТ. Оттам тръгна патриотизмът, който сега е много модерен. - Политиката е състояние на възможното. С 27 души правим немалко неща. Предстои да вкараме няколко много важни закона. Разбира се, компромиси се правят, но не и с основните ни ценности, не с основната ни идеология, със същността ни. - Това е зло, което българският народ допусна. Защото, ако използвам тази метафора, говорим за паразити. Те са паразити, които нищо друго през тези 28 години на преход не правят, освен да се впиват в снагата на България и да смучат. Нищо друго. Някой да каже нещо позитивно, което те са направили за България? - Това са пълни глупости. Абсолютни измислици. Това са твърдения, които защитават обръчите от фирми и краденето. Но има едно голямо „но“. Те съществуват вследствие на недостатъчната сетивност в душата на българина. Не сме дорасли толкова, че да ги изхвърлим. А как ще стане? На изборите. В никакъв случай не говорим за насилие. Ако българите излязат и гласуват всички заедно, тези нямаше да са в политиката. Те са част от този изначално заложен от Луканов модел на прехода. - Имам пораснала дъщеря. Казва се Лиляна и е мениджър в една голяма фирма. Съпругата ми Катя е разследващ журналист. - Ходя на фитнес. Преди години ходех на бокс. Мисля отново да започна да влизам в залата. Боксът е нещо прекрасно като спорт. Почивам си най-вече край морето в България. Дори извън сезона, когато е студено и над водата се стели мъгла. Плувам. Морето е най-голямата стихия за мен. Планината е красива, виждам го, знам го, но за нея нямам сетива. Не ме грабва така, както морето. - Не мога да си позволя домашни любимци, защото това е отговорност. Ежедневието ни е толкова динамично, че няма да има кой да се грижи за тези същества. Не мога да оставя животинче на произвола на съдбата. - Живо се интересувам от окултизъм. Като духовност и философски насочености. Не като религиозен фанатизъм. Сподели:", "date": "2018.05.07", "title": "САМО В ПИК И \"РЕТРО\"! Зам.-председателят на патриотите Валентин Касабов: Комунист психопат опита да ме убие! (УНИКАЛНИ СНИМКИ)"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D1%81%D0%BB%D0%BE%D0%B6%D0%B8-%D0%B2-%D0%BC%D0%B0%D0%BB%D0%BA%D0%B8%D1%8F-%D1%81%D0%B8-%D0%B4%D0%B6%D0%BE%D0%B1-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%BE%D1%8F%D0%B2%D0%B5%D1%82%D0%B5-%D1%81%D0%BC%D0%B5%D0%BB%D0%BE%D1%81%D1%82-%D0%B8-%D0%BD%D0%B0%D0%B4%D1%81%D0%BA%D0%BE%D1%87%D0%B5%D1%82%D0%B5--news748359.html", "text": "Евродепутатът от ГЕРБ/ЕНП Андрей Ковачев публикува коментар във Фейсбук относно визитата на президента Румен Радев в Македония, видя ПИК. „Не мога да скрия разочарованието си от това, което направи Президентът Радев вчера! Дойде на военното гробище в Ново село (за първи път български Президент идва), седя 25 минути, каза нещо, че някакви неопределени \"политически домогвания\" били причината за унищожаването на българските военни паметници, не уважи хората дошли на това свято място и хукна да се среща с македонския президент в Дойран, който два пъти ни излъга - веднъж, че ще дойде в София на парада и втори път, че ще дойде на Ново село на церемонията. Президентът Радев не трябваше да се унижава и да напуска церемонията в началото още, за да се среща с Георги Иванов! Господин Президент, не някакви неопределени \"политически домогвания\", а комунистическата диктатура поругаваше и унищожаваше българските военни светини. Проявете смелост и надскочете своите пристрастия към комунизма и Георги Димитров, националният предател, кажете истината и отдайте почит към жертвите на комунизма! Чакаме Ви на Белене! За съжаление съм убеден, че няма да дойдете :(. А ето и цитата от Румен Радев: \"В продължение на десетилетия бяхме свидетели как паметници и гробове на български офицери и войници извън пределите на днешна България, ставаха жертви на политически домогвания и бяха разрушавани, взривявани, изравнявани със земята и поругавани. Днес времената са други”, написа Ковачев във Фейсбук. Сподели:", "date": "2018.05.07", "title": "ГОРЕЩО В ПИК! Евродепутат сложи в малкия си джоб Румен Радев: Проявете смелост и надскочете своите пристрастия към комунизма!"}
{"url": "http://pik.bg/%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB-%D1%81-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD-%D0%BC%D0%BE%D0%BB%D0%B5%D0%B1%D0%B5%D0%BD-%D0%B7%D0%B0-%D0%B2%D1%81%D1%82%D1%8A%D0%BF%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%83%D1%82%D0%B8%D0%BD-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%8F-%D0%BF%D0%BE%D1%81%D1%82-news748281.html", "text": "Четвъртият в историята на съвременна Русия молебен на патриарх Кирил за служба на отечеството в чест на президента Владимир Путин ще бъде извършен днес, 7 май в Благовещенския събор на Кремъл. Това е съобщил прессекретарят на патриарха свещеник Александър Волков. \"Днес ще бъде извършен също благодарствен молебен, в който ще бъде измолено от Бога да даде сила и премъдрост на нашия държавен глава в управлението на страната и съзиданието на мир и благоустроение на цялата държава\", съобщава той. В последните десетилетия инаугурацията на президента на Русия се извършва в пасхалните дни - в течение на 40-те дни след Възкресение Христово. Сподели:", "date": "2018.05.07", "title": "Патриарх Кирил с тържествен молебен за встъпването на Путин на президентския пост "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%83%D1%82%D0%B8%D0%BD-%D0%BE%D1%82%D0%BD%D0%BE%D0%B2%D0%BE-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%D1%80%D1%83%D1%81%D0%B8%D1%8F-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news748375.html", "text": "ТАСС. Путин се закле, след което председателят на Конституционния съд Валерий Зоркин му връчи символите на държавната власт и обяви встъпването му в длъжност. В Кремъл започна церемонията по встъпване в длъжност на президента на Русия. След по-малко от час Владимир Путин за четвърти прът поема най-високия държавен пост в страната, предава В началото на церемонията в Андреевската зала на Големия Кремълски дворец знаменосци от ротата на караула внесоха държавния флаг на Русия и президентския стандарт. Сподели:", "date": "2018.05.07", "title": "ИЗВЪНРЕДНО В ПИК! Путин отново начело на Русия (ВИДЕО/СНИМКИ/ОБНОВЕНА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%BE%D0%BA%D0%BE%D1%80%D0%B8%D1%82%D0%B5%D0%BB-%D0%BD%D0%B0-%D0%B5%D0%B2%D0%B5%D1%80%D0%B5%D1%81%D1%82-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B2-%D1%85%D0%B8%D0%BC%D0%B0%D0%BB-news748368.html", "text": "Новината, че от три дни няма връзка с алпиниста Боян Петров, сериозно притесни неговите колеги алпинисти. Петров, който се стреми към уникално постижение с цяла колекция от осемхилядници, е в неизвестност от 3 май. Последната му цел е високият 8023 м връх Шиша Пангма в Хималаите. потърси за повече информация алпиниста Петко Тотев, който през 2004 година изкачи най-високия връх на планетата Еверест. \"Имаме и ние информация, но нищо повече. Нека да изчакаме малко. През 2004 година с Тенди бяхме три дни без връзка, но всичко вървеше нормално. Реално нашата експедиция нямаше връзка с нас по чисто технически причини. Наистина нека да изчакаме. Дай Боже нещата да не са такива, каквито за съжаление най-вероятно ще се потвърдят\", сподели притеснен Тотев. \"Начинът, по който Боян изкачва върховете не му позволява да избира трудните маршрути. Качва ги по най-достъпните маршрути. В това няма нищо лошо. Всеки голям връх е труден. Има върхове, които малко се изкачват, защото дори и най-лесните маршрути всъщност са много опасни. Такъв връх е Анапурна. Други пък попадат в проблемни райони, други се затварят по чисто екологични причини. Понякога и от чисто естетична гледна точка хората търсят изкачване, което да ги удовлетвори като район\", каза алпинистът за целта на Петров - връх Шиша Пангма. \"Боян вървеше много хубаво, много уверено по този път да направи тази колекция от върхове. Но всичко това крие много рискове. Ако беше много лесно, никой нямаше да се стреми към него, дори и по тези по-лесни маршрути. Но изкачването на всеки един връх е едно сериозно предизвикателство. Вижте какво стана в Швейцария – изключително подготвени хора, с много точна прогроза по часове, но изведнъж нещо се оказва, че вероятно в тази прогноза нещо не е съвсем догледано\", продължи той. \"Това засяга много хора, близки и приятели... Нека единственият повод да се споменава за алпинизма да не е смъртта на наши колеги\", завърши Тотев. Неговата липса е била забелязана от участниците в експедицията в района на Шиша Пангма на около 7500 м надморска височина. Веднага след това са изпратени трима души, за да го издирват. На 6 май сутринта, на 7350 м надморска височина са били открити палатката и спалния чувал, без самия алпинист. Поради внезапно влошаване на метеорологичните условия в района тримата търсачи временно са прекратили издирването. Сподели:", "date": "2018.05.07", "title": "САМО В ПИК! Покорител на Еверест с шокиращи разкрития за изчезването на Боян Петров в Хималаите - има ли надежда за алпиниста"}
{"url": "http://pik.bg/%D0%BB%D1%8F%D1%82%D0%BE%D1%82%D0%BE-%D0%B7%D0%B0%D1%81%D0%B8%D0%BB%D0%B8-%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B8%D1%8F-%D0%BF%D0%BE%D1%82%D0%BE%D0%BA-%D0%BA%D1%8A%D0%BC-%D0%B3%D1%8A%D1%80%D1%86%D0%B8%D1%8F-news748321.html", "text": "Protothema, цитирани от \"Фокус\". От 1 до 5 май включително общо 831 бежанци и мигранти са достигнали до северните егейски гръцки острови. От тях 554 са достигнали до Лесбос, 218 до Хиос и 50 до Самос. Въпреки обещанията на гръцкия министър-председател Алексис Ципрас, че скоро ще бъде открито решение, местните жители остават скептични, пише Междувременно трима испанци и двама холандци от арабски произход – членове на неправителствени организации ще бъдат съдени в съда на град Митилини на остров Лесбос по обвинение, че незаконно да транспортирали мигранти в Гърция. Според обвинението те са заловени през януари от бреговата охрана в моторница, която е теглила на буксир надуваема лодка, пълна с мигранти. Допълнително на 7 май ще бъдат съдени и шестима души, протестирали по време на скорошното посещение на Ципрас на острова. Те са обвинени, че са нарушавали спокойствието и са се опитвали да нанасят щети. Сподели:", "date": "2018.05.07", "title": "Лятото засили мигрантския поток към Гърция"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B6%D0%B5%D0%BD%D0%B0%D1%82%D0%B0-%D0%B4%D0%BE-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B8%D0%BC%D0%B0-%D0%BB%D0%B8-%D0%BD%D0%B0%D0%B4%D0%B5%D0%B6%D0%B4%D0%B0-%D0%B7%D0%B0-%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%B0-news748376.html", "text": "Боян Петров е тръгнал един ден преди останалите, така че когато те са стигнали до третия лагер, в този момент той най-вероятно се е качвал към върха. Това заяви Радослава Ненова, жената до Боян Петров. Именно тя сигнализира чрез профила си във Фейсбук за изчезването на алпиниста. Изчезването на Боян е било регистрирано от участниците в експедицията в района на Шиша Пангма на около 7500 м надморска височина. Веднага след това са изпратени трима души, за да го издирват. На 6 май сутринта на 7350 м надморска височина са били открити палатката и спалният чувал без самия алпинист. Поради внезапно влошаване на метеорологичните условия в района тримата търсачи временно са прекратили издирването. „Те са решили да не остават, защото времето им се е сторило тежко. Той – вероятно заради лошото време или нещо друго, не е могъл да слезе. Сателитният му телефон е в долу в базовия лагер, така че не могат и да го чуят”, каза пред Би Ти Ви Радослава Ненова. „За такава височина е много дълъг период от време, там всичко трябва да е бързо, но пък останалите от експедицията казаха, че в един по-долен лагер има достатъчно храна, кислород – всичко за оцеляване, така че си представям, че просто може би е стигнал до този лагер и чака да се оправи времето, за да слезе още по-надолу”, отбеляза тя. По думите ѝ спасителна акция в момента не е възможна. „В момента се опитвам да организирам спасителна акция, която е възможно най-рано да тръгне утре, пак заради времето. Сигурно е, че Боян е взел най-добрите решения, за да оцелее, така че вярвам в добрия изход на цялата ситуация”, допълни Радослава Ненова. „Най-рано утре ще тръгнат да го търсят. Държа постоянна връзка с тях по сателитния телефон. В планината хората стават повече от семейство и знам, че ще направят всичко по силите си тази история да завърши добре”, посочи още Радослава. Сподели:", "date": "2018.05.07", "title": "ОТ ПОСЛЕДНИТЕ МИНУТИ! Проговори жената до Боян Петров! Има ли надежда за алпиниста..."}
{"url": "http://pik.bg/%D0%B1%D1%83%D0%BC-%D0%BD%D0%B0-%D0%BA%D1%8A%D1%80%D0%BB%D0%B5%D0%B6%D0%B8-%D0%B2%D0%B0%D0%B4%D1%8F%D1%82-%D0%BF%D0%BE-20-%D0%B3%D0%B0%D0%B4%D0%B8%D0%BD%D0%B8-%D0%BD%D0%B0-%D0%B4%D0%B5%D0%BD-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-news748319.html", "text": "От април досега около 150 се случаите на хора, които са потърсили лекарска помощ, за да извадят забит в тялото им кърлеж. Това обясни дежурният екип на спешната болница „Н. И. Пирогов“, съобщава „Монитор“. Средно на ден минават по 10-20 пациенти, като повече от тях идват, след като не са успели да извадят кърлежа и той се е скъсал. Те опитват сами, но не всеки умее. Кърлежите се късат и пациентите идват с останали части от тялото на паразита, тъй като не са успели да го извадят целия, допълниха от екипа. Докторите обясниха, че за ваденето на впитите животинки най-много помага йод-бензина, тъй като той ги успива и по този начин те се вадят по-лесно. Припомниха, че олиото вече не се практикува, защото то задушава кърлежа и той може да повърне. Ако това се случи и той е заразен, същото ще се случи и с този човек, който е ухапан. На някои от пациентите се дава и антибиотик (зинат). До това се стига, ако мястото, където е забит кърлежът, е по-зачервено, приблизително колкото големината на една стотинка. Това се прави и ако животното е престояло повече от 2-3 дни. Освен че се дава антибиотик, екипите съветват ухапаното място да се наблюдава. Ако получат по-голямо зачервяване, е най-добре пациентите да се насочат към инфекциозна болница. Също така след 15 дни при желание те могат да си направят и кръвна проба. Ако кърлежът е цял, всеки, който иска, може да го занесе и в Института за заразни и паразитни болести за изследване. От дежурния екип обясниха още, че предстои пик на случаи от ухапани от кърлежи. Според тях през май и юни, дори и юли засегнатите от паразитните твари ще бъдат повече. Те припомниха, че е имало и по 100 случая на месец през предните години, но все още не могат да преценят колко ще са това лято. От екипа успокоиха хората, тъй като София не е в регион с бум на кърлежи, и уточниха, че случаите са 1:1000, но все пак няма как да се обезпаразитят всички площи. Девет екипа обработват зелените площи на София срещу кърлежи и ларви на комари край водните обекти. Те работят от началото на април от 5.00 часа до 10.00 часа при подходящи метеорологични условия при сухо време. Под контрола на районните кметове се коси в квартални градинки и в междублоковите пространства. Сподели:", "date": "2018.05.07", "title": "Бум на кърлежи, вадят по 20 гадини на ден в \"Пирогов\""}
{"url": "http://pik.bg/%D1%87%D0%B5%D1%80%D0%B5%D1%88%D0%B8-%D1%89%D0%B5-%D0%B8%D0%BC%D0%B0-%D1%81%D1%82%D0%BE%D0%BF%D0%B0%D0%BD%D0%B8%D1%82%D0%B5-%D0%BE%D1%87%D0%B0%D0%BA%D0%B2%D0%B0%D1%82-%D0%B4%D0%BE%D0%B1%D1%80%D0%B0-%D1%80%D0%B5%D0%BA%D0%BE%D0%BB%D1%82%D0%B0-news748322.html", "text": "Добра реколта от череши очакват тази година стопаните. \" На места вече започна брането на ранните сортове, които тази година са ще са на по-висока цена. В същото време производителите се оплакват от масови кражби. Крум Мирчев отглежда около 10 декара череши край пловдивското село Брестник. Заради топлата пролет реколтата тази година ще е по-качествена от миналогодишната, прогнозира производителят. \" Надявам се да започнем на цена от 4-5 лева. От там нататък зависи от търговците колко са склонни да ни дават, защото веригата е навързана\", споделя пред БНТ Крум. Сподели:", "date": "2018.05.07", "title": "Череши ще има! Стопаните очакват добра реколта "}
{"url": "http://pik.bg/%D0%BF%D0%BE%D0%BB%D0%B7%D0%B8%D1%82%D0%B5-%D0%BE%D1%82-%D0%BE%D1%80%D0%B0%D0%BB%D0%BD%D0%B8%D1%82%D0%B5-%D0%BB%D0%B0%D1%81%D0%BA%D0%B8-news748298.html", "text": "Всички знаем, че сексът е полезен за здравето и има редица изследвания, които доказват, че той ни влияе добре. Оказва се, че и френските ласки са полезни за здравето и психическото състояние на двата пола и особено на жените. Укрепване на отношенията „Френската любов“ е начин да се изрази отношение към мъжа и към жената. Той създава по-близка връзка между партньорите. Вие командвате положението В онези моменти вие контролирате положението и можете да контролирате мъжката възбуда и сами да решавате кога ще преминете към вагиналния секс или да спрете и да смъкнете градуса на възбуда. Самооценка Когато получите похвала от мъжа, вие чувствате своята значимост и желание и занапред да правите приятни неща и да се усъвършенствате. Което ще доведе позитиви за вас – съответно по-често ще получавате орален секс. Доволният мъж в знак на привързаност и благодарност несъмнено ще иска да ви върне жеста. Намалява стреса Какво по-приятно лекарство против стрес от оралната любов? Доказано е, че по време на акта се отделят много хормони на щастието и след това се чувствате доста по-добре. Намалява риска от сериозни заболявания Доказано е, че жените, които правят орална любов два пъти седмично са много по-малко предразположени към развитието на тежки заболявания като рак на гърдата. Подобрява съня Оралният секс е най-доброто сънотворно. Спермата съдържа мелатонин, който спомага да имате здрав и пълноценен сън. Най-важното е да се отпуснете , да зарежете стереотипите и да се отдадете на чувствата си и на това, което ви се иска да правите. Това е най-добрият и сигурен начин да съхраните щастливите си отношения и самите вие да се чувствате добре. Сподели:", "date": "2018.05.07", "title": "Ползите от оралните ласки"}
{"url": "http://pik.bg/%D0%B1%D1%83%D0%BC-%D0%BD%D0%B0-%D1%81%D0%B2%D0%B0%D1%82%D0%B1%D0%B8%D1%82%D0%B5-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D1%81%D0%BA%D0%BE-news748267.html", "text": "Регистрираните юридически бракове през 2017 г. в област Кюстендил са 371 - с 82 повече спрямо предходната година. От всички регистрирани бракове 74.7% (277) са сред населението в градовете, докато в селата са сключени 94 брака. Коефициентът на брачност е 3.0‰, като през 2016 г. той е бил 2.3‰, през 2015 г. -  2.6‰, а през  2001 г. -  3.6‰, сочат данните на НСИ. През 2017 г. средната възраст при сключване на първи брак за мъжете и жените е съответно 31.4 и 28.4 години. Броят на разводите в областта през 2017 г. е 176, или с 22 по-малко от регистрираните през 2016 година. От всички прекратени бракове 81.3% се отнасят за населението в градовете. Сподели:", "date": "2018.05.07", "title": "Бум на сватбите в Кюстендилско"}
{"url": "http://pik.bg/%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%B7%D0%BB%D0%B0%D1%82%D0%BD%D0%BE-%D1%86%D0%B0%D1%80%D1%81%D0%BA%D0%BE-%D0%B5%D0%B2%D0%B0%D0%BD%D0%B3%D0%B5%D0%BB%D0%B8%D0%B5-news748269.html", "text": "Възможността дарените на църквата „Св. Николай“ в Плевен от руския император Николай II позлатено евангелие и златен кръст да бъдат изложени пред гражданите и гостите на областния град са обсъдили членът на ИБ на АБВ Румен Петков и митрополит Игнатий. Петков взе участие в честванията, посветени на 200-годишнината от рождението на Царя Освободител Александър ІІ, които се проведоха в Плевен. Заедно с директора на Руския културно-информационен център Павел Журавлев и кмета на града Георг Спартански политикът от малката извънпарламентарна лява партия поднесе цветя и венци пред паметниците на Цар Освободител и ген. Тотлебен. Сподели:", "date": "2018.05.07", "title": "Показват златно царско евангелие  "}
{"url": "http://pik.bg/%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D0%B2%D1%8F%D1%80%D0%B0%D1%82%D0%B0-%D0%BC%D0%BE%D0%BD%D0%B0%D1%81%D0%B8-%D0%BA%D1%80%D0%B0%D0%B9-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D1%81%D0%B5-%D0%B7%D0%B0%D1%85%D0%B2%D0%B0%D0%BD%D0%B0%D1%85%D0%B0-%D1%81-%D0%BC%D0%BE%D0%B4%D0%B5%D1%80%D0%B5%D0%BD-%D0%B1%D0%B8%D0%B7%D0%BD%D0%B5%D1%81-%D0%B7%D0%B0-%D0%B4%D0%B0-%D0%BF%D0%BE%D1%81%D1%82%D1%80%D0%BE%D1%8F%D1%82-%D1%86%D1%8A%D1%80%D0%BA%D0%B2-news748232.html", "text": "Монасите от манастира „Благовещение“, намиращ се край кюстендилското село Копиловци, залагат изцяло на биоземеделие. Братята, които са около десетина на брой, от сутрин до вечер се грижат за стотиците декари овощни насаждения, зеленчуци и животни, пише \"Монитор\". „Ние работим на принципа на старите земеделци, които са били със затворен цикъл. Например за да има овощарство, трябва да има оборски тор от животните. Затова отглеждаме крави и овце, а от миналата есен и кокошки. Само за няколко месеца вече имаме над 200 кокошки и 80 пиленца“, разказва игуменът на манастира отец Касиан. С усмивка белобрадият мъж обяснява, че дори по Великден едва успял да снабди хората с яйца. „Не мога да кажа точно колко сме продали, но те не стигнаха. Всички знаят как отглеждаме животните и затова имаше огромно търсене“, казва още игуменът. Той, както и повече земеделци в Кюстендилско, се оплаква, че голяма част от овошките – кайсии и праскови, измръзнали по време на студовете през през март. „И тази година имаше проблеми. Или ще има градушка, или слана, винаги нещо куца. Какво да се прави, природа... Надеждата ми е продукцията от ябълки и круши да компенсира загубите“, казва дядо Касиан. Игуменът на „Благовещение“ отглежда с монасите около 1000 декара овошки. Работливите братя могат да се похвалят със засадени над 100 декара картофи, от които също очакват добра реколта. „И сега ме сварвате на полето с трактора. В момента бързаме да приключим с пролетниците – да засеем овес, люцерна за животните и просо за кокошките. Няма как всичко правим сами. Не разчитаме на субсидии, със собствени сили постигаме всичко. Преди време наемахме и работници, но определено работата не им беше по сърце. Искаха само пари да получават и не правеха нищо с желание. Ето, мога да ви кажа, че предния ден си легнах в 4 часа сутринта, защото трябваше да напръскам овошките. Всичко това е много труд, изисква време и сили“, обяснява още работливият игумен. Целогодишно монасите от манастира „Благовещение“ излагат продукцията си на различни пазари в столицата. „И в момента имаме наша сергия с продукция на столичния пазар. Сега продаваме спанак, маруля, лук, чесън, репички, мед. Скоро ще започнем да продаваме и разсад - домати, краставици, пипер, който е изцяло биопроизведен, без торене. Преди известно време ни беше направена проба на марулята и се оказа, че нашата е най-чиста от всички производители в страната. Именно затова много хората идват от различни части на страната, за да си купят от нас продукция, обяснява дядо игумен. Що се отнася до увеличаването на обработваемите площи, за момента братята от манастира казват, че е невъзможно. „При мен са идвали хора, които ми предлагат без нищо да обработваме земята им, за да не пустее, но не ни стигат силите, просто има много работа“, обяснява друг от монасите. „Предстои ни последният етап от строежа на храма. Всяка една стотинка, изкарана с много труд и пот на челото, я влагаме в него. Започнахме градежа някъде преди около 13 години и сами можете да видите резултата“, разказа отец Касиан. Той добави, че за първи път се \"ражда\" цял нов манастирски комплекс - с църква и параклис, с помещения за монасите, миряните и с помощни сгради за живота на светата обител. „Поради всенародното неразбиране на нашата дейност официално се говори, че се занимаваме с нечисти дела и едва ли не парите, които влагаме, са с цел някаква далавера. Това е проблем на промененото мислене на съвременния човек, който във всичко търси корист. Не могат да приемат, че има хора, които отдават живота си в служба на Бога“, категоричен е игуменът на светата обител. Сподели:", "date": "2018.05.07", "title": "В ИМЕТО НА ВЯРАТА! Монаси край Кюстендил се захванаха с модерен бизнес, за да построят църква"}
{"url": "http://pik.bg/%D0%BF%D1%80%D0%BE%D0%BB%D0%B5%D1%82%D0%B5%D0%BD-%D0%BF%D1%80%D0%B0%D0%B7%D0%BD%D0%B8%D0%BA-%D1%80%D0%BE%D0%B7%D0%BE%D0%B1%D0%B5%D1%80%D1%8A%D1%82-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%BE-%D0%B4%D0%BD%D0%B8-news748268.html", "text": "Маслодайните рози край Казанлък цъфнаха. До десетина дни се очаква да започне и самата кампания по прибирането на розовия цвят от полето. Розопреработватели и розопроизовдители, както и търговци се въздържат от прогнозни цени, заради все още липсата на такива и \"опипването\" на пазара. Предполагаемата начална цена за килограм набран розов цвят е около 1 лев за розоберач. Изкупната по традиция зависи от предлагането и качеството на цвета. Неофициално се очаква търговците да започнат да купуват от нива на 3 лева за килограм цвят. За поредна година се очаква и сериозен дефицит на розоберачи, което от своя страна ще надигне и цената за бране. По традиция в района на Казанлък масовият розобер започва около 12-ти май, със седмица по-рано стартира той в районите на запад от Казанлък. Средно по 400 килограма цвят от декар очакват розопроизводителите в района. Сподели:", "date": "2018.05.07", "title": "ПРОЛЕТЕН ПРАЗНИК! Розоберът започва до дни"}
{"url": "http://pik.bg/55-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BC%D0%B0%D1%81%D0%BE%D0%B2%D0%B8-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87%D0%B8-news748270.html", "text": "13 години се точи дело за групово изнасилване на малолетна! Изродите получиха 55 години затвор . ВКС наложи общо наказание от 12 години „лишаване от свобода“ на Осман Сюлейман (на 31 г.), 11 години „лишаване от свобода“ на Исмаил Али (на 35 г.), 10 години „лишаване от свобода“ на Орхан Хюсеин (на 38 г.), 10 години „лишаване от свобода“ на Азис Хюсеин (на 33 г.) и 12 години „лишаване от свобода“ на Костадин Неделчев (на 33 г.), за извършени две престъпни деяния. Сподели:", "date": "2018.05.07", "title": "55 години затвор за масови изнасилвачи"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%BF%D1%80%D0%B8%D0%B1%D0%B8%D1%80%D0%B0%D0%BD%D0%B5-%D1%85%D0%B8%D0%BB%D1%8F%D0%B4%D0%B8-%D1%82%D1%80%D1%8A%D0%B3%D0%B2%D0%B0%D1%82-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%BF%D1%8A%D1%82-news748273.html", "text": "Хиляди тръгват на път в последния от трите почивни дни. За да се улесни трафика, от АПИ информират, че от 14 ч. до 20 ч. се забранява движението на камиони над 12 тона  по автомагистралите и най-натоварените пътища. За улеснение на трафика през Владая от 10 до 20 ч. ще има две ленти за тези, които се прибират към столицата. Необходимо е шофьорите да карат внимателно и със съобразена скорост, спазвайки въведените ограничения, пътната сигнализация и указанията на \"Пътна полиция\", която следи и предприема необходимите действия за организацията на трафика. Синя и зелена зона в София и днес няма да работят. Сподели:", "date": "2018.05.07", "title": "ГОЛЯМОТО ПРИБИРАНЕ! Хиляди тръгват отново на път"}
{"url": "http://pik.bg/%D1%81%D0%BB%D0%B0%D0%B1%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B4%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news748287.html", "text": "Слаб трус е регистриран в Македония в близост до границата с България, показва справка на сайта на Националния институт по геофизика, геодезия и география към БАН. Трусът е с магнитуд 2.1 и е отчетен малко след полунощ. Епицентърът на земетресението е на територията на Община Царево село, Македония. Сподели:", "date": "2018.05.07", "title": "Слабо земетресение в Македония до границата с България"}
{"url": "http://pik.bg/%D0%B2%D0%B8%D0%BD%D0%BE-%D0%B8-%D0%B3%D1%83%D1%80%D0%BC%D0%B5%E2%80%9C-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BF%D1%8A%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news748310.html", "text": "За четвърта поредна година десетки туристи посетиха пролетния винен тур в Пловдив „Вино и гурме“. Във двудневния фестивал, който се проведе на няколко места в Стария град, участваха 31 винарски изби от цялата страна, които представиха най-интересните си купажи за 2018 година. Традиционните български сортове като мавруд и мерло отново бяха оценени най-високо от журито и посетителите, информира БНТ. \"Това е нашата гордост. Типичен български сорт е маврудът, имаме го в различни версии, отлежало в дъбови бъчви, неотлежало. Доста добре се приема от всички туристи\", каза Адриан Ченков – представител на винарска изба. В четвъртото издание на феста „Вино и Гурме“ своята продукция презентираха не само изби от Пловдивския регион. Дойдоха и винопроизводители от Северна България. Те отчитат ръст на търсенето на бели вина и розета. За добрия вкус на посетителите тази година се погрижиха и 12 шеф-готвачи, които виждат промяна в културата на българина по отношение на правилното съчетаване на вина и храна. А кулинарите съветват, когато съчетаваме бялото виното с храна да използваме традиционни и сезонни местни продукти като например козе сирене и ягоди. Сподели:", "date": "2018.05.07", "title": "\"Вино и гурме“ за четвърти път в Пловдив"}
{"url": "http://pik.bg/%D0%BD%D0%B0%D0%B4-2000-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%BE%D1%82-%D0%B3%D0%BE%D0%BB%D0%B5%D0%BC%D0%B8%D1%8F-%D0%BE%D1%81%D1%82%D1%80%D0%BE%D0%B2-%D0%BD%D0%B0-%D1%85%D0%B0%D0%B2%D0%B0%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%B2%D1%83%D0%BB%D0%BA%D0%B0%D0%BD-news748274.html", "text": "Над две хиляди са евакуираните от Големия остров на Хаваите заради вулкан. Фонтаните от лава достигат до височина 70 метра. Изригванията бяха последвани и от земни трусове, най-силното от които с магнитуд 6,9 по Рихтер. Земетресението се смята за най-мощното от 1975 г. досега. Благодарение на превантивните мерки и навременната евакуация не се съобщава за пострадали хора. Ден след изригването на вулкана Килауеа, Големият остров от Хавайския архипелаг бе разтърсен от две силни земетресения. Първото от тях, регистрирано в 11.30 часа местно време в петък, е било с магнитуд от 5,6 по скалата на Рихтер, а второто, час по-късно, е било със сила от 6,9 по Рихтер. Агенцията за гражданска защита на Хавай съобщи, че заплахата от цунами е била ниска след земетресенията. Сподели:", "date": "2018.05.07", "title": "Над 2000 евакуирани от Големия остров на Хаваите заради вулкан"}
{"url": "http://pik.bg/%D0%B7%D0%B0%D1%89%D0%BE-%D1%81%D0%B2%D0%B5%D1%82%D0%BB%D0%B0-%D1%81%D0%BA%D0%BE%D1%87%D0%B8-%D0%BE%D1%82-3-%D0%B8%D1%8F-%D0%B5%D1%82%D0%B0%D0%B6-%D0%BD%D0%B0-%D0%B1%D0%BB%D0%BE%D0%BA-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news748278.html", "text": "55-годишната Светла Стоева е жената, която се хвърли от 3-ия етаж на жилищен блок в  ж.к “Спартак” в Сандански. Тя бе транспортирана в санданската болница.  Жената е в съзнание, със счупен таз и няколко счупени ребра, съобщава \"Струма.бг\". Светла е имала семейни проблеми. Преди инцидента е била употребила голямо количество алкохол. Сподели:", "date": "2018.05.07", "title": "Защо Светла скочи от 3-ия етаж на блок в Благоевград "}
{"url": "http://pik.bg/%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8%D1%8F%D1%82-%D0%B0%D0%B2%D1%82%D0%BE%D0%B1%D1%83%D1%81-%D0%BF%D0%BB%D0%B0%D0%BC%D0%BD%D0%B0%D0%BB-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B0-%D0%BD%D0%B5%D0%B8%D0%B7%D0%BF%D1%80%D0%B0%D0%B2%D0%BD%D0%BE%D1%81%D1%82-news748277.html", "text": "Техническа неизправност е причината за вчерашния инцидент с автобус на автомагистрала \"Тракия\". Това съобщиха от пресцентъра на МВР. Туристически автобус се запали на магистралата на 5-и км след изхода на София, в посока Варна около 15 ч. вчера. Няма пострадали сред 24-ата пътници. Шофьорът на автобуса е загасил пожара, а водачи на преминаващи автомобили и служители на близка бензиностанция са му помогнали. Заради пожара бензиностанцията остана затворена цели 3 часа от съображения за сигурност, информира Би Ти Ви. Автобусът е украински. В него са пътували художници, които се връщали от пленер на остров Тасос. Сподели:", "date": "2018.05.07", "title": "Украинският автобус пламнал заради техническа неизправност"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B8-%D1%81%D1%82%D1%8A%D0%BB%D0%B1-%D1%80%D0%B0%D0%B7%D0%BC%D0%B0%D0%B7%D0%B0-%D0%BA%D0%BE%D0%BB%D0%B0-news748280.html", "text": "Електрически стълб размаза кола в пловдивския квартал \"Кършияка\". За щастие пострадали няма. Ужасяващият инцидент се е случил на улица \"Порто Лагос\", предава \"Глас.бг\". Клон на дърво се е отчуил от силния вятър и е паднал върху електрическите жици. От тежестта на клона видимо старият и амортизиран електрически стълб се счупил и паднал върху паркираната кола. Сподели:", "date": "2018.05.07", "title": "На косъм от трагедия в пловдивски квартал! Електрически стълб размаза кола"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D1%83%D1%82%D0%B8%D0%BD-%D0%B2%D1%81%D1%82%D1%8A%D0%BF%D0%B2%D0%B0-%D0%B2-%D0%B4%D0%BB%D1%8A%D0%B6%D0%BD%D0%BE%D1%81%D1%82-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BC%D0%B0%D0%BD%D0%B4%D0%B0%D1%82-%D0%BA%D0%B0%D1%82%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%80%D1%83%D1%81%D0%B8%D1%8F-news748314.html", "text": "В Големия дворец в Кремъл в Москва днес ще се състои тържествената церемония по встъпването на Владимир Путин в четвъртия му мандат като президент на Русия, предаде Франс прес. Путин спечели президентските избори в страната на 18 март с 76,7 процента. Това бе най-високият изборен резултат за него, откакто дойде на власт, като при това той бе постигнат при по-висока избирателна активност в сравнение с предишния президентски вот, през 2012 г. През годините на власт Путин се наложи като силния човек в Русия, която той постави отново на първия ред на международната сцена, но с цената на нарастващи напрежения със Запада, отбелязва Франс прес. Поводи за напреженията станаха анексията на Крим, украинската криза, руската намеса в сирийската война, а през последните месеци - и отравянето във Великобритания на бившия руски шпионин Скрипал и дъщеря му Юлия с нервнопаралитично вещество, за което Лондон вини Русия, съобщава БТА. По време на предизборната си кампания Путин направи доста войнствени изказвания и похвали новите руски военни възможности и непобедимите, по думите му, руски ядрени ракети. След преизбирането си руският президент обаче увери, че иска да намали военните разходи през 2018 г. и 2019 г., и отхвърли каквато и да било надпревара във въоръжаването, отбелязва още Франс прес. Церемонията по полагане на клетва от Путин бе предшествана от протести в събота , организирани по призива на опозиционния лидер Алексей Навални в десетки руски градове. Стигна се до много арести, като самият Навални бе задържан, а после - освободен. През 2012 г., преди встъпването в длъжност на Путин за трети президентски мандат, антикремълски протест в Москва прерасна в сблъсъци с полицията и впоследствие редица демонстранти бяха осъдени. Още отсега анализатори вещаят сценарии какво ще се случи през 2024 г., к огато изтече мандатът на президента. По конституция той няма право на ново преизбиране. Руският лидер вече каза, че няма да променя конституцията, и анализатори се чудят кого ще посочи той за свой приемник и дали няма да се повтори сценарият от 2008 г., когато Путин стана премиер при президент Дмитрий Медведев , защото и тогава нямаше право след два мандата да се кандидатира за трети. В нощта на преизбирането си на 18 март Путин отговори на въпрос на журналист дали ще се кандидатира след края на мандата си с думите: \"Шегувате ли се! Какво трябва да направя? Да остана тук до 100 години? Не.\" Засега Путин не е дал индикация кой може да бъде неговият евентуален приемник. Според анализатора Константин Калачов не е изключено и предсрочно оттегляне на президента. \"Той е уморен и разбира, че трябва да си тръгне, докато е във върхова форма\", коментира експертът пред Франс прес. Той прогнозира, че \"оттеглянето (на Путин) ще бъде красиво и неочаквано за всички\". Сподели:", "date": "2018.05.07", "title": "ОФИЦИАЛНО! Путин встъпва в длъжност за четвърти мандат като президент на Русия"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B5%D0%BA%D1%81%D0%BF%D0%B5%D1%80%D1%82-%D0%BD%D0%B8%D1%89%D0%B8-%D0%B4%D0%B5%D0%BF%D1%83%D1%82%D0%B0%D1%82%D1%81%D0%BA%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%82%D0%B8---%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%B2%D0%B7%D0%B8%D0%BC%D0%B0%D1%82-%D0%BD%D0%B0%D1%80%D0%BE%D0%B4%D0%BD%D0%B8%D1%82%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-news748306.html", "text": "Депутатските заплати са функция на това, което прави депутатът - дали той е активен или не. Ако той е просто един натискач на копчета, то тези пари са му много. Но ако е човек, който мисли и който более с проблемите на държавата, то тези пари са му малко. Измерва се по предложените законопроекти и предложенията в зала\". Това заяви за \"Здравей, България\" финансовият експерт Банчо Банов. Миналият месец лидерът на БСП Корнелия Нинова поиска от парламентарната трибуна заплатата на депутатите да бъде намалена до малко над 2900 лева. Сега възнагражденията им  били 3600 лева. Банов обясни, че освен месечното им възнаграждение, на депутатите се полага и сума, равняваща се на 2/3 от заплатата им. Това са 2360 лева, които са предназначени за съветници: \"Тези пари се използват по решение на парламентарната група. Например, докато аз бях в парламента, една парламентарна група си субсидираше с тези пари вестника, други дават дарения, трети ги слагат в партийната каса. Малка част си ги прибират в джоба и тогава всъщност заплатата им става 5900 лева\". \"България сигурно е единствената страна в ЕС, в която депутатите нямат научни съветници с научни степени\", категоричен бе експертът. Сподели:", "date": "2018.05.07", "title": "ГОРЕЩА ТЕМА! Експерт нищи депутатските заплати - ето колко взимат народните представители"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BC%D0%B5%D0%BC%D1%84%D0%B8%D1%81-%D0%B4%D0%B2%D0%B0-%D1%82%D1%80%D1%83%D0%BF%D0%B0-%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news748320.html", "text": "Поредна кървава касапница в СОЩ! В Мемфис, щата Тенеси, неизвестен откри стрелба и уби двама души. Вследствие на нападението са ранени още четирима, съобщава местната полиция. Четиримата ранени са в критично състояние. Причината за стрелбата все още не е установена, съобщават още правоохранителните органи. Според местните медии, убитите и ранените били намерени в една кола. Очевидци на инцидента съобщават, че са чули минимум 13 изстрела и един по-силен шум - като при взрив. Престъпникът е успял да избяга. Обявен е за издирване. Сподели:", "date": "2018.05.07", "title": "ИЗВЪНРЕДНО! Стрелба в Мемфис! Два трупа и четирима ранени "}
{"url": "http://pik.bg/%D0%BD%D0%B0%D0%BF%D0%B0%D1%81%D1%82-%D0%BF%D0%BE%D0%B2%D0%B5%D1%87%D0%B5-%D0%BE%D1%82-80-%D0%BE%D1%82-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8%D1%82%D0%B5-%D1%81%D1%82%D1%80%D0%B0%D0%B4%D0%B0%D1%82-%D0%BE%D1%82-%D0%B0%D0%BA%D0%BD%D0%B5-news748247.html", "text": "Повече от 80% от тийнейджърите страдат от акне. Това каза доктор Маруан Наззал, дерматолог. „Акнето е най-често поставяната диaгноза от дерматолозите, цитирана от \"Фокус\". Съществуват различни причини за появата на акнето. Причините за появата на акнето са себорея, нарушено хормонално равновесие в организма, неправилен начин на живот и хранене, неправилно поддържане и третиране на кожата, общо ниво на интоксикация на организма“. По думите на д-р Наззал себореята представлява нарушение в производството на секрет от мастните жлези. Засиленото отделяне на секрет омазнява кожата, прави я податлива на инфекции, замърсявания, възпаления. Появяват се комедони, гнойни пъпки, по засегнатите области. Себореята е неприятно заболяване, което трябва да се лекува“. Доктора препоръчва да не се прилага самолечение, а да се консултирате с вашия дерматолога. „В резултат от обмяната на веществата в организма се отделят отпадни продукти. В нормален режим на работа човешкият организъм е в състояние да се освободи от тях лесно и безпрепятствено. При неправилен начин на живот и хранене, често осъществяването на тази негова функция е силно затруднено и в организма се натрупват токсини“. Хората с проблемна кожа трябва да прилагат специални грижи. Освен използването на подходяща козметика, има няколко основни правила, които може да се следват в ежедневната грижа за кожата. На първо място при измиване е хубаво да се използва хладка вода. Кожата задължително трябва да се почиства с подходящи медицински продукти. Най- важното правило при проблемна кожа да не се третира самостоятелно. Докосването или стискането на комедоните може само да влоши нещата, каза още доктор Наззал. Сподели:", "date": "2018.05.07", "title": "НАПАСТ! Повече от 80% от тийнейджърите страдат от акне"}
{"url": "http://pik.bg/%D1%80%D1%83%D1%81%D0%B8%D1%8F-%D0%BD%D0%B0%D0%B4%D0%B2%D0%B8-%D0%BD%D0%B0%D0%B4-%D0%B0%D0%B2%D1%81%D1%82%D1%80%D0%B8%D1%8F-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D0%BE-%D1%85%D0%BE%D0%BA%D0%B5%D0%B9-news748248.html", "text": "Русия победи категорично Австрия със 7:0 на световното първенство по хокей в Копенхаген. Други мачове, които се играха днес, завършиха при следните резултати, съобщава \"Фокус\": Канада – Южна Корея 10:0 Германия – Норвегия 4:5 след дузпи Швеция – Чешка република 3:2 Сподели:", "date": "2018.05.07", "title": "Русия надви над Австрия в световното по хокей"}
{"url": "http://pik.bg/%D0%BC%D0%B0%D1%89%D0%B0%D0%B1%D0%BD%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2-news748276.html", "text": "От днес спират трамваите по софийската улица „Граф Игнатиев“ заради ремонт. Предвижда се цялостна реконструкция на емблематичната улица. Трамвайните релси ще бъдат монтирани по нова технология, която да намали шума. Ще бъде реконструиран и площад „Славейков“, а продавачите на книги вече се преместиха в градинката пред хотел „Рила“, припомня БНТ. Очаква се ремонтът да продължи през цялото лято и ще създаде трудности за движението в центъра на столицата. Сподели:", "date": "2018.05.07", "title": "МАЩАБНО! Започва големият ремонт на \"Граф Игнатиев\""}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D1%82%D0%BE%D0%BF-%D1%81%D0%BE%D1%86%D0%B8%D0%BE%D0%BB%D0%BE%D0%B7%D0%B8-%D0%B2-%D0%B5%D0%B4%D0%B8%D0%BD-%D0%B3%D0%BB%D0%B0%D1%81-%D1%83%D1%81%D0%BF%D0%B5%D1%88%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%B7%D0%B0-%D0%B1%D0%BE%D1%80%D0%B8%D1%81%D0%BE%D0%B2-3-%D0%B2%D1%8F%D1%82%D1%8A%D1%80%D1%8A%D1%82-%D0%B4%D1%83%D1%85%D0%B0-%D0%B2-%D0%BF%D0%BB%D0%B0%D1%82-news748296.html", "text": "Успешна първа година и добро бъдеше на кабинета \"Борисов 3\". Такава оценка поставиха социолозите Антоанета Христова, Андрей Райчев и математикът проф. Михаил Константинов в ефира на Нова телевизия. \"Българските граждани са дали оценката. Обективно погледнато оценката е добра. ГЕРБ води с 24 на 20 пункта\", каза проф. Константинов. \"3.71 не е лоша оценка. Добър пишем на добрите ученици и студенти. Затова ми се струва, че оценката е добра. Два параметъра в този кабинет изпъкват сериозно – несравнимата международна дейност, която изпъква ярко на фона на останалите правителства преди него. Това ни кара да се усещаме като фактор в нашата балканска и в европейска страна. На второ място са макропоказателите на икономиката\", заяви Христова. \"Борисов взе властта през 2009 година и настъпи световната криза. Но той управлява толкова дълго, че му се случи и обратното. В момента България върви - икономиката расте. Добра е ситуацията, вятърът духа в платната на правителството\", изказа своето мнение и Андрей Райчев. \"Самото правителство има силни играчи и е много по-добро от \"Борисов 1\" и \"Борисов 2\", допълни той. \"Преди 11 години, когато влизахме в Европейския съюз ние бяхме на 30% от средноевропейския стандарт, жалка история. Сега е 50%. Това показва, че за 10 години в догонващ режим сме успели, това е удивителен процент. А ония другите не стоят да те чакат\", заяви проф. Константинов. \"Това, което не стига на българина, е социалната реформа и политика. Българинът заслужава по-голяма социална среда. Има основания да бъде неудовлетворен от предлаганото му до момента\", допълни го Христова. \"В България не се правят въобще реформи. Ние сме едновременно затлъстели и с мускулни проблеми\", описа ситуацията Райчев. \"Съвсем отговорно го заявявам, че аз по-идиотска класация от тази, в която сме на 111-о място, няма и не съм виждал. Не съм доволен от свободата на медиите в България. На 51-о място се намира държавата Тонга – вестници няма, профсъюзи няма, имат една агенция, там са 30 острова. Не може да сравнявате сливи и краставици – една европейска държава с всички институции с една държава, която отглежда банани и кокосови орехи\", разпалено взе отношение по въпроса със свободата на словото у нас проф. Константинов. \"Много анализатори казват, че мандатът може да не е пълен, но към момента няма такива индикации\", завърши Антоанета Христова. Сподели:", "date": "2018.05.07", "title": "ЕКСПЕРТНО МНЕНИЕ! Топ социолози в един глас: Успешна година за \"Борисов 3\": Вятърът духа в платната на правителството"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B2%D0%B5%D1%87%D0%B5-%D0%BD%D0%B5-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%B7%D0%B0-%D0%BE%D1%82%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-news748249.html", "text": "Посланикът на Франция в Руската федерация Силви Берман заявява, че Франция вече не настоява за оттеглянето на сирийския президент Башар Асад от власт в интервю пред руския вестник Коммерсант. На въпрос на вестника какви цели иска да постигне Франция в Сирия, посланикът отговаря: „Преди всичко борбата с тероризма – и тук сме солидарни с Русия. Първите удари на Франция бяха по Ракка – по така наречената „Ислямска държава“, с чието участие бяха организирани терористични актове по отношение на френски граждани – в това число в концертната зала „Батаклан“ в Париж през ноември 2015 година. Вторият въпрос са бежанците. Ние бихме предпочели сирийците да могат да останат в своята страна, а за това е нужно политическо решение…Ние няма да решаваме от името на сирийския народ, но за безусловното оттегляне на Башар Асад от властта вече не става дума. Идеята, която беше формулирана на Конгреса за сирийски национален диалог в Сочи и която беше одобрена от специалния представител за Сирия (Стефан де Мистура – бел. ред.) предполага формирането на конституционен комитет, който да се заеме с разработка на нова конституция. Но на мен ми се струва, че за сега сирийският режим не се занимава с това“. Сподели:", "date": "2018.05.07", "title": "Франция вече не настоява за оттеглянето на Башар Асад"}
{"url": "http://pik.bg/%D0%B1%D1%8A%D1%80%D0%B7%D0%B8-%D0%BF%D0%B5%D1%87%D0%B5%D0%BD%D0%B8-%D0%BA%D1%8E%D1%84%D1%82%D0%B5%D1%82%D0%B0-%D1%81-%D0%BA%D0%B0%D1%88%D0%BA%D0%B0%D0%B2%D0%B0%D0%BB-news298162.html", "text": "400 г телешко, на кайма 3/4 чаша галета 1/3 чаша песто 1/4 чаша пресен спанак, нарязан ситно 1/4 чаша прясно настърган пармезан или кашкавал 1 голямо яйце, леко разбито щипка сол и черен пипер Сподели:", "date": "2018.05.07", "title": "Бързи печени кюфтета с кашкавал "}
{"url": "http://pik.bg/%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B0%D0%B7%D0%B8%D1%81-%D0%B8%D0%B7%D1%83%D0%BC%D1%8F%D0%B2%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5-news748223.html", "text": "Рая, дъщерята на Азис, е пример не само за класа си, но и за цялото частно училище, в което учи. Четвъртокласничката смаяла с възпитанието си преподавателите в елитното школо. Рая имала обноски на възрастен човек и за разлика от мнозина свои връстници в речника й не присъствали нецензурни думи. Освен това синеоката и русокоса красавица била много старателна и всеотдайна в своето обучение. Получавала все отлични оценки, но не по милост заради това, че е дъщеря на Азис, а заради умствения й багаж, пише столичен седмичник. Сподели:", "date": "2018.05.07", "title": "ЗА ПРИМЕР! Щерката на Азис изумява в училище"}
{"url": "http://pik.bg/%D1%81%D0%B0%D1%89-%D0%BD%D0%B5-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B4%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D1%80%D0%B0%D0%BA%D0%B5%D1%82%D0%BD%D0%B8-%D0%BA%D0%BE%D0%BC%D0%BF%D0%BB%D0%B5%D0%BA%D1%81%D0%B8-%D0%B2-%D0%B4%D0%BE%D0%BD%D0%B1%D0%B0%D1%81-news748250.html", "text": "Заместник министъра по въпросите на временно окупираните територии и вътрешно преселилите се лица Георгий Тука е обяснил защо американските ракетни комплекси Javelin не са разположени по линията на съприкосновение в Донбас, предава РИА Новости. По думите на Тука в дадения момент има известни ограничения от страна на САЩ за използването на тези ракетни комплекси: „Условието е да не се използват тези комплекси непосредствено на линията на съприкосновение“, като заместник министърът обявява, че тази забрана може да бъде отменена във всеки момент. Сподели:", "date": "2018.05.07", "title": "САЩ не разрешават на Украйна да използват ракетни комплекси в Донбас"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%B5%D0%BA%D1%80%D0%B0%D0%BD-%D1%81%D0%B8%D0%BB%D0%B2%D0%B5%D1%81%D1%82%D1%8A%D1%80-%D1%81%D1%82%D0%B0%D0%BB%D0%BE%D1%83%D0%BD-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%E2%80%9E%D1%80%D0%B0%D0%BC%D0%B1%D0%BE-5%E2%80%9C-news748198.html", "text": "Силвестър Сталоун подготвя пети филм за Рамбо, съобщи Контактмюзик. Актьорът, който е вече на 71-години, работи върху сценария на филма. Продуцент ще бъде Ави Лернер. Според \"Скрийн интернешънъл\" снимките ще започнат през септември. В филма Рамбо ще се бори с мексикански картел, след като дъщерята на негов приятел е отвлечена. Първото превъплъщение на Силвестър Сталоун в ролята на Рамбо беше през 1982 г. Силвестър Сталоун работи върху още един франчайз - \"Крийд 2\". В първия филм \"Крийд: Сърце на шампион\", той се превъплъти в друг от емблематичните си образи Роки Билбоа, вече като треньор на сина на големия му съперник на ринга. В началото на годината Силвестър Сталоун се снима в \"Непобедимите 4\", въпреки предположенията, че напуска серията заради разногласия с Лернер. Сподели:", "date": "2018.05.07", "title": "ОТНОВО НА ЕКРАН! Силвестър Сталоун подготвя „Рамбо 5“"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%89%D0%B5-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B0%D1%82-%D0%BE%D1%82%D0%B2%D0%B5%D1%82%D0%BD%D0%B8-%D0%BC%D0%B5%D1%80%D0%BA%D0%B8-%D0%B2-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%82%D1%83%D1%80%D1%86%D0%B8%D1%8F-news748272.html", "text": "Турският външен министър Мевлют Чавушоглу заявява, че Турция може да предприеме ответни мерки в случай, че САЩ се откажат от сделката за закупуване на изтребители F-35 заради покупката на руските зенитно-ракетни системи С-400 в интервю пред телевизионния канал CNN Turk, цитиран от вестник „Правда.ru“. В средата на април помощник държавният секретар на САЩ Уес Мичел казва, че покупката на руските зенитно-ракетни системи може да повлияе негативно на сделката за изтребителите. Освен това група американски сенатори искат да блокират сделката заради арестуването на американския пастор Ендрю Брансън, пише \"Фокус\". САЩ и други страни от НАТО неотдавна заплашиха да въведат санкции срещу Турция по повод сделката с Русия за зенитно-ракетните комплекси Изданието припомня казаното по-рано от турския външен министър: „Турция има намерение да изпълни в пълен обем контракта с Русия за закупуване на ракетните комплекси С-400, независимо от заплахите от страна на съюзниците от НАТО“. Сподели:", "date": "2018.05.07", "title": "Турските власти ще предприемат ответни мерки в случай на американски санкции срещу Турция"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%BA%D0%B0-%D0%BE%D1%87%D0%BD%D0%B8%D1%82%D0%B5-%D0%BB%D0%B0%D0%B7%D0%B5%D1%80%D0%B8-%D0%BD%D0%B0-%D1%81%D1%83%D0%BF%D0%B5%D1%80%D0%BC%D0%B5%D0%BD-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D1%82%D0%B0%D0%BD%D0%B0%D1%82-%D1%80%D0%B5%D0%B0%D0%BB%D0%BD%D0%BE%D1%81%D1%82-news748241.html", "text": "Способността на Супермен да изстрелва лазерни лъчи от очите си може да стане реалност благодарение на шотландски специалисти, пише в. \"Дейли експрес\". Учени от университета \"Сейнт Андрюс\" са разработили лазер на базата на свръхтънки мембрани, като за целта са използвали органични полупроводници. Мембраните са толкова тънки, че могат да се прикрепват към контактни лещи или директно към окото, тъй като са биосъвместими и изключително гъвкави. Благодарение на разработката зрителният орган може да генерира видим зелен лъч върху екран на разстояние около 50 см. Технологията може да намери приложение в защитни етикети за стоки, преносими сензори или като средство за проверка на фалшификати. Сподели:", "date": "2018.05.07", "title": "Уникална разработка! Очните лазери на Супермен могат да станат реалност"}
{"url": "http://pik.bg/%D1%80%D0%B0%D1%81%D1%82%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F%D1%82%D0%B0-%D0%B2-%D0%B4%D0%B6%D0%B0%D0%BC%D0%B8%D1%8F-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news748240.html", "text": "Най-малко 17 души са загинали и други 33 са ранени при експлозията, избухнала в джамия в провинция Хост, в източен Афганистан, съобщи местната полиция. По-рано бе съобщено за 13 загинали и 31 ранени. Афганистанският президент Ашраф Гани поднесе съболезнования във връзка с инцидента и заяви, че това нападение е „оскърбление за демократичните ценности на хората в Афганистан“. Джамията също така се използва като център за регистрация на избирателите. Ройтерс по-рано съобщи, че експлозията най-вероятно е била осъществена дистанционно, а не от терорист самоубиец. Нито една от действащите на територията на страната екстремистки групировки все още не е поела отговорност за нападението. Ашраф Гани обяви за започването на регистрацията на гражданите за парламентарните и местни избори, които трябва да се проведат през октомври тази година. Сподели:", "date": "2018.05.07", "title": "Расте броят на загиналите при експлозията в джамия в Афганистан"}
{"url": "http://pik.bg/%D0%B2%D1%8F%D1%80%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%87%D1%83%D0%B4%D0%BE%D1%82%D0%B2%D0%BE%D1%80%D0%BD%D0%B0-%D0%B8%D0%BA%D0%BE%D0%BD%D0%B0-%D0%B3%D0%BE%D1%81%D1%82%D1%83%D0%B2%D0%B0-%D1%83-%D0%BD%D0%B0%D1%81-news748243.html", "text": "Името на иконата „Скоропослушница“ на света Богородица в превод означава Богородица, която чува нашите молитви. Това разкрива отец Севастиян Йорданов, архиерейски наместник на Бургаската духовна околия. „Тази икона, която ще дойде в Бургас, е чудотворно копие, подарена през 1915 г. в украинската църква „Св. Александър Невски“ в гр. Ананиев- Украйна“, каза още отец Севастиян. По думите му тя ще бъде в Сливенската епархия, повече от месец. В храм „Св. св. Кирил и Методий“ в Бургасще бъде посрещната след празника Гергьовден, следобед, около 17.00 часа. Ще бъде за 3 дни в града. „Всички, които желаят и имат нужда от подкрепата на Божията майка, нека заповядат, за да се помолят пред иконата“, допълни отеца. Сподели:", "date": "2018.05.07", "title": "ВЯРА! Уникална чудотворна икона гостува у нас "}
{"url": "http://pik.bg/%D1%88%D0%BE%D0%BA-18-%D0%B2%D0%B8%D0%B4%D0%B0-%D0%B7%D0%BC%D0%B8%D0%B8-%D1%88%D0%B0%D1%88%D0%BA%D0%B0%D1%82-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B8-news748244.html", "text": "В района на града могат да се срещнат 18 вида змии. Това съобщава херпетологът Георги Попгеоргиев, цитиран от \"Фокус\". „Около града могат да бъдат наблюдавани не повече от 8-9 вида, но освен пепелянката всички останали видове са безопасни за човека. Голяма част от тях са защитени от българското законодателство. Има видове, които са в Червената книга“, каза още Попгеоргиев. По думите му една от най-хубавите популации в Бургаски регион е например на пъстър смок. Има още един вид, който е много интересен и също е в Червената книга – черновратата стрелушка. „Друг вид, който е много интересен и може да се наблюдава около Бургас е леопардовия смок. Те са безобидни и не могат да навредят по никакъв начин на човека“, допълни Попгеоргиев. Сподели:", "date": "2018.05.07", "title": "ШОК! 18 вида змии шашкат бургазлии"}
{"url": "http://pik.bg/%D1%81%D1%82%D0%B5%D1%80%D0%B5%D0%BE%D1%82%D0%B8%D0%BF%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%B2%D1%80%D0%B5%D0%B4%D1%8F%D1%82-%D0%BD%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D0%B2%D0%B8-news748226.html", "text": "Изграждането на връзка не е лесно, всеки от нас гледа на живота от позицията на своя житейски опит. Лайфкоучът Джон Ким споделя седемте стереотипа, които според него пречат за постигане на хармония в отношенията. Без доверие няма здрави отношения. Но множество стереотипи наложени ни от обществото, ни принуждават да се съмняваме в искреността на партньора и да тълкуваме погрешно поведението му. 1. Партньорът не отговаря дълго време – това означава, че нещо не е наред в отношенията Ако не ни отговори на съобщенията в рамките на няколко минути, започваме да търсим песимистично обяснение. Припомняме си, че не го е правил вчера или преди една седмица, започват обвинения в безсърдечие. И след това се оказва, че истината е друга – партньорът е в среща, шофира или е забравил телефона си у дома. Опитайте се да не правите преждевременни изводи. Кажете си, че мълчанието има причини, както и че трябва да научите повече за тях, но по-късно. 2. Той не се опитва да ме целуне на първата среща, значи не му харесвам Обясненията могат да бъдат различни – вие сте на многолюдно място, той е в очакване на подходящия момент, или се страхува от ваша нежелана реакция, тъй като не е сигурен в реципрочността на чувствата. Или пък смята, че целувката на първа среща е лош подход. 3. Той не показва чувствата си публично, значи се срамува от мен Някои са така възпитани и тук влияние оказва семейната среда. Има хора, които обичат целувките, прегръдките, за други – те са неприемливи на публично място. Опитайте се да осъзнаете, че не всички хора са като вас и няма да го приемате обидно. 4. Не обсъжда с мен на момента това, което ме вълнува. Значи не се интересува от мен Това е честа причина за кавги. Някои хора им харесва и държат да обсъдят даден проблем на мига. Но трябва да приемем, че други предпочитат да оставят за по-късно деликатните въпроси. Да помислят върху тях преди да започнат разговор. 5. Той отказва да прави секс с мен. Значи повече не го привличам Често срещано при младите хора, но когато те натрупат житейски опит това не е никаква драма. Невинаги можеш да искаш секс. Има дни, когато сме уморени физически и психически, понякога в лошо настроение. Един зрял, разбиращ партньор не приема отхвърлянето като лична нападка. 6. Той не казва „Обичам те“. Значи не е заинтересуван от отношенията ни Много хора се обясняват в любов и очакват същия отговор веднага. И ако не чуят „Обичам те“ приемат, че партньорът е безразличен към тях. Може би просто не е свикнал да казва такива думи. Не го натискайте, всичко си има своето време. 7. Той е груб с другите, но с мен е мил и нежен Бягайте от такъв партньор без да се обръщате! За съжаление, това е горчивата истина, която са осъзнали мнозина. Сподели:", "date": "2018.05.07", "title": "Стереотипите, които вредят на връзката ви"}
{"url": "http://pik.bg/%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D1%80%D0%B0%D0%B2%D0%B5%D0%BD-%D1%81-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-news748253.html", "text": "Барселона и Реал Мадрид завършиха наравно 2:2 на Камп Ноу в най-очакваното дерби в испанската Лига. Головете отбелязаха Суарес и Меси за Барселона и Роналдо и Гарет Бейл за Реал Мадрид. Сержи Роберто остави домакините от Барселона с човек по-малко цяло полувреме, след като беше изгонен за неспортменска проява. Каталунците вече си осигуриха шампионската титла, а Реал Мадрид остава на 3-то място с 72 точки, три по-малко от Атлетико Мадрид,, които имат и мач повече. Сподели:", "date": "2018.05.07", "title": "Барселона направи равен с Реал Мадрид"}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%87%D0%B5%D0%BD-%D1%88%D0%BB%D0%B5%D0%BC-%D1%89%D0%B5-%D0%BF%D0%B0%D0%B7%D0%B8-%D0%B2%D0%B0%D1%82%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B0-%D0%B3%D0%B2%D0%B0%D1%80%D0%B4%D0%B8%D1%8F-news748184.html", "text": "Най-малката армия в света, ватиканската Швейцарска гвардия се сдоби с нови попълнения и с нов високотехнологичен шлем, предаде ДПА. Тази година 33 новобранци постъпват в редиците на гвардейците и те вече наброяват 135 души. По този повод днес бе показан и високотехнологичният шлем, който ще е новото допълнение към униформите на гвардейците. Той е направен с 3D принтер. В сравнение със старите метални шлемове той е по-лек, устойчив на ултравиолетови лъчи и струва около 880 евро, което е наполовина по-евтино от старите модели. Шлемът е декориран с щраусови пера и върху него е поставен гербът на папа Юлий Втори, известен с прозвището Папата войн, основал корпуса на швейцарските гвардейци през 1506 г. Папа Франциск се срещна с новобранците в Швейцарската гвардия в петък. Гвардейците, носещи униформи в ренесансов стил, в сини, червени и жълти цветове, смятани за вдъхновени от фреските на Рафаел, трябва да обещаят, че ще са готови да дадат живота си за папата. В корпуса могат да постъпват само швейцарски граждани, неженени, практикуващи католици, на възраст между 19 и 30 години и високи поне 1,74 метра. Новобранците могат да напуснат след най-малко две години и половина на служба. Днес е церемонията по полагане на клетва от новобранците. Тя се провежда в Кортиле Сан Дамазо - вътрешен двор във Ватикана. По традиция всяка година на 6 май новобранците във ватиканската Швейцарска гвардия полагат клетва. На тази дата през 1527 г. 147 швейцарски гвардейци са загинали в защита на папа Климент Седми по време на разграбването на Рим. Сподели:", "date": "2018.05.07", "title": "Високотехнологичен шлем ще пази ватиканската Швейцарска гвардия"}
{"url": "http://pik.bg/%D0%B7%D0%B0%D1%80%D0%BE%D0%B2%D0%B8%D1%85%D0%B0-%D1%82%D0%BE%D0%BC%D0%B0%D1%85%D0%B0%D0%B2%D0%BA%D0%B8%D1%82%D0%B5-%D1%83%D0%BC%D0%B0-%D1%82%D1%8A%D1%80%D0%BC%D0%B0%D0%BD-%D0%B5-%D0%B3%D0%BE%D1%82%D0%BE%D0%B2%D0%B0-%D0%BE%D1%82%D0%BD%D0%BE%D0%B2%D0%BE-%D0%B4%D0%B0-%D1%80%D0%B0%D0%B1%D0%BE%D1%82%D0%B8-%D1%81-%D0%BA%D1%83%D0%B5%D0%BD%D1%82%D0%B8%D0%BD-%D1%82%D0%B0%D1%80%D0%B0%D0%BD%D1%82%D0%B8%D0%BD%D0%BE-news748201.html", "text": "Ума Търман е готова отново да работи с Куентин Тарантино, защото двамата \"се разбират\", съобщи Контактмюзик. В началото на годината Ума Търман разказа, че е катастрофирала по време на снимките на \"Убий Бил\" заради Тарантино, който отказал да използва каскадьорка. \"Разбирам го и, ако той напише страхотна роля, и двамата сме на едно и също място, ще бъде нещо различно\", заяви тя пред сп. \"Ентъртейнмънт уикли\". \"Карали сме се през годините, но когато познаваш някого толкова дълго - при 25 години съвместна работа... Аз мога да прощавам и всичко се случва\", сподели още актрисата. Тарантино призна през февруари, че катастрофата на Ума Търман е едно от нещата, за които съжалява най-много в живота си. Тя самата призна, че инцидентът не е бил умишлен, но още има хронични здравословни проблеми заради него. Сподели:", "date": "2018.05.07", "title": "ЗАРОВИХА ТОМАХАВКИТЕ! Ума Търман е готова отново да работи с Куентин Тарантино"}
{"url": "http://pik.bg/%D0%B4%D0%BE-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%BE%D1%81%D1%82%D1%82%D0%B0-%D0%BC%D1%8A%D1%87%D0%B8-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D1%85%D0%BE%D0%B4%D0%B8-%D0%BD%D0%B0-%D1%83%D1%87%D0%B0%D1%81%D1%82%D0%B8%D1%8F-%D1%81-%D0%BE%D1%82%D0%B5%D0%BA%D0%BB%D0%B8-%D0%BA%D1%80%D0%B0%D0%BA%D0%B0-news748070.html", "text": "Напредващата бременност на Преслава вече й се отразява все повече и певицата пее на почивки. В едно от последните си участия, преди да излезе в майчински, фолкпевицата пя в столична дискотека. Тя излезе няколко пъти на сцената, като между тях прави почивки, за да се освежи и пийне вода, забелязаха купонджиите. „Явно вече са се появили болки в краката заради бременността и Преслава се пази повече. Като на всички бъдещи родилки вероятно и на нея краката и отичат и й трябва почивка“, коментираха дамите в нощното заведение. Мнозина не одобряват появата на бременната Преслава, че ходи на участия в малките часове на нощта по кръчмите, за да пее, Явно певицата не се притеснява от гърмящата музика, която е опасна за нероденото бебе, пише столичен всекидневник. Сподели:", "date": "2018.05.07", "title": "ДО ПОСЛЕДНО НА РАБОТА! Бременността мъчи Преслава, певицата ходи на участия с отекли крака"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D0%BD%D0%BE%D1%81%D0%B8-500-%D0%BC%D0%BB%D0%BD-%D0%BF%D0%B0%D1%83%D0%BD%D0%B4%D0%B0-%D0%BF%D0%B5%D1%87%D0%B0%D0%BB%D0%B1%D0%B0-%D0%B7%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news748194.html", "text": "Веднага след като британският принц Хари и американската актриса Меган Маркъл обявиха годежа си фирмите за сувенири на Острова се хванаха на работа. Не от вчера кралското семейство е сериозен бизнес във Великобритания. Всяка година то осигурява 550 млн. паунда увеличение на икономиката посредством туризъм. Бракът на принц Уилям и Кейт Мидълтън през април 2011 г. стимулира броя на туристите с 350 000 само през същия месец. Принц Хари и Меган Маркъл ще сключат брак на 19 май в замъка Уиндзор. Икономисти допускат, че броят на туристите може да бъде дори по-висок от този за сватбата на Уилям и Кейт, предвид факта, че Меган е американка. Прогнози за икономическите ефекти от сватбата показват, че събитието може да донесе финансова инжекция от 500 млн. паунда за икономиката на Обединеното кралство на фона на притока на туристи и празненствата на британците. Експертите изчисляват, че за пътуване и хотели туристите ще похарчат над 200 млн. лири, повече от 150 млн. лири ще „потънат” в десетките партита, свързани със сватбата. Сувенири с образите на двойката са изложени в туристическите магазини. Часове след обявяването на годежа им сайтове започнаха продажбата на ограничен брой порцеланови чинии, включващи официалния годежен портрет на двойката. Сподели:", "date": "2018.05.07", "title": "БИЗНЕС! Сватбата на Хари и Меган носи 500 млн. паунда печалба за Великобритания"}
{"url": "http://pik.bg/%D0%B2-%D1%82%D1%83%D0%BD%D0%B8%D1%81-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%BE%D1%85%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%BC%D0%B5%D1%81%D1%82%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D1%81%D0%BB%D0%B5%D0%B4-%D0%B0%D1%80%D0%B0%D0%B1%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%BB%D0%B5%D1%82-news748245.html", "text": "В Тунис се проведоха местни избори, предава AFP. Това са първите свободни местни избори в страната след Арабската пролет през 2011, която започна именно тук. Изборите се разглеждат като поредния крайъгълен камък по пътя на демокрацията в северноафриканската страна, която дойде след десетилетия на диктатура, собщава \"Фокус\". Страната продължава да се бори с икономическите си проблеми, политическата нестабилност и проблемите със сигурността и наблюдателите очакват ниска избирателна активност. Президентът Бей Саид Есебси и Рашед Гануши, лидер на ислямисткото движение Енадха призоваха тунизийците да отидат пред урните. След свалянето на диктатора Бен Али през 2011 година в страната се проведоха президентски и парламентарни избори, но местните бяха отлагани четири пъти заради административни, логистични и политически проблеми. Сподели:", "date": "2018.05.07", "title": "В Тунис се проведоха първите местни избори след Арабската пролет"}
{"url": "http://pik.bg/%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%BE%D0%BA%D0%BE%D0%BB%D0%BE-%D1%81%D0%BA%D0%BE%D0%BF%D0%B8%D0%B5-news748246.html", "text": "Лошото време предизвика наводнения около Скопие, пише вестник Нова Македония, съобщава \"Фокус\". Противопожарните екипи са повикани заради интензивни валежи и наводнения на някои къщи в скопските села Црешево и Стайковци. Бурята и проливните дъждове са затруднили движението и са довели до спиране на електричеството в отделни части на македонската столица. Според метеоролозите по-интензивни валежи се очакват в западната част на страната, като са възможни и градушки. В следващите дни променливото време ще продължи, като се очакват валежи , като утре ще има условия те да са по-интензивни. Сподели:", "date": "2018.05.07", "title": "Лошото време предизвика наводнения около Скопие"}
{"url": "http://pik.bg/%D1%81%D1%80%D1%8A%D0%B1%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D0%B3%D0%B5%D0%BD%D0%BE%D1%86%D0%B8%D0%B4-%D0%B1%D0%B5%D1%88%D0%B5-%D0%B7%D0%B0%D0%BB%D0%BE%D0%B2%D0%B5%D0%BD-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news748252.html", "text": "Сръбски гражданин, издирван от Интерпол заради обвинения в геноцид, беше арестуван в град в Румъния близо до границата, обявиха от румънската полиция в неделя, предава AFP. 50-годишният заподозрян, с име Стефан Б. „бива разследван за геноцид извършен между септември и декември 1991 година“, заявиха от граничната полиция в изявление. Според румънските медии, заподозреният е роден в Хърватия и е бивш член на паравоенна групировка, която се твърди, че е извършвала престъпления срещу етнически хърватски и унгарски цивилни. Сподели:", "date": "2018.05.07", "title": "Сръбски гражданин, обвинен в геноцид, беше заловен в Румъния"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%BE%D0%BF%D0%B5%D1%80%D0%B0%D1%86%D0%B8%D0%B8%D1%82%D0%B5-%D0%B2-%D0%B8%D1%80%D0%B0%D0%BA-%D0%B8-%D1%81%D0%B8%D1%80%D0%B8%D1%8F-news748251.html", "text": "Турският президент Реджеп Тайип Ердоган заявява, че Турция ще продължи операциите в Сирия и Ирак до унищожаването и на последния терорист, предава турската агенция Anadolu Agency, цитирана от TACC. По време на реч пред представители на управляващата Партия на справедливостта и развитието Ердоган казва: „Турция няма да спре и ще продължи операциите в региона до тогава, докато не бъде унищожен и последния терорист на териториите от Аин ел Араб да Хасек в Северна Сирия и от Синджар до Кандил в Ирак“, пише \"Фокус\". Турският президент пояснява, че след операциите „Щита на Ефрат“ и „Маслинова клонка“ ще последват нови, като Анкара ще предприеме всички необходими стъпки за пълното премахване на опасността от терористи по границите си. Сподели:", "date": "2018.05.07", "title": "Турция ще продължи операциите в Ирак и Сирия"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%B2%D0%B5%D1%87%D0%B5-%D0%B5-%D0%BF%D0%B5%D1%82%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%B2-%D1%81%D0%B2%D0%B5%D1%82%D0%B0-news748255.html", "text": "Икономиката на Калифорния стана петата най-голяма света, задминавайки тази на Обединеното кралство, предадоха агенциите, позовавайки се на нови данни на американските федерални власти. БВП на Калифорния е нараснал с 127 млрд. долара от 2016 г. до 2017 г. и е превишил 2,7 трлн. долара, показват данните. През това време британската икономика се е свила, изчислено в американски долари, като това се дължи отчасти на вариациите на обменния валутен курс. В Калифорния живеят 40 милиона души. Там се намира технологичният хъб Силициева долина и световната столица на шоубизнеса Холивуд. Всички икономически сектори, с изключение на селското стопанство, са допринесли за повишаването на БВП на Калифорния, казва Ирена Асмундсон, главен икономист в калифорнийския департамент на финансите. Финансовите услуги и секторът на недвижимите имоти имат принос в растежа с 26 млрд. долара, следвани от сектора на информационни технологии с 20 млрд. долара и на производството с 10 млрд. долара. Калифорния бе петата икономика в света и през 2002 г., но после падна до 10-о място през 2012 г. след финансовата криза. Оттогава в щата се откриха 2 млн. нови работни места, а нейният БВП нарасна с 700 млрд. долара. Преди Калифорния петте най-големи икономики в света са САЩ, Китай, Япония и Германия. Сподели:", "date": "2018.05.07", "title": "ПРОБИВ! Калифорния вече е петата икономика в света"}
{"url": "http://pik.bg/%D0%B5%D1%81-%D0%BE%D1%81%D1%8A%D0%B4%D0%B8-%D1%80%D1%83%D1%81%D0%B8%D1%8F-%D0%B7%D0%B0-%D0%BC%D0%B0%D1%81%D0%BE%D0%B2%D0%B8%D1%82%D0%B5-%D0%B0%D1%80%D0%B5%D1%81%D1%82%D0%B8-%D0%BD%D0%B0-%D0%BC%D0%B8%D1%82%D0%B8%D0%BD%D0%B3%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BF%D1%83%D1%82%D0%B8%D0%BD-news748254.html", "text": "Европейският съюз осъди Русия за масовите арести на митингите в събота. Според организаторите на демонстрациите срещу Владимир Путин, над 1600 души са били задържани, съобщава Нова телевизия. На много места полицията разпръсна протестите със сила. Първият дипломат на Eвросъюза Федерика Могерини написа, че арестът на хиляди демонстранти и насилието заплашват основни свободи като правото на събиране и изразяване. Дори някъде митингите да са се провели без позволение на местните власти, това не е извинение за проявената бруталност и арестите\", пише Могерини. Протести имаше в повече от 20 града в Русия. Те бяха срещу едноличната власт на Путин, който официално ще започне четвъртия си президентски мандат в понеделник. Сподели:", "date": "2018.05.07", "title": "ЕС осъди Русия за масовите арести на митингите срещу Путин"}
{"url": "http://pik.bg/%D0%BD%D0%BE%D0%B2-%D0%B8%D0%BC%D0%B8%D0%B4%D0%B6-%D0%B1%D0%B8%D0%B2%D1%88%D0%B8%D1%8F%D1%82-%D0%BA%D1%83%D0%BB%D1%82%D1%83%D1%80%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%BB%D0%B0%D0%B4%D0%BE-%D0%BF%D0%B5%D0%BD%D0%B5%D0%B2-%D1%81%D0%B5-%D1%82%D0%B0%D1%82%D1%83%D0%B8%D1%80%D0%B0-%D0%BD%D0%B0-%D1%81%D1%82%D0%B0%D1%80%D0%B8-%D0%B3%D0%BE%D0%B4%D0%B8%D0%BD%D0%B8---%D0%B5%D1%82%D0%BE-%D0%BA%D1%8A%D0%B4%D0%B5-%D0%B3%D0%BE-%D0%B8-news748234.html", "text": "Доживяхме да видим и такова чудо – татуиран като рокер министър на културата! Бившият правителствен кадър Владо Пенев вече има огромен изрисуван дракон на левия прасец. Картинката на крака му стана обществено достояние, тъй като актьорът ходи по къси гащи, пише столичен седмичник. Пременен с шортите си на цветчета, онзи ден екранният комисар Попов от „Под прикритие” крачеше бодро в района на столичния площад „Славейков”. Понеже подухваше ветрец, 59-годишният артист бе облякъл и пухен елек. Екстравагантният му външен вид привличаше погледите на софиянци, като най-много учудване предизвика татуировката на прасеца. В миналото Пенев неведнъж се е изказвал критично за татуировките. Когато обаче порасналата му дъщеря Яна нашарила гърба си с огромни крила, преосмислил позицията си. А тези дни решил и той самият да разкраси кожата си с картинка, та белким стане по-млад в очите на хората. Владо е от актьорите, които не се страхуват да експериментират с имиджа си. В последните години той се носеше като клет клошар по софийските улици – брадясал, дългокос и с развлачени дрехи, но тази пролет промяната е очевидна, след като актьорът се пообезкосми и отслабна. Сподели:", "date": "2018.05.07", "title": "НОВ ИМИДЖ! Бившият културен министър Владо Пенев се татуира на стари години - ето къде го изрисуваха"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D1%8A%D1%80%D0%B1%D0%B8%D1%8F-%D0%B5-%D0%BA%D0%BB%D1%8E%D1%87%D0%BE%D0%B2%D0%B0-%D1%81%D1%82%D1%80%D0%B0%D0%BD%D0%B0-%D0%B7%D0%B0-%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news748256.html", "text": "Сърбия е ключова страна за стабилността на Балканите, заявява турският президент Реджеп Тайип Ердоган на турско-сръбския бизнес форум в Истанбул, предава Anadolu Agency. В речта си пред участниците във форума Ердоган казва: „Сърбия е приятелска страна за нас, ключова страна за мира и стабилността на Балканите“. Също така той посочва, че двустранният търговски обмен е надхвърлил 1 милиард щатски долара, като целта е да бъде удвоен в кратки срокове и отбелязва, че туризмът е един от секторите, в който и двете страни могат да развият отношенията си . Сръбският президент Александър Вучич, който е на двудневно посещение в Турция заявява от своя страна: „Каня турските бизнесмени в моята страна, Като президент на Сърбия моята врата е отворена за всички, които искат да инвестират в Сърбия“ Сподели:", "date": "2018.05.07", "title": "Ердоган: Сърбия е ключова страна за стабилността на Балканите"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B5-%D0%B1%D1%83%D0%BD%D1%82%D1%83%D0%B2%D0%B0-%D1%81%D1%80%D0%B5%D1%89%D1%83-%D1%81%D0%B0%D1%89-%D0%B2-%D0%BD%D0%B0%D1%82%D0%BE-news748257.html", "text": "Любопитна е самата формулировка: заради „новите сериозни проблеми“ авиацията на Германия не може да участва в „истински операции“ на източната граница на Алианса. Твърди се, че в 124-те „Юротайтър“-и на Бундесвера не работи системата за самозащита „Дас“, а Берлин, разбира се, не иска да рискува пилотите. С други думи Германия почти в прав текст говори, че няма намерение да воюва срещу Русия. Тренировъчни полети и учения – заповядайте. Воюване – без нас. По-рано в германската преса се появиха свидетелства, че пилотите от Бундесвера се уволняват заради нежеланието да участват в агресивната кампания на НАТО против Русия. В последно време така са постъпили 5% от пилотите на изтребителите „Юрофайтър“. Германските генерали, на свой ред, продължават да разказват, че уволненията на пилотите и неработоспособността на системите за защитата на изтребителите не се отразяват никак на боеспособността на Бундесвера. Пилотите не искат да воюват, изтребителите са неизправни, но ние както и преди сме боеспособни. Общо взето се случи именно това, от което се страхуваха в северноатлантическия алианс – вътре в НАТО се случва разкол. Европейските страни отказват да участват в агресивните авантюри на САЩ. Въпреки това американското лоби в Европа все още е достатъчни силно, затова и трябва да се пристъпва внимателно срещу Вашингтон. По всяка вероятност Германия планира постепенно да си връща суверенитета, едновременно с това придвижвайки проекта за независими от САЩ общоевропейски въоръжени сили. Колективният запад се разпада пред очите ни. Списание „Шпигел“ разказва, че германските ВВС са напълно небоеспособни. НАТО не може да разчита на Бундесвера: на разположение на Германия са останали едва четири боеспособни изтребителя „Юрофайтър“. Сподели:", "date": "2018.05.07", "title": "Германия се бунтува срещу САЩ в НАТО"}
{"url": "http://pik.bg/%D1%88%D0%BE%D0%BA-%D0%BF%D0%B5%D0%B4%D0%BE%D1%84%D0%B8%D0%BB%D1%81%D0%BA%D0%B8%D1%82%D0%B5-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-%D1%81%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%B2-%D1%81%D0%B0%D1%89-news748263.html", "text": "Педофилските престъпления са епидемия в САЩ и са необходими действия в национален мащаб, заявиха вчера четири бивши американски спортистки от висок ранг, които са били подложени на сексуална агресия в детството си от спортния лекар Лари Насар, предаде АФП. \"Едно на всеки три момичета и едно на всеки пет момчета ще станат жертви на сексуални злоупотреби преди 18-ия си рожден ден\", заяви гимнастичката Джанет Антолин на започнала вчера феминистка конференция в Лос Анджелис. Според нея причината за епидемичните размери на тези посегателства е, че гласовете на децата не се чуват. \"Не беше само Насар\", заяви тя. Според нея все още има треньори, които злоупотребяват с гимнастички и за борба с това са необходими мерки на национално равнище. През февруари бившият лекар на американския национален отбор по гимнастика Лари Насар получи допълнителни 125 години затвор, след като съдът в Мичиган го призна за виновен за сексуално посегателство. Това бе третата присъда за 54-годишния лекар, който получи още 235 години заради детска порнография и по други обвинения. Насар трябва да излежи поне 40 години от последната си присъда, за да може да подаде молба за освобождаване. Повече от 260 жени свидетелстваха срещу Насар, като някои от случаите стигаха до 90-те години на миналия век. Голяма част от дамите настояха да направят това публично по време на 7-дневното изслушване в Ингъм Каунти, а сред тях бяха олимпийските състезателки от Лондон 2012 Али Райсман, Джордин Уийбър и Маккайла Мароуни. Сподели:", "date": "2018.05.07", "title": "ШОК! Педофилските престъпления са епидемия в САЩ"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%80%D0%B5%D1%82%D1%80%D0%BE%D0%B3%D1%80%D0%B0%D0%B4%D0%B5%D0%BD-%D0%BF%D0%BB%D1%83%D1%82%D0%BE%D0%BD-%D0%B1%D1%83%D0%B4%D0%B8-%D1%82%D1%80%D0%B5%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news748206.html", "text": "От 22 април до 1 октомври е ретроградният период на Плутон в Козирог, което може да предизвика много хора да претърпят неуспехи в различни сфери на живота, въпреки че няма да го промени драстично. Силата на Плутон ще бъде подсилена от Сатурн, който също ще се движи ретроградно. Заедно тези планети ще доведат до сериозни промени в нашия живот. Плутон носи както личностни изменения, така и изменения на големи групи хора или общества. Променената енергия на Плутон ще принуди хората да преосмислят своите приоритети в живота и силата да търсят нови жизнени блага. Ретроградният Плутон може да предизвика промени в държавната система и промени в политическите убеждения на отделните хора, както и ще се отрази върху финансовата сфера на обществото. Тази малка планета причинява вълнения и размирици. По-точно не тя е причината, а катализаторът. По това време са възможни широкомащабни кръвопролития, промяна на режимите на властта в различните страни. Плутон изважда на повърхността всичко ненужно, всичко, което подлежи на промяна. Това ще бъде опасен период, който ще се нуждае от много усилия, за да се сдържат отрицателните емоции. Това е времето, когато се събужда вътрешният воин у всеки човек. Може да доведе до появата на нови религии и научни открития. По-добре е да се използва това ретроградно време за медитация и работа върху себе си, изчистване на ума и отстраняване на предразсъдъци, отказване от вредни навици. Също така ще е полезно да изхвърлите стари, непотребни неща от дома си. Времето е благоприятно за прекратяване на нежеланите взаимоотношения, промяна на типа дейност с такава, която ви е по сърце. Сподели:", "date": "2018.05.07", "title": "ШОКИРАЩО! Ретрограден Плутон буди Трета световна война"}
{"url": "http://pik.bg/%D1%82%D1%8A%D1%80%D0%B6%D0%B5%D1%81%D1%82%D0%B2%D0%B0%D1%82%D0%B0-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D1%89%D0%B5-%D1%81%D1%82%D1%80%D1%83%D0%B2%D0%B0%D1%82-%D0%BE%D0%BA%D0%BE%D0%BB%D0%BE-8-200-000-%D0%B5%D0%B2%D1%80%D0%BE-news748258.html", "text": "Предстоящите тържества в Москва за Деня на победата ще струват над 8 милиона евро. Това съобщи БНР. За превозването на военнослужещите за участие в традиционния парад на Червения площад са предвидени почти 150 милиона рубли, което се равнява на 2 милиона евро. Празничните концерти в столицата са на стойност два и половина милиона евро. Те са предвидени край храма „Христос Спасител“ в центъра и на Беларуската, Казанската и Рижската гара. Организирана е и среща на ветераните на Театралния площад, за която ще бъдат похарчени шест и половина милиона рубли или над 85 000 евро. Специално поръчаната георгиевска лента с дължина 5 километра ще излезе 100 000 рубли или малко над 1300 евро. Заделени са пари за разгонването на облаците над Червения площад и за празнични фойерверки там. Повече от 32 милиона рубли или над 400 000 евро са предвидени за сувенири и подаръци за ветераните. Подаръците включват комплекти спално бельо, прахосмукачки, миксери, кафеварки, сокоизстисквачки, кухненски роботи и ютии. Сподели:", "date": "2018.05.07", "title": "Тържествата за Деня на победата в Москва ще струват около 8 200 000 евро"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BF%D1%80%D1%8A%D1%81%D0%BA%D0%B0%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%BA%D0%BE%D0%BC%D0%B0%D1%80%D0%B8-news748266.html", "text": "Пръскане срещу комари ще бъде извършено днес и на 8 май в Ямбол. Предвидена за обработване от 22.00 до 06.00 часа е обща площ от 601 декара, обхващаща централна градска част, жилищните комплекси и парковите площи. Предстоящата дезинсекция е изцяло съобразена с движението на хората по обществените места и метеорологичните условия. Сподели:", "date": "2018.05.07", "title": "Започват пръсканията срещу комари"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%B2%D1%80%D0%B5%D0%BC%D0%B5-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D0%BE%D0%B1%D0%B8%D0%BB%D0%BD%D0%B8-%D0%B2%D0%B0%D0%BB%D0%B5%D0%B6%D0%B8-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8---%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%B8%D0%BC%D0%B0-%D0%B1%D1%83%D1%80%D0%B8-news748271.html", "text": "Жълт код за обилни валежи и гръмотевична активност е обявен за 13 области на страната на 7 май. Това сочи справка на сайта на Националния институт по метеорология и хидрология (НИМХ) при БАН. Областите, за които важи предупреждението са: Видин, Враца, Монтана, София-град, София-област, Перник, Кюстендил, Благоевград, Пазарджик, Пловдив, Смолян, Кърджали и Хасково. Метеоролозите алармират, че се очакват краткотрайни валежи, придружени с гръмотевични бури. По-интензивни ще са явленията в планинските райони на областите. Количества на валежа - на места до около 20-25 л/кв.м. Сподели:", "date": "2018.05.07", "title": "ОПАСНО ВРЕМЕ! Жълт код за обилни валежи и гръмотевици - ето къде ще има бури"}
{"url": "http://pik.bg/%D0%BD%D0%BE%D0%B2%D0%BE-20-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%BC%D0%B0%D0%B7%D0%BD%D0%B8%D0%BD%D0%B8-%D0%BC%D0%BE%D0%B6%D0%B5%D0%BC-%D0%B4%D0%B0-%D1%8F%D0%B4%D0%B5%D0%BC-%D1%81%D0%BF%D0%BE%D1%80%D0%B5%D0%B4-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B8%D1%82%D0%B5-%D0%BD%D0%BE%D1%80%D0%BC%D0%B8-news748264.html", "text": "Възрастните и децата трябва да консумират максимум 10% от дневните си калории под формата на наситени мазнини, като месо и масло, и 1% от трансмазнини, за да бъде намален рискът от сърдечносъдови заболявания, препоръча Световната здравна организация (СЗО), цитирана от АП и Ройтерс. Проектопрепоръките, които са първите от 2002 г., целят да бъдат намалени случаите на незаразни болести, на първо място сред които са сърдечносъдовите. Те са отговорни за 72% от 54,7-те милиона смъртни случаи по света годишно. \"Наситените мастни киселини и трансмастните киселини предизвикват особено много притеснения, защото голямата им консумация е свързана с увеличен риск от сърдечносъдови болести\", каза д-р Франческо Бранка, директор на отдела по здравословно хранене и развитие на организацията. Препоръките се основават на научните изследвания от предишните 15 години. Световната здравна организация ще приема коментари по препоръките до 1 юни, след което ще ги оформи окончателно до края на годината. Наситените мазнини са характерни за храните с животински произход, като масло, краве мляко, месо, сьомга и яйчни жълтъци. Богати на тях са и някои растителни продукти като шоколад, какаово масло, кокос, палмово масло. Препоръчваните дневни калории за активен възрастен човек са около 2500 дневно. Това означава, че калориите от наситени мазнини не трябва да надхвърлят 250. Те се осигуряват от по-малко от 30 гр наситени мазнини. Това количество се съдържа в 50 гр масло, 130-150 гр сирене с 30% масленост, 1 л прясно мляко или 50 гр палмово масло. Трансмазнините са характерни за месните и млечни продукти, но най-големият им източник са промишлените храни, печените и пържени продукти, като чипс, понички, снаксове и частично хидрогенираните готварски мазнини, използвани от ресторантите и уличните продавачи. Световната здравна организация изрично препоръчва големите количества наситени мазнини и трансмазнини да бъдат заменени с полиненаситени, като риба, канола и зехтин. Сподели:", "date": "2018.05.07", "title": "НОВО 20! Ето колко мазнини можем да ядем според съвременните норми"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BD%D1%8F%D0%BC%D0%B0-%D1%81%D0%BA%D1%80%D0%B8%D1%82%D0%B8-%D0%BA%D0%B0%D0%BC%D0%B5%D1%80%D0%B8-%D0%B2-%D0%B3%D1%80%D0%BE%D0%B1%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%82%D1%83%D1%82%D0%B0%D0%BD%D0%BA%D0%B0%D0%BC%D0%BE%D0%BD-news748265.html", "text": "Проучвания, направени от екип италиански археолози, сочат, че няма скрити камери в гробницата на египетски фараон Тутанкамон в Долината на царете край Луксор, съобщи ДПА. Сканирането с радар в гробницата показа, че няма камери или следи от рамки на врати или стълби към врата, посочи в съобщение директорът на египетската агенция за опазване на старините Мустафа Уазири. Новите данни противоречат на теорията за съществуването на проходи или прилежащи камери към погребалната камара на Тутанкамон. Британският египтолог Никълъс Рийвс твърди, че анализът на снимки и резултати от сканиране на северната стена на гробницата показват, че там е скрит вход към някаква камера. Според него в нея може да е гробницата на Нефертити, съпругата на бащата на Тутанкамон, фараон Ехнатон. Гробницата на Тутанкамон е открита през 1922 г. Тя е уникална по своето богатство в Долината на царете край Луксор. Сподели:", "date": "2018.05.07", "title": "ИЗНЕНАДА! Няма скрити камери в гробницата на Тутанкамон"}
{"url": "http://pik.bg/%D0%BC%D0%BE%D0%BD%D0%B0%D1%81%D0%B8-%D0%BE%D1%82%D0%B3%D0%BB%D0%B5%D0%B6%D0%B4%D0%B0%D1%82-%D0%B1%D0%B8%D0%BE%D0%BF%D1%80%D0%BE%D0%B4%D1%83%D0%BA%D1%82%D0%B8-%D1%81-%D0%BF%D0%B0%D1%80%D0%B8%D1%82%D0%B5-%D0%BE%D1%82-%D1%82%D1%8F%D1%85-%D0%B2%D0%B4%D0%B8%D0%B3%D0%B0%D1%82-%D1%86%D1%8A%D1%80%D0%BA%D0%B2%D0%B0-news748282.html", "text": "Монасите от манастира „Благовещение“, намиращ се край кюстендилското село Копиловци, залагат изцяло на биоземеделие. Братята, които са около десетина на брой, от сутрин до вечер се грижат за стотиците декари овощни насаждения, зеленчуци и животни. „Ние работим на принципа на старите земеделци, които са били със затворен цикъл. Например за да има овощарство, трябва да има оборски тор от животните. Затова отглеждаме крави и овце, а от миналата есен и кокошки. Само за няколко месеца вече имаме над 200 кокошки и 80 пиленца“, разказва пред \"Монитор\" игуменът на манастира отец Касиан. С усмивка белобрадият мъж обяснява, че дори по Великден едва успял да снабди хората с яйца. „Не мога да кажа точно колко сме продали, но те не стигнаха. Всички знаят как отглеждаме животните и затова имаше огромно търсене“, казва още игуменът. Той, както и повече земеделци в Кюстендилско, се оплаква, че голяма част от овошките – кайсии и праскови, измръзнали по време на студовете през през март. „И тази година имаше проблеми. Или ще има градушка, или слана, винаги нещо куца. Какво да се прави, природа... Надеждата ми е продукцията от ябълки и круши да компенсира загубите“, казва дядо Касиан. Игуменът на „Благовещение“ отглежда с монасите около 1000 декара овошки. Работливите братя могат да се похвалят със засадени над 100 декара картофи, от които също очакват добра реколта. „И сега ме сварвате на полето с трактора. В момента бързаме да приключим с пролетниците – да засеем овес, люцерна за животните и просо за кокошките. Няма как всичко правим сами. Не разчитаме на субсидии, със собствени сили постигаме всичко. Преди време наемахме и работници, но определено работата не им беше по сърце. Искаха само пари да получават и не правеха нищо с желание. Ето, мога да ви кажа, че предния ден си легнах в 4 часа сутринта, защото трябваше да напръскам овошките. Всичко това е много труд, изисква време и сили“, обяснява още работливият игумен. Целогодишно монасите от манастира „Благовещение“ излагат продукцията си на различни пазари в столицата. „И в момента имаме наша сергия с продукция на столичния пазар. Сега продаваме спанак, маруля, лук, чесън, репички, мед. Скоро ще започнем да продаваме и разсад - домати, краставици, пипер, който е изцяло биопроизведен, без торене. Преди известно време ни беше направена проба на марулята и се оказа, че нашата е най-чиста от всички производители в страната. Именно затова много хората идват от различни части на страната, за да си купят от нас продукция, обяснява дядо игумен. Що се отнася до увеличаването на обработваемите площи, за момента братята от манастира казват, че е невъзможно. „При мен са идвали хора, които ми предлагат без нищо да обработваме земята им, за да не пустее, но не ни стигат силите, просто има много работа“, обяснява друг от монасите. „Предстои ни последният етап от строежа на храма. Всяка една стотинка, изкарана с много труд и пот на челото, я влагаме в него. Започнахме градежа някъде преди около 13 години и сами можете да видите резултата“, разказа отец Касиан. Той добави, че за първи път се \"ражда\" цял нов манастирски комплекс - с църква и параклис, с помещения за монасите, миряните и с помощни сгради за живота на светата обител. „Поради всенародното неразбиране на нашата дейност официално се говори, че се занимаваме с нечисти дела и едва ли не парите, които влагаме, са с цел някаква далавера. Това е проблем на промененото мислене на съвременния човек, който във всичко търси корист. Не могат да приемат, че има хора, които отдават живота си в служба на Бога“, категоричен е игуменът на светата обител. Сподели:", "date": "2018.05.07", "title": "Монаси отглеждат биопродукти, с парите от тях вдигат църква"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%BF%D1%8A%D0%BB%D0%B5%D0%BD-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-news748285.html", "text": "Почивката ви и през деня и вечерта е задължителна и ви действа като лекарство. Ако се налага да работите, отхвърлете задачите си и следобед се приберете у дома. Напрежението ви вреди. Лекомислена самоувереност и неправилната преценка на силите ви е във ваша вреда. Изобщо не съжалявайте, че отказахте допълнителната работа в този ден, а вечерта си дайте заслужена почивка. Не проявявайте капризи у дома и проявете разбиране към молбите на вашите близки. Денят е неблагоприятен и за общуване с деловите ви партньори. Разчитайте преди всичко на себе си, защото ваши приятели ще се опитат да ви заблудят, за да ви спестят неприятностите, които, ако не ги отстраните ще се задълбочат. Запознанствата ще ви донесат положителни емоции. Пътувайте и се отдайте на положителни емоции, дори и ако имате делова среща. На работното място не са изключени поредните проблеми, заради  разсеяност и прибързаност, само защото искате да отхвърлите задачите си до обед. Наложете си спокойствие и не забравяйте, че е добре  да сте умерени във всичко.  Импулсивните действия са във ваша вреда. Прикривайте от колегите си вашите стремежи, за да не ги ядосате. Не превръщайте с необмислени действия своите съюзници във врагове. Разчитайте на интуицията си, ако се налага за известно време да сте извън работното си място на делова среща. Емоцията може да ви попречи да вземете правилно решение. Имате възможност да обърнете внимание на предложенията на вашите колеги, които пренебрегвахте заради служебните си задължения. Не се занимавайте с деловите си проблеми. Взетите решения са подвластни на емоцията и със сигурност няма да са правилни. Завършете стари задачи. Възможни са непредвидени разходи или загуби. На работното място сте разсеяни. Задълбочете се в задълженията си, за да се справите. Прекаленото напрежение на вашето работно място е причина да се чувствате уморени. Не се натоварвайте с нови задачи, а завършете вече започнатите. Заредете се с оптимизъм, дори и ако вашите колеги се опитват да ви налагат мнението си. С доброто си настроение ще преодолявате с лекота трудностите през целия ден. Няма да ви е лесно да се примирите и да простите предателството на ваш колега, който се опитва да провали важна среща. Въпреки възможния неуспех скоро съдбата ще ви поднесе неочакван положителен обрат. Анализирайте грешките и поведението си. Постарайте се да не прекалявате с активността си на вашето работно място. Не се отклонявайте от вашата главна цел за деня. Трудностите не са свързани с ваши действия. Не се ядосвайте. Примирете се и не критикувайте колегите си, защото това не е ваше задължения. Бъдете предпазливи при среща с ваши приятели и не приемайте казаното от тях за истина. Не провеждайте срещи с ваши колеги или делови партньори, пристигнали без да ви уведомят предварително. Въпреки особеното настроение, което ви е обхванало заради обзелата ви нервност, работата ви спори. Прибързаните думи и опитът ви на мига да изясните причината за семейните разправии ви вреди. Търпението ще ви помогне да оправите отношенията си. Не позволявайте да ви мамят. Не правете опити да уговаряте и променяте работата си неочаквано за всички и с гаранция за провал за вас. Сподели:", "date": "2018.05.07", "title": "САМО В ПИК! Топастроложката Алена с пълен дневен хороскоп"}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%BA%D1%83%D1%87%D0%B5%D1%82%D0%B0-%D1%89%D0%B5-%D0%B4%D1%83%D1%88%D0%B0%D1%82-%D0%B7%D0%B0-%D0%B1%D0%BE%D0%BC%D0%B1%D0%B8-%D0%BD%D0%B0-%D0%BB%D0%B5%D1%82%D0%B8%D1%89%D0%B0%D1%82%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news748288.html", "text": "Британските власти съобщиха днес, че разполагат на летищата кучета, обучени да откриват експлозиви, за да проверяват обемисти товари за евентуални взривни вещества, предаде БТА, цитирайки Асошиейтед прес. Министерството на транспорта каза, че всяко куче е било обучавано 12 месеца, за да може да открива малки следи от експлозиви. Животните ще бъдат базирани в товарните помещения на летището като допълнителна мярка за сигурност. Британските летища използват кучета, за да помагат на полицията в идентифицирането на престъпници и за възпрепятстване на трафика на наркотици и други незаконни дейности. Сподели:", "date": "2018.05.07", "title": "Специални кучета ще душат за бомби на летищата във Великобритания"}
{"url": "http://pik.bg/%D1%81%D0%B0%D1%80%D0%B0-%D0%B4%D0%B6%D0%B5%D1%81%D0%B8%D0%BA%D0%B0-%D0%BF%D0%B0%D1%80%D0%BA%D1%8A%D1%80-%D0%B4%D0%B5%D1%84%D0%B8%D0%BB%D0%B8%D1%80%D0%B0-%D1%81-%D0%B1%D0%BB%D0%B8%D0%B7%D0%BD%D0%B0%D1%87%D0%BA%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B0-news748332.html", "text": "Сара Джесика Паркър е известна не само като актриса заради емблематичната роля на Кари в \"Сексът и градът\", но и като модна икона. Феновете й обаче не забравят, че тя е щастлива съпруга и майка. Именно тази своя страна блондинката демонстрира на червения килим на \"Ballet's Spring Gala\" в Ню Йорк, където бе придружена от близначките си Марион и Табита. Актрисата отново блесна с елегантна визия, а дъщерите й показаха, че са наследили стила на майка си. Двете бяха облечени в прелестни рокли на цветя и с готовност позираха пред фотографите. Звездата рядко се появява на светски събития в компанията на 9-годишните близначки, родени от сурогатна майка. Сара Джесика Паркър стана майка на близначките на 44-годишна възраст. Тя и съпругът й Матю Бродерик имат и син, роден от самата актриса, напомня \"Ева.бг\". Сподели:", "date": "2018.05.07", "title": "Сара Джесика Паркър дефилира с близначките (СНИМКА)"}
{"url": "http://pik.bg/%D0%BC%D0%B5%D0%B4%D0%B8%D1%86%D0%B8%D1%82%D0%B5-%D0%BE%D1%82-%D0%BB%D0%BE%D0%B2%D0%B5%D1%88%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D1%81%D0%B8-news748294.html", "text": "Медиците от ловешката болница подготвят протест заради неизплатени заплати и неясното бъдеще на лечебното заведение, съобщи БНР. В знак на недоволство в 17 часа лекари, медицински сестри и санитари планират да блокират движението по главния път София - Варна, в района на пътен възел Абланица край Ловеч. Работещите в ловешката болница получиха едва в петък януарските си заплати. Медиците настояват проблемът с изплащането на заплатите им и излизането на лечебното заведение от тежкото финансово състояние за трайно решаване на проблема. \"Не можем повече, не се издържа. Вече и колеги няма\", разказват лекарите, които са останали . \"При следващо напускане ще предстои закриването на още отделения\". \"Когато сме получили някаква заплата, това не решава проблема. Това е ден за ден - така караме вече колко години\", разказват медици. \" \", коментират лекари. И днешният протест на ловешките медици ще бъде подкрепен от таксиметрови шофьори и жители на града. В XXI век да нямаме болница. Това е престъпление Сподели:", "date": "2018.05.07", "title": "Медиците от Ловешката болница продължават протестите си"}
{"url": "http://pik.bg/%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D0%BF%D1%83%D1%81%D0%BA%D0%B0-%D1%81%D0%B5%D0%BB%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%B8-%D0%BE%D1%82-%D0%BA%D1%80%D1%8A%D1%87%D0%BC%D0%B8%D1%82%D0%B5-news748293.html", "text": "he Irish Independent, цитирани от \"Фокус\". Ирландското правителство въвежда държавно-субсидирани автобуси, които да транспортират жителите в селските райони към местните кръчми и обратно. Министърът на транспорта Шейн Рос обяви 50 маршрута „пиеща връзка“ по цялата страна, пише Новата служба ще действа в 19 общини на страната най-вече в край на седмицата между 18 и 23 часа вечерта. Целта на нововъведението е да успокои изолираните селски райони заради въвеждането на по-строги закони за карането под влияние на алкохола. Това ще позволи на жителите на селските общини по-лесно да посещават местните кръчми. Сподели:", "date": "2018.05.07", "title": "Ирландия пуска селски автобуси от кръчмите"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%BC%D0%BE%D1%81%D1%82-%D0%B8%D0%BC%D0%B0-%D0%BF%D0%B5%D1%80%D0%B8%D0%BB%D0%B0-%D0%BD%D1%8F%D0%BC%D0%B0-news748304.html", "text": "Опасен пешеходен мост в столичния квартал \"Слатина\". Всъщност някога е било мост. Сега е само ламарина. Жителите на квартала се опасяват, че е въпрос на време някой да цопне в мътните води на Слатинска река. Мостът е удобен, тъй като свързва жилищните блокове с автобусния транспорт и е най-краткия път до пазара. \"Вчера ги нямаше тези ленти, някой ги е сложил рано сутринта\", разказа пред Нова телевизия местна жителка за необезопасения мост. \"Слагат се периодично ограждения. Хората ги премахват и преминават през този мост. Наблизо има още три моста. В момента този мост ще бъде направен, въпрос на дни е да започне ремонтът, има избран изпълнител. До дни ще бъде премахнат\", каза Наталия Стоянова, кмет на района. Тя обеща, че на негово място ще има изграден чисто ново пешеходно съоръжение. Сподели:", "date": "2018.05.07", "title": "ПЪЛЕН ШАШ! Мост има, перила няма "}
{"url": "http://pik.bg/%D1%82%D1%8A%D0%B6%D0%BD%D0%B0-%D0%BA%D0%B0%D1%80%D1%82%D0%B8%D0%BD%D0%BA%D0%B0-%D0%BE%D0%B2%D1%86%D0%B5%D0%B2%D1%8A%D0%B4-%D0%BD%D0%B8%D1%82%D0%BE-%D0%B2%D1%8A%D0%BB%D0%BD%D0%B0%D1%82%D0%B0-%D0%BD%D0%B8%D1%82%D0%BE-%D0%BC%D0%BB%D1%8F%D0%BA%D0%BE%D1%82%D0%BE-%D1%81%D0%B5-%D0%BA%D1%83%D0%BF%D1%83%D0%B2%D0%B0%D1%82-news748297.html", "text": "Нито вълната ни изкупуват, нито млякото ни вземат, а само едни агнета имаме. Това каза пред камерата на БНТ овцевъдът Чавдар Богутев от Златарица. Фермерът, който се грижи за 60 овце и кози денонощно и не помни от кога не е почивал, споделя, че е на път да се откаже да отглежда животни. Браншът продължава да има нерешени проблеми, и все още е от най- тежките в животновъдството. За 30 години овцете у нас са намалели 10 пъти и в момента са около 1 милион. Фермерите отглеждат животните само за месо, тъй като мандрите почти не изкупуват овче мляко, а вълната направо изхвърлят, защото килограм от нея струва стотинки. Наскоро от браншовата организация на овцевъдите поискаха от земеделското министерство промяна в стандартите за месо и организираното изкупуване и преработка на мляко. „48 лева субсидии ни дават за една глава, което е нищо работа! Мандрите не вземат млякото. Правим си сирене домашно и така приключваме - до личния сектор“, разказва Богутев. От години вече вълната не се изкупува за нуждите на текстилната индустрия. „Като работех в ТКЗС-то, 12 лева беше килото вълната, а сега – 60 стотинки за руно! Ние сме принудени да ги хвърляме руната, няма какво да ги правим“, добавя овцевъдът. От Националната асоциация за развитие на млечната овца преди 2 седмици отново потърсиха Министерството на земеделието за решаване на проблемите на сектора. „Входирахме писма за промяна на БДС, с искане за организираното събиране на сурово мляко и неговата продажба на регионално ниво от регистрирани производители!“, каза председателят на НАРМОБ Симеон Караколев. Вносното агнешко месо продължава да притеснява производители и потребители заради съмнителното качество. „Най- важното е да се промени БДС, евентуално за месото ще се опитаме да изработим браншови стандарт, който купувайки го потребителят, виждайки печат - да може да бъде сигурен, че месото е с произход България“, добавя Караколев. Овцевъдите очакват подкрепа от държавата не само под формата на субсидии, но и като законодателни инициативи. Единствената добра новина е, че по Великден и Гергьовден сънародниците ни предпочитат агнешкото месо от българските стада. Сподели:", "date": "2018.05.07", "title": "Тъжна картинка! Овцевъд: Нито вълната, нито млякото се купуват"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-%D0%B8%D0%B7%D1%87%D0%B5%D0%B7%D0%BD%D0%B0-%D0%B0%D0%BB%D0%BF%D0%B8%D0%BD%D0%B8%D1%81%D1%82%D1%8A%D1%82-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D0%B5-%D0%BE%D1%82-%D0%B4%D0%BD%D0%B8-%D1%81%D0%BD%D0%B8%D0%BC%D0%BA%D0%B0-news748358.html", "text": "Алпинистът Боян Петров е в неизвестност от дни, някъде по склона на връх Шиша Пангма. Това написа във Фейсбук жената до алпиниста Радослава Ненова. „Със сигурност е направил опит да се качи на върха, защото палатката му е била на лагер 3. Времето рязко се е влошило и другите момчета са слезли в базовия лагер. Те са се движили един ден след него”, допълва тя. По думите ѝ спасителна акция в момента не е възможна. „Най-рано утре ще тръгнат да го търсят. Държа постоянна връзка с тях по сателитния телефон. В планината хората стават повече от семейство и знам, че ще направят всичко по силите си тази история да завърши добре”, посочва още Радослава. Сподели:", "date": "2018.05.07", "title": "МЪЛНИЯ В ПИК! Изчезна алпинистът Боян Петров! В неизвестност е от дни (СНИМКА)"}
{"url": "http://pik.bg/%D0%BD%D0%BE%D0%B2%D0%BE-%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D0%BD%D0%B8-%D0%B8%D1%81%D0%BA%D0%B0%D1%82-%D0%B5%D0%B3%D0%BD-%D1%82%D0%BE-news748303.html", "text": "В студиото на сутрешния блок на БНТ председателят на Комисията за защита на личните данни Венцислав Караджов коментира новият регламент на ЕС за защита на личните ни данни. Според новото законодателство публични и частни лица и предприятия имат ограничено право да изискват достъп до ЕГН, лични документи и други лични данни. Европейският регламент ще влезе в сила независимо от това дали ще има нов Закон за личните данни, или не, обясни Караджов. В регламента държавите членки, съобразно законодателството си, могат да предвидят някои допълнителни изяснения за прилагането на регламента. Въведени са правила да ограничат публичния и частния сектор да обработват ЕГН тогава, когато не е необходимо и законът не го изисква, допълни той. „ЕГН-то е уникален идентификатор. Той се дава не само на българските граждани, но и на чужденци, които получат българско гражданство и на мигранти, които получат статут на убежище. Целта му е да идентифицира физическите лица. Въпросът тук е да не се използва прекалено широко, когато няма необходимост от идентификация с ЕГН“, обясни той. Като пример Караджов посочи интернет търговците, на които не им трябва ЕГН, а само адрес. Фирмите са предпочитали да събират възможно най-много информация, без да е ясно за какво им са необходими. Копие от лична карта не би следвало да се събира, заяви също така Венцислав Караджов. Единствените случаи са когато Законът за мерките срещу изпиране на пари налага на банките да идентифицират лицето, което извършва трансакциите или когато закони, свързани със сигурността, изискват идентификация на физически лица. Комисията за защита на личните данни са налагали санкции на мобилни оператори, които са правили копие от лична карта, заяви Караджов. Където има основание за обработване на лични данни, трябва да има и упоменат срок за съхранението им, заяви Караджов. Ако няма упоменат срок в закона, европейският регламент и Законът за личните данни задължава администратора да обяви „разумен“ спрямо целта срок. Като пример за неразумен срок Караджов посочи работодателите, които съхраняват дълго личните данни на потенциални нови служители. Затова законът постановява публичното или частното предприятие да съхранява максимум 3 години личните данни на лицата, кандидатствали за работа. Сподели:", "date": "2018.05.07", "title": "НОВО! Ето кога ще ни искат ЕГН-то"}
{"url": "http://pik.bg/%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB-%D0%BE%D1%82-%D0%B7%D0%B0%D1%82%D0%B2%D0%BE%D1%80-%D0%B8%D0%B7%D1%8F%D0%B4%D0%B5-30-000-%D0%B8%D1%8F-%D1%81%D0%B8-%D1%85%D0%B0%D0%BC%D0%B1%D1%83%D1%80%D0%B3%D0%B5%D1%80-news748305.html", "text": "Пенсиониран надзирател от затвор в Уисконсин изяде 30 000-ия си хамбургер почти 46 години след първия, съобщи АП. Дон Горски, който е на 64 години, отбеляза постижението в \"Макдоналдс\" във Фонд дю Лак, Уисконсин. Той разказа, че е изяждал по един \"Биг Мак\" почти всеки ден от 17 май 1972 г. Горски пази повечето от кутиите или касовите бележки . Води си и специален календар., съобщава БТА. Книгата на Гинес призна Горски за рекордьор още през 2016 г., когато броят на изядените от него хамбургери \"Биг Мак\" беше 28 788. Горски обясни, че яде хамбургери всеки ден, защото много ги обича. Те не се отразяват на холестерола и кръвното му налягане, които са нормални. Сподели:", "date": "2018.05.07", "title": "Надзирател от затвор изяде 30 000-ия си хамбургер"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89-%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%BF%D0%BE%D0%BB%D0%B8%D1%86%D0%B0%D0%B8-%D0%B2-%D1%87%D1%83%D0%B4%D0%BE%D0%B2%D0%B8%D1%89%D0%BD%D0%B0-%D0%B0%D1%84%D0%B5%D1%80%D0%B0-%E2%80%93-%D0%B8%D0%B7%D0%B1%D0%B8%D0%B2%D0%B0%D1%82-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D1%80%D0%B8%D0%B1%D0%B0%D1%82%D0%B0-%D1%81-%D1%82%D0%BE%D0%BA-%D0%B2-%D1%80%D0%B0%D0%B7%D0%BC%D0%BD%D0%BE%D0%B6-news748378.html", "text": "Шокиращ сигнал за чудовищно беззаконие, което се шири край Враца получи ПИК от читатели в региона. Очевидци разкриват, че в абсурдно нарушение на българските и европейските закони бракониери изтребват рибата в река Огоста в пика на размножителния период, когато идва по Дунав да хвърля у нас хайвера си. \"В момента в България има забрана за риболов. Това предполага, че трябва да се спазва - от всички. Рибата обаче се избива чудовищно в река Огоста на бента под село Бутан. Не стига, че има забрана, а тия помияри ловят с мрежи и серкмета, което е абсолютно забранено и незаконно\", пише възмутен читател до ПИК. Според местните това се случва всеки ден и всяка година. Неколкократно са подавани сигнали до ИАРА-Враца, които са отговорни за опазването на този район. От там обаче не предприемат никакви мерки, проверки не се правят, дори и след сигналите. Затова има ясна причина - част от бракониерите според местните са полицаи от Враца и района. \"Има и полицейски началници, затова с пръст не ги пипат. Как си представяне някакви инспектори от ИАРА да глобят шефовете на МВР-то?\", свидетелстват до ПИК възмутени граждани. \"Това е причината от ИАРА-Враца да не идват на проверки. Те ги знаят тия неща, няма да ходят да напишат акт на началника на полицията или на униформен. Това са си техни хора, на които не създават никакви проблеми\", пишат още очевидци. Местните споделят, че всяка година на тези места влиза риба в река Дунав, за да хвърля хайвера си. Беззаконието и безхаберието, което за съжаление не е от вчера, буквално е на път да изтреби рибата. Още по-страшен е начинът, по който я ловят. Сред нарушителите има такива, които бият рибите с ток. Когато му е направена забележка, той заявил, че има хора в ИАРА и нищо няма да му направят, разкриват още местните в сигнала си, към който прилагат и видео. На него се вижда как се лови риба в забранения период - кадрите са от вчера на въпросния бент. \"За какво взимат пари от държавата тези от ИАРА-Враца. Пръста не си помръдват. Бентът е висок, рибата не може да прескочи и се събира в огромно количество. Изродите ги бият с ток и ги събират с мрежите. Това е отвратително посегателство, което се прави пред погледите на уж отговорните за спазването на законите\", възмущават се редовни рибари, станали свидетели на това зверство. Полицаите, които с часове висят на река Огоста, пък разчитали на картите си и нарушавали закона, без да им мигне окото. Агенция ПИК ще потърси за коментар отговарящите органи в лицето на ИАРА-Враца, за да попита как се правят проверките и какви са резултатите! Сподели:", "date": "2018.05.07", "title": "ШОКИРАЩ СИГНАЛ ДО ПИК! Полицаи в чудовищна афера – избиват незаконно рибата с ток в размножителния период, реките опустяха (ВИДЕО)"}
{"url": "http://pik.bg/%D1%81%D0%B5%D0%BB%D0%BE-%D1%81%D1%82%D0%BE%D0%B1-%D0%BD%D0%B0-%D0%B1%D1%83%D0%BD%D1%82-%D0%B1%D1%80%D0%B0%D0%BD%D0%B8-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D1%81%D0%B8-%D0%BF%D0%B8%D1%80%D0%B0%D0%BC%D0%B8%D0%B4%D0%B8-%D0%BE%D1%82-%D0%BA%D0%BE%D0%BD%D1%86%D0%B5%D1%81%D0%B8%D1%8F-news748324.html", "text": "Водена от кмета на селото Георги Ставрев група от около 20 стобчани се отправи към общинския център Кочериново, за да чуе решението на общинските съветници, в чийто дневен ред фигурираше горещата точка. Близо час продължиха дебатите дали емблематичният за Стоб природен феномен да се отдава под наем на частно дружество. В Стоб остават непримирими, че няма да дадат пирамидите си. Хората не искат световноизвестен обект, включен в списъка на 100-те национални туристически  обекта, да става частен и подозират, че всичко става задкулисно - без да ги уведомяват и без да се допитват до тях. Кметът на общината Иван Минков заема неутрална позиция, но не крие, че евентуално отдаване на пирамидите ще облекчи разходите на общината. Сега въпреки голямата популярност и висока посещаемост на обекта въведеният вход от 2 лева не носи на общината сериозен приход. Според бившия вътрешен министър и професор по право Веселин Вучков, който е родом от Стоб, подобряването на състоянието на пирамидите е наложително, но не бива да се прави от частен оператор. Вучков алармира, че документите за собственост също не са изчистени: \"Ако се порови човек в документите ще открие горска, църковна собственост, да напомня за хрисовула на Иван Шишман отпреди турското робство - упомената е вътре нашата селска черква \"Св. Прокопий\" и съм сигурен, че юридически и докладната записка не беше издържана.\" Тревожна седмица навръх Гергьовден преживя кюстендилското сeло Стоб заради предложение за отдаване на концесия на двете екопътеки, водещи към прочутите Стобски пирамиди. Уникалният ансамбъл от високи до 12 метра скални конуси е все по-посещавана туристическа атракция и местните се опасяват, че към обекта вече има недвусмислено предявени бизнес интереси за печалба от туристопотока . Сподели:", "date": "2018.05.07", "title": "Село Стоб на бунт, брани емблематичните си пирамиди от концесия"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD-%D0%BC%D0%BE%D0%B4%D0%B5%D0%BB-%D0%B3%D0%B0%D1%83%D0%B1%D0%B8%D1%86%D0%B0-news748328.html", "text": "Hurriyet, цитирани от \"Фокус\". Министърът на отбраната на Турция Нуретин Джанаклъ обяви, че страната ще въведе нова 105-мм лека гаубица, която ще засили логистичните способности и тактическата маневреност на въоръжените сили на страната му, пише Оръжейната система, която ще може да бъде транспортирана по въздуха, ще бъде наречена „Боран“ и вече е успешно изпитана. „Оръжието, което има модерни системи за командване и контрол, ще може да идентифицира целите“, заяви Джанаклъ и допълни, че новата гаубица ще служи на турските пехотни части по време на операция. Оръдието има обхват на снаряда от 17 км, тежи 1720 кг. и ще може да се транспортира с хеликоптери. „Масовото производство на „Боран“ ще започне към края на 2018 година“, допълни той. Сподели:", "date": "2018.05.07", "title": "Турция произвежда собствен модел гаубица"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BD%D0%B0%D0%B4%D0%B5%D0%B6%D0%B4%D0%B0-%D0%BD%D0%B5%D0%B9%D0%BD%D1%81%D0%BA%D0%B8-%D1%81-%D0%BF%D0%BE%D1%85%D0%B2%D0%B0%D0%BB%D0%B8-%D0%BA%D1%8A%D0%BC-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-3-news748331.html", "text": "\"Радвам се, че правителството продължава активната политика на Балканите\", заяви посланикът ни в Турция Надежда Нейнски пред БНТ. Тя посочи, че е имало време, когато Балканите не са били приоритет за страната ни, макар че тя има неоценима експертиза за района. Според Нейнски не бива да се отдава твърде голяма важност на срещата на върха между ЕС и Турция отвъд това, че диалогът е вече възстановен. Тя подчерта важността на това страните на Балканите да са свързани както физически, така и духовно. Надежда Нейнски заяви, че е в България, за да обсъди с вътрешния министър на какво ниво ще бъде представителството на България на конференция в Одрин за трансграничното сътрудничество. На нея ще се постави въпросът за прилагането на споразумението между ЕС и Турция за бежанците и добрите практики между България и Турция в защита на границите. Ще има представители от българска и турска страна, ЕС и Фронтекс. Според Нейнски е важно, че отношенията между България и Турция се осъществяват без посредник. Сподели:", "date": "2018.05.07", "title": "ЕКСКЛУЗИВНО! Надежда Нейнски с похвали към кабинета \"Борисов 3\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B7%D0%B8-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-1-%D0%B3%D0%BE%D0%B4%D0%B8%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-3-%D0%B4%D0%BE%D1%80%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B3%D0%B8-%D0%BE%D0%B1%D0%B8%D1%87%D0%B0-%D0%BD%D0%B0--news748292.html", "text": "Конфронтационният модел, който се налага при управлението на кабинета \"Борисов 3\", обединява електората и на двете политически сили. Това коментира пред Би Ти Ви социологът Димитър Ганев. Според колегата му Юрий Асланов двуполюсният модел е \"изял периферността на малките партии\". \"Вижте, колко одобрения получава външната политика на Борисов от страна на БСП. Много от позициите на Борисов във външнополитически план - дори по случая Скрипал, дори по случая с атаката в Сирия. Това са ключови моменти, които бележат водораздел, в които се налага България да взема решения. А кой друг да вземе решения, освен премиера Борисов\", коментира на свой ред политологът Арман Бабикян. \"Борисов действаше в тези кризисни моменти адекватно на доминиращото обществено очакване. Но и Борисов, и Нинова в личен план - без да се отразява на влиянието на техните партии, покачиха доверието в себе си. Хората бяха уплашени при ракетната атака към Сирия и посланията на Борисов и Нинова в личен план им донесоха точки\", заяви Юрий Асланов. Димитър Ганев отбеляза, че управлението на Борисов в различните мандати е имало \"различни сюжети\". \"Това, което направи Борисов в началото на третия си мандат, беше сюжетът на външнополитическия акцент. Първо - бе подписан договорът за добросъседство с Македония и второ - поставянето на въпроса за интеграцията на Западните Балкани отново на вниманието на европейската политика. И друго - по време на европейското председателство все още \"не сме се изложили пред чужденците\", заяви Ганев. Според Асланов след европредседателството \"Борисов трябва д влезе в друга роля\". \"Ако се случи новата вълна на финансова криза в съчетание с новата бюджетна рамка на ЕС, Борисов ще трябва да се измъква от много сериозни ситуации от тук нататък\". Гостите коментираха и \"конфронтацията между премиера Борисов и президента Радев\". \"България се раздели на две - не на БСП и ГЕРБ - на едни хора, които са много щастливи, че са дали на пенсионерите добавки от 40 лева и на 1 милион и 227 хиляди души получават между 200 и 300 лева\", коментира Бабикян. Юрий Асланов посочи, че проблемът с политическата корупция продължава да е проблем №1 на България. Сподели:", "date": "2018.05.07", "title": "ЕКСКЛУЗИВНО! Политолози с горещ коментар за 1 година \"Борисов 3\", дори опозицията ги обича на моменти"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%E2%80%9C%D1%81%D0%BF%D0%B8%D1%80%D0%BA%D0%B0-%D0%BC%D0%BB%D0%B0%D0%B4%D0%B5%D0%B6%D0%BA%D0%B8-%D1%82%D0%B5%D0%B0%D1%82%D1%8A%D1%80%E2%80%9C---%D1%81-%D0%BA%D0%B0%D1%80%D1%82%D0%B0-%D0%B7%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%BD%D0%B0-%D1%82%D0%B5%D0%B0%D1%82%D1%8A%D1%80-news748334.html", "text": "Център за градска мобилност и Младежки театър \"Николай Бинев“ стартират съвместна инициатива под надслов “Спирка Младежки театър“. Началото й ще бъде поставено на 8 май от 10:30 до 11:15 ч. на спирката на трамваи номера 20 и 22, която се намира срещу Младежки театър. Там актьори от театъра ще раздават на пътниците флаери, информиращи за същността на кампанията, както и автографи. В това първо събитие от кампанията ще се включат актьорите Никoлай Луканов, Юлиян Петров, Рая Пеева, Ахмед Юмер и Николай Желев. Кампанията „Спирка Младежки театър“ дава възможност на всички пътници, закупили и притежаващи редовни карти за градски транспорт за срок от 12, 6 и 3 месеца, както и на пътуващите с пенсионерски, ученически и студентски карти, да ползват 50% отстъпка от цената на билетите за всички представления на театъра. За целта те трябва да си вземат специален талон с логото на кампанията от пунктовете за продажба на превозни документи на ЦГМ. С този талон на касата на театъра се удостоверява, че картата е в срок, за да се получи намалението за театралния билет. Намалението важи за всички постановки от репертоара на театъра до края на настоящия театрален сезон, както и за следващия – до края на годината. Подробности за кампанията гражданите могат да получат и от специално отпечатаните флаери. Те се намират на касите в пунктовете за продажба на ЦГМ. Целта на инициативата е да се направи своеобразен реверанс към редовните пътници, а картата за пътуване да се изпълни с ново съдържание и освен  транспорт тя да предоставя и други бонуси на притежателите си. Сподели:", "date": "2018.05.07", "title": "Започва кампанията “Спирка Младежки театър“ - с карта за градския транспорт на театър"}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D0%B8%D0%B7%D0%BF%D1%80%D0%B0%D1%82%D0%B8-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D0%B7%D0%B0-%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B0%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%80%D0%B8%D0%BC-news748393.html", "text": "Във връзка с постъпилата информация за блокирани български граждани на летището в Рим, на място са изпратени двама души от българското дипломатическо представителство, които да окажат съдействие на нашите сънародници, изпаднали в затруднение. Българските граждани са блокирани на летището в Рим, след като авиопревозвачът \"Райън еър\" е отражил полета си поради гъста мъгла. Посолството съдейства за осигуряване на алтернативен транспорт на българските граждани до България. Консулът на Република България в Рим е при сънародниците ни на летището и оказва съдействие. Българското посолство в Рим следи развитието на ситуацията, остава на разположение и е в постоянен контакт с намиращите се на летището наши сънародници, както и с летищните служби. Български граждани, които желаят да получат актуална информация или да подадат сигнал за техни близки, могат да го направят на дежурния телефон за спешни случаи на българското посолство в Рим: За контакт: Телефон: 06 322 4640 и 06 322 4643 Факс: : 06 322 61 22 и 06 3224656 Дежурен телефон в извънработно време: 06 322 4640 и 06 322 4643 Сподели:", "date": "2018.05.07", "title": "Външно изпрати двама души, за да помогнат на българите, блокирани на летището в Рим "}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B1%D0%BB%D1%8A%D1%81%D0%BD%D0%B0%D1%85%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-%D0%BD%D0%B0-%D0%BB%D0%BE%D0%BC%D1%81%D0%BA%D0%BE-%D1%88%D0%BE%D1%81%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news748343.html", "text": "Жена беше блъсната на пешеходна пътека на столичния бул. „Ломско шосе”. Инцидентът е станал около 10:10 ч. Такси е спряло, за да изчака жената, но след него товарен автомобил го е ударил и леката кола е ударила пешеходката. Тя е откарана в болница. За момента не е ясно какво е състоянието ѝ. Сподели:", "date": "2018.05.07", "title": "ОТ ПОСЛЕДНИТЕ МИНУТИ! Блъснаха пешеходец на \"Ломско шосе\" (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B3%D0%BE%D1%82%D0%BE%D0%B2-%D1%81%D1%8A%D1%81-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%B2%D0%B5%D1%80%D0%BE%D0%B8%D0%B7%D0%BF%D0%BE%D0%B2%D0%B5%D0%B4%D0%B0%D0%BD%D0%B8%D1%8F%D1%82%D0%B0-news748386.html", "text": "Вицепремиерът Красимир Каракачанов вкарва Закона за вероизповеданията в парламента. Това става ясно от позицията министъра на отбраната лидер и на ВМРО, публикувана във Фейсбук. Припомняме, че Каракачанов, като лидер на ВМРО, миналата година направи работна група от експерти в качеството му на лидер на партията, след което, като вицепремиер свика работна междуведомствена среща и в Министерски съвет, след която пое ангажимента до края на този политически сезон новият проект на Закон за вероизповеданията да стане част от дневния ред на 44-ото Народно събрание. В качеството ми на заместник министър-председател по обществен ред и сигурност и председател на ВМРО – Българско национално движение ще предизвикам обществено обсъждане по готовия Законопроект за вероизповеданията, който обещах да бъде внесен в парламента до края на този политически сезон. Това включва и разговори с Българската православна църква и всички основно застъпени в България вероизповедания. Както е посочено и в мотивите, правилата, съдържащи се в него, са формулирани при стриктно спазване на принципа на равнопоставеност на различните вероизповедания. Предложенията, които аз и екипът ми правим с този проект, са предизвикани от негативни по характера си явления - религиозен радикализъм и осъществяване на терористични актове, наличие на индикации за политизация на вероизповеданията и на започнал процес на дезинтеграция на религиозен принцип на отделни религиозни общности в страната. Наблюдаваните опасни явления, които изброих, както и разпространението на религиозни доктрини за промяна на държавното устройство, светския характер и закони на страната ниса реална опасност на националната сигурност. Ето защо настъпи моментът за конкретни действия, а именно обществено обсъждане и внасяне в Народното събрание за гласуване на нов Закон за вероизповеданията. Този законопроект предлага ограничение за участието в ръководни органи на религиозните общности и институции на лица, които участват в ръководството на политическа партия, забрана за финансиране на вероизповеданията от трети страни и въвеждане на правила за осъществяване на образователни дейности, извършвани в съответните религиозни общности. Прилагам целия законопроект с мотивите, за да може всеки един български гражданин, представителите на вероизповеданията и политическите партии в страната да се запознаят, с което давам ход на реалните действия по таза важна за сигурността на страната ни на всички нива тема. Сподели:", "date": "2018.05.07", "title": "ИЗВЪНРЕДНО В ПИК! Каракачанов готов със законопроект за вероизповеданията"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81%D1%8A%D0%B2%D0%B5%D1%82%D0%B2%D0%B0-%D1%85%D1%80%D0%B0%D0%BD%D0%B0%D1%82%D0%B0-%D0%B4%D0%B0-%D0%B5-%D0%BB%D0%B5%D0%BA%D0%B0-%D0%BE%D0%B1%D0%BB%D0%B8%D1%87%D0%B0%D0%B9%D1%82%D0%B5-%D1%81%D0%B5-%D0%B2-%D1%81%D0%B2%D0%B5%D1%82%D0%BB%D0%B8-%D0%B4%D1%80%D0%B5%D1%85%D0%B8-news748295.html", "text": "18-ят слънчев ден е посветен на Благото, на благодарността и милостта. Това е празничен и весел ден, в който е нужно да правите всичко с лекота и усмивка на лице, пише астрологът Ивелина Пенчева. „Постарайте се да внесете в света повече хармония! Доставяйте удоволствие както на себе си, така и на околните! Хубаво е да се смеете, да се радвате, да се веселите, да има развлечения, игри и занимания с децата, размяна на подаръци. Препоръчва се да прекарате времето си в приятна компания, да общувате с приятели. Добре е да се обменя информация и опит“, добавя астрологът. „Препоръчва се укрепване на физическото тяло, занимания със спорт. Благоприятни са сексуалните контакти. Ден за възстановяване на справедливостта, затова трябва да се намери справедливо решение. Хубаво е да се дава прошка на враговете и неприятелите ни. Бъдете благодарни и милосърдни! Живейте с всички хора в съгласие! Старайте се да не бъдете в тежест на околните и да не живеете за чужда сметка! Вашите деяния трябва да бъдат съгласувани със съвестта ви. Може да пиете, но умерено“, съветва Ивелина Пенчева. „Не се препоръчва уединение. Не се претоварвайте и не се занимавайте с тежка работа! Покупките са нежелателни. Не трябва да се нарушават законите и да се вършат безчестия и мръсотии“, добавя тя. „Постарайте се да не вършите дори най-малките нарушения, като да говорите от служебния телефон лични разговори или да използвате служебното си положение за лични цели! Не вземайте участие в конфликти! Не се препоръчва да се бръснете и да се подстригвате“, обяснява астрологът. Тя съветва да се яде често и по-малко употреба на сладко. „Храната да е лека, млечна. Не се препоръчват пък светлите дрехи. Придържайте се към тъмните цветове, за предпочитане черни и сиви“, добавя Ивелина Пенчева. „Сънищата почти нямат значение, особено ако се сънуват в слънчев ден. Значение имат само онези, които се сънуват при облачно време. Дрехи – просперитет, късмет; птици – новини, приятели, компания“, уточнява астрологът. Сподели:", "date": "2018.05.07", "title": "Астролог съветва: Храната да е лека, обличайте се в светли дрехи"}
{"url": "http://pik.bg/%D1%82%D0%BE%D0%BC%D0%B0%D1%88-%D0%BD%D0%B5-%D0%B8%D1%81%D0%BA%D0%B0-%D1%82%D1%80%D0%B5%D0%BD%D1%8C%D0%BE%D1%80%D1%81%D0%BA%D0%B8-%D1%82%D1%80%D0%BE%D0%BD-%D0%B2-%D1%86%D1%81%D0%BA%D0%B0---%D0%B8%D0%BC%D0%B0-%D0%BE%D1%89%D0%B5-%D0%BC%D0%BD%D0%BE%D0%B3%D0%BE-%D0%B4%D0%B0-%D1%83%D1%87%D0%B8-news748397.html", "text": "Старши-треньорът на Берое Александър Томаш коментира слуховете, че може да поеме ЦСКА. \"Аз треньор на ЦСКА? Мечтите и желанията са едно, а реалността е друга. Аз имам много да уча, като сега съм изцяло концентриран върху Берое\", каза бившият футболист на армейците пред \"Диема спорт\". Томаш остана доволен от победата над Верея навръх 102-ия рожден ден на клуба. \"Първо искам да поздравя всички беройци с празника, да бъдат здрави и вярващи, независимо кои хора работят, клубът е за тях. Берое е на 102 години и без всеки може\", допълни Томаш. Сподели:", "date": "2018.05.07", "title": "Томаш не иска треньорски трон в ЦСКА - има още много да учи"}
{"url": "http://pik.bg/%D1%81%D0%BC%D1%80%D0%B0%D0%B4-%D0%B6%D0%B8%D0%B2%D0%BE%D1%82%D0%BD%D0%BE%D0%B2%D1%8A%D0%B4%D0%B8-%D0%B7%D0%B0%D0%BB%D0%B8%D0%B2%D0%B0%D1%82-%D1%81-%D1%84%D0%B5%D0%BA%D0%B0%D0%BB%D0%B8%D0%B8-%D1%80%D0%B5%D0%BA%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news748323.html", "text": "Животновъди изливат фекалиите от фермите си в реката в квартал Бистрец. Сигналът за замърсяването е подаден на „зеления телефон“ в екоинспекцията в града. Първоначално сигналът за вонящите животински изпражнения е постъпил на тел. 112 и касаел замърсяване на река Бистрешка с торов отпадък от животновъдни обекти в землището на кв. „Бистрец“. Инспекторите веднага се захванали да нищят проблема и извършили незабавна проверка на място, съобщава \"БулНюз\". От нея станало ясно, че в района около животновъдните стопанства има наличие на депониран торов отпад на брега на реката, както и следи от изхвърлен такъв в коритото на реката. От кметския наместник на кв. Бистрец е изискана информация, относно собствеността на животновъдните обекти. На собствениците са дадени предписания да бъде почистен тора депониран в близост до речните корита. След изтичане на указания срок от страна на инспекцията ще бъде осъществен последващ контрол относно изпълнение на предписанията. Сподели:", "date": "2018.05.07", "title": "СМРАД!  Животновъди заливат с фекалии река във Враца"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B2-%D0%BF%D0%B5%D0%B4%D0%BE%D1%84%D0%B8%D0%BB%D0%B8%D1%8F-%D0%B4%D0%B8%D1%80%D0%B5%D0%BA%D1%82%D0%BE%D1%80-%D1%80%D0%B0%D0%B4%D0%B5%D0%B2-%D0%B4%D0%B0-%D0%BF%D1%80%D0%B8%D0%BF%D0%B0%D1%80%D0%B2%D0%B0-%D0%B4%D0%BE-%D1%83%D1%87%D0%B8%D0%BB%D0%B8%D1%89%D0%B5%D1%82%D0%BE-news748337.html", "text": "Забранено е на директор Христо Радев да стъпва в училището. Той не се вясва тук, но не излиза и в селото. До депресия го докараха! Това разкриха пред столичен вестник учителките от скандалното школо в Ново Паничарево, което се прочу след ареста на директора. Там вече има нов директор и всичко е по старому с разликата, че никой не говори за обвиненията на бившия началник за блудство с 14-годишна ученичка. Припомняме, че Христо Радев бе арестуван в края на септември миналата година, след като 14-годишната Радост записва с телефон среща в кабинета на директора. Оплаква се на родителите си, че Радев налита да я целува и пипа по дупето. По думите й се е случвало и преди. Затова и включва аудиозаписът още с влизането в кабинета на директора. Разследването, което се води от Районната прокуратура в Бургас, е на финалната права. Очаква се всеки момент да стане ясно, дали директор Радев ще бъде съден. Ако това се случи, е застрашен от 2 до 8 години в зандана. Готови са техническите експертизи на аудиозаписите от кабинета, които доказват, че са автентични и не са манипулирани. Провеждат се и допълнителни разпити със свидетели, като са разпитани седем души. Още 4 момичета са надали вой срещу директора за нежелани ласки. От прокуратурата казват, че едва ли ще се повдигат още обвинения срещу Радев, но случаите може да бъдат обединени в едно дело. През това време директор Радев изпада в тежка депресия. Твърди, че името му е опетнено от ромите в селото, и почти не излиза от дома си в Ново Паничарево. Той бе освободен първоначално под \"домашен арест\", но през декември излезе на свобода срещу 3 бона гаранция. Категоричен е, че е натопен и че не е налитал на ученичката. Сподели:", "date": "2018.05.07", "title": "Забраниха на обвинения в педофилия директор Радев да припарва до училището"}
{"url": "http://pik.bg/%D1%82%D1%80%D0%BE%D0%BB%D0%B5%D0%B8%D1%82%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D0%BF%D0%BE%D1%87%D0%B8%D0%B2%D0%B0%D1%82-%D0%B4%D0%BD%D0%B5%D1%81-news748341.html", "text": "Поради техническа профилактика на въздушно-контактната мрежа и токоизправителните станции, тролейбусни линии Т1 и Т2 в Бургас днес не се движат, съобщиха от пресцентъра на Община Бургас. Пътниците, които разполагат с валидни абонаментни карти за пътуване с тролейбусите, могат да ги ползват в автобусите по линии № Б11 и № Б12, както следва: - от комплекс „Меден рудник“ в посока Централната градска част (ЦГЧ) – в участъка от Терминал „Меден рудник“ до спирка „Дунав“; - от ЦГЧ в посока „Меден рудник“ – в участъка от спирка „Дунав“ до Терминал „Меден рудник“. Електронните карти със зареден месечен абонамент (ученици, пенсионери и др. правоимащи, съгласно решение на Общинския съвет Бургас) задължително трябва да се валидират. Безплатно издадените талони, даващи право за пътуване в тролейбусите, няма да важат за горепосочените линии. Днес автобусите по линии Б11 и Б12 пътуват с разписания за делнични дни. Всички останали линии в градския и междуселищен транспорт ще бъдат обслужвани по установените разписания за съботни и съответно празнични (неделни) дни. Сподели:", "date": "2018.05.07", "title": "Тролеите в Бургас почиват днес"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BB%D0%B5%D0%BD%D0%B8%D1%83%D0%BC-30-%D0%B0%D0%BF%D1%80%D0%B8%D0%BB---6-%D0%BC%D0%B0%D0%B9-news748383.html", "text": "Заповядайте на премиерата на \"101 мита от българската история\" Новата книга, която ни отваря очите за реалните предпоставки за здравето и болестите - \"Истината за здравето\", продължава да държи челното място в класацията. Бестселърите \"Размерът има значение\" 1 и 2 неизменно са във фокуса на най-силното търсене, гарантирайки ни, че можем без големи усилия да постигнем желаната, особено през лятото, перфектна физическа форма. Патриотичните исторически томове \"101 мита от българската история\" и \"Българските паметници\" ни отвеждат на увлекателно пътешествие назад в миналото ни, срещайки ни с личности и събития, които ни вдъхват радост и гордост от това, че се зовем българи. Най-новата, девета поред, книга от поредицата \"Философия за всеки\" - \"Ницше и волята за власт\", също е изключително атрактивна за читателите от всички възрасти. 1. , Теменуга Пенчева - Книгата разкрива точно кои емоции пречат на нормалните телесни функции и как да се научим да тушираме вредното им влияние. Това е безценен наръчник за здравето, което можем да постигнем като хванем юздите на собствените си мисли. 2. , Александра Иванова - Първата част разкрива супер успешната и вече много популярна система за отслабване, а втората книга показва още по-подробно как да я следваме и да свалим килограми без глад и усилия на волята. 3. , Веселин Игнатов - Известният писател историограф разбива 101 устойчиви мита с множество факти, документи, логически съпоставки и категорични доказателства. Изследването му е посветено на най-дискусионните моменти от българското Средновековие и Възраждане. 4. , Иван Първанов - Илюстрованият, луксозен патриотичен том от над 500 страници разказва най-любопитното от историята на повече 300 монумента у нас и в чужбина, и ни запознава с биографиите на героите, увековечени чрез тях. 5. , София Петрова - Охулван и обожаван, днес Ницше е тачен като един от мислителите дал най-голям принос за развитието на философията. Тази книга прави идеите му достъпни до широката публика чрез 44 фрагмента и множество афоризми. Сподели:", "date": "2018.05.07", "title": "Топ 5 на най-продаваните книги на издателство \"Милениум\" (30 април - 6 май)"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%BE-%D0%B7%D0%B0%D1%82%D0%B0%D0%BF%D0%B2%D0%B0%D0%BD%D0%B5-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%8A%D1%82%D1%8F-%D0%B7%D0%B0-%D0%BA%D0%B0%D1%80%D0%BB%D0%BE%D0%B2%D0%BE-%D1%81%D0%BD%D0%B8%D0%BC%D0%BA%D0%B8-news748409.html", "text": "Адско задръстване се е образувало на пътя от Пловдив за Карлово! Опашките от автомобили са километрични и са от двете страна на един от най-натоверените пътища в Пловдивско. \" Сподели:", "date": "2018.05.07", "title": "Голямо затапване край Пловдив! Катастрофа блокира пътя за Карлово (СНИМКИ)"}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%B2-%D0%B8%D0%BD%D0%B4%D0%B8%D1%8F-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%B6%D0%B8%D0%B2%D0%BE-%D0%BC%D0%BE%D0%BC%D0%B8%D1%87%D0%B5-%D0%BF%D1%8A%D1%80%D0%B2%D0%BE-%D1%81%D0%B5-%D0%B3%D0%B0%D0%B2%D1%80%D0%B8%D0%BB%D0%B8-%D1%81-%D0%BD%D0%B5%D1%8F-news748345.html", "text": "Индийска тийнейджърка се бори за живота си, след като е била изнасилена, залята с бензин и запалена. Информацията съобщи местната полиция, цитирана от агенция Франс прес, която отбелязва, че това е втори подобен случай за последните няколко дни в Индия. \"Момичето има изгаряния от първа степен върху 70 процента от тялото\", заяви за АФП полицейски началник от окръг Пакур в щата Джаркханд, предаде БТА. Нападението е станало в петък, когато в същия щат бе извършено подобно нападение, което възмути обществото. Сподели:", "date": "2018.05.07", "title": "Зверство в Индия! Запалиха живо момиче, първо се гаврили с нея"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%83%D0%BD%D0%B3%D0%B0%D1%80%D1%81%D0%BA%D0%B8-%D0%B0%D0%BB%D0%BF%D0%B8%D0%BD%D0%B8%D1%81%D1%82-%D0%B2%D0%B8%D0%B4%D1%8F%D0%BB-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%B4%D0%B0%D0%B2%D0%B8%D0%B4-%D0%BA%D0%BB%D0%B0%D0%B9%D0%BD-%D0%B7%D0%B0-%D0%B1-news748374.html", "text": "Българският алпинист Боян Петров е изчезнал при изкачването на хималайския връх Шиша Пангма (8023 метра надморска височина). Унгарският алпинист Давид Клайн съобщи, че в събота украински алпинисти и местни шерпи са открили полуоткритата палатка на Петров заедно с неговия спален чувал, информира унгарската медия \"Ориго.ху\". \"Петров е един от най-добрите български алпинисти. Той може да се изкатери и на 10 хил. метра надморска височина без никакъв допълнителен кислород“, смята унгарският алпинист, който е част от хималайската експедиция „Калифа 2018 – Шиша Пангма“ заедно с италианците Марио Себастиано и Валентино Виелмо. Клайн допълни, че е видял за последно Петров на 3 май, но от тогава не са имали новини за него. Унгарецът заявява, че ситуацията е притеснителна, но подчертава, че вече е имало случаи, когато алпинисти, макар и с голямо закъснение, са пристигали по други низходящи маршрути. Сподели:", "date": "2018.05.07", "title": "ИЗВЪНРЕДНО! Унгарски алпинист видял за последно Боян Петров! Ето какво каза Давид Клайн за българина"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B3%D0%B0%D0%B2%D1%80%D0%B0-180-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%B2-%D1%80%D0%B8%D0%BC-%D0%B7%D0%B0%D1%80%D0%B0%D0%B4%D0%B8-%D0%BD%D0%B8%D1%81%D0%BA%D0%BE%D1%82%D0%B0%D1%80%D0%B8%D1%84%D0%BD%D0%B8%D1%82%D0%B5-%D1%80%D0%B0%D0%B9%D1%8A%D0%BD-%D0%B5%D1%8A%D1%80-news748387.html", "text": "Около 180 българи са блокирани на едно от летищата в Рим, след като самолетът на обслужващата ги авиокомпания \"Райън еър\" не успял да излети рано тази сутрин. Според нашите сънародници полетът е бил отложен заради мъгла. От 8 ч. сутринта, когато е трябвало да излетят за София обаче, не им е предложена алтернативакак да се приберат у дома. „Децата пищят, всички реват! Най-ранният полет, с който може да се приберем в България, е в петък – така ни казаха от летището. Никой нищо не обяснява!“, каза за Би Ти Ви Огнян Манолев – един от потърпевшите. Повечето българи, блокирани на летището в Рим, са били били на почивка и казват, че нямат достатъчно средства, за да организират алтернативен транспорт. До момента от компанията превозвач не са дали конкретни предложения. „Няма нито офис нито нищо. Дойде една жена, даде ни по една вода и това е. Каза: „Чакайте, ще ви предложат алтернативен вариант за връщане“. А алтернативния вариант е петък“, каза Манолев. На телефоните на компанията не отговаря никой. От българското посолство в Италия обявиха, че знаят за случая и ще се опитат да съдействат. Сподели:", "date": "2018.05.07", "title": "ПОРЕДНА ГАВРА! 180 българи са блокирани на летище в Рим заради нискотарифните \"Райън еър\""}
{"url": "http://pik.bg/%D0%B3%D0%BE%D0%BD%D0%B7%D0%BE-%D1%81%D0%B5-%D1%81%D0%B5%D1%82%D0%B8-%D1%82%D1%80%D1%8A%D0%B3%D0%BD%D0%B0-%D0%B4%D0%B0-%D1%83%D1%87%D0%B8-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8-news748346.html", "text": "Като нямаш работа, вършиш други неща. Сега например съм се захванал да уча английски. През годините като си постоянно ангажиран, пропускаш много неща - деца, семейство. Това заяви пред Би Ти Ви футболната легенда Георги Иванов - Гонзо. В спортната си кариера той бележи паметния \"кървав гол\", с който успява да преобърне мач от вечното дерби \"Левски\" - ЦСКА. \"По никакъв начин наградата \"Футболист на годината\", която получих за това, не ме е променила. С годините - да, всеки се променя, но се надявам за мен това да е в положителна посока. По никакъв начин не съм се олицетворявал със звезда и смятам, че самочувствието не е показност\", заяви Гонзо. Той допълни, че в живота винаги е бил амбициозен - и като футболист, и като треньор, и като директор. \"За да играеш футбол на високо ниво или да бъдеш човек, който да се гордее със себе си, трябва самият ти да бъдеш на високо ниво\", заяви философски Гонзо. Сподели:", "date": "2018.05.07", "title": "Гонзо се сети: Тръгна да учи английски "}
{"url": "http://pik.bg/%D0%B1%D1%80%D1%83%D1%81-%D1%83%D0%B8%D0%BB%D0%B8%D1%81-%D1%82%D1%80%D0%B5%D0%BD%D0%B8%D1%80%D0%B0-%D0%BC%D0%B0%D0%B9%D0%BA-%D1%82%D0%B0%D0%B9%D1%81%D1%8A%D0%BD-news748448.html", "text": "Следващата голяма роля на кино легендата Брус Уилис е на бившия треньор на Майк Тайсън - Къс Д'амато в предстоящата лента \"Cornerman\". 63-годишният актьор ще влезе в обувките на пенсионирания боксьор, който се завръща в залата заради 13-годишния тъмнокож талант Тайсън. Режисьор на филма е Рупърт Френд, който описва лентата като историята за борбата за това, в което вярваш. Д'амато, който е тренирал и Флойд Патерсън и Джоси Торес, и двамата в Зала на славата на бокса, умира през 1985 г. на 77-годишна възраст. Снимките на продукцията ще започнат по-късно тази година, а Уилис в момента се поти на снимачната площадка на \"Motherless Brooklyn\". На фона на всички ангажименти, той работи и по шестата част на емблематичната си поредица \"Умирай трудно\". Работното заглавие на лентата е \"Умирай трудно: Година първа\" и ще покаже Маклейн като младши полицай в началото на 80-те, като сюжетът на моменти ще препраща към днешни дни. Все още обаче не е минал кастингът за младото \"Аз\" на Брус Уилис, пише \"Монитор\". Сподели:", "date": "2018.05.07", "title": "Брус Уилис тренира Майк Тайсън"}
{"url": "http://pik.bg/%D0%B2-%D0%B4%D0%B5%D0%BD%D1%8F-%D0%BD%D0%B0-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%BF%D1%80%D0%B8%D0%B1%D0%B8%D1%80%D0%B0%D0%BD%D0%B5-%D0%B1%D0%BB%D0%BE%D0%BA%D0%B0%D0%B4%D0%B0-%D0%BD%D0%B0-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F-%D0%B2%D0%B0%D1%80%D0%BD%D0%B0-news748449.html", "text": "В деня на голямото прибиране след празниците, пътна блокада затвори пътя София - Варна. Жители на Ловеч протестират в защита на болницата в града. Медиците затвориха шосето, тъй като плащанията им отново се бавят, затварят се още отделения. Служителите на болницата разпространиха отворено писмо до премиера и ресорния министър, като настояват за яснота около бъдещето на лечебното заведение. Сподели:", "date": "2018.05.07", "title": "В ДЕНЯ НА ГОЛЯМОТО ПРИБИРАНЕ: Блокада на пътя София-Варна!"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%E2%80%9E%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-2018%E2%80%9C-%D0%B2-%D0%BB%D0%B8%D1%81%D0%B0%D0%B1%D0%BE%D0%BD-%D0%BA%D0%BE%D0%B8-%D1%81%D0%B0-%D0%B2%D0%B0%D0%B6%D0%BD%D0%B8%D1%82%D0%B5-%D0%B4%D0%B0%D1%82%D0%B8-news748379.html", "text": "Международният песенен конкурс \"Евровизия 2018\" стартира официално в столицата на Португалия Лисабон , като традиционният ч ервен килим беше заменен със син , предава ТАСС. Това е цветът на реката Тежу, край брега на която се състоя откриването, а също така и на океана, който стана основна тема в шестдесет и третото издание на телевизионната надпревара, съобщава БТА. На тържествената церемония в Музея на изкуството, архитектурата и технологии те пристигнаха делегации на всички 43 страни-участнички в конкурса под тазгодишния девиз - \"Всички на борда!\" Една от първите делегации, стъпили на синия килим, беше тази на Азербайджан. С изпълнение на представителката на страната Айсел, ще стартира първият полуфинал. Той ще се състои на 8 май, като на сцената на арената \"Алтис\" ще се състезават 19 участници. Сред тях са и българските представители в \"Евровизия 2018\" - група \" Equinox \". Вторият полуфинал е предвиден за 10 май. Финалът ще се състои на 12 май. Сподели:", "date": "2018.05.07", "title": "Откриха „Евровизия 2018“ в Лисабон! Кои са важните дати"}
{"url": "http://pik.bg/%D0%B4%D1%80%D0%B0%D0%BC%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B6%D0%B5%D0%BD%D0%B0%D1%82%D0%B0-%D0%B4%D0%BE-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D1%81%D0%BB%D0%B5%D0%B4%D0%B8-%D0%BD%D0%B0-%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%B0-%D0%B2%D0%B8-news748447.html", "text": "Алпинистът Боян Петров е в неизвестност от пет дни, разказа в ексклузивно интервю пред ТВ Европа съпругата му Радослава Ненова. Той е направил опит да изкачи 8-хилядника Шиша Пангма в Хималаите, когато времето рязко се влошило. На 29 април Ненова и Петров разговаряли за последен път. Тя предполага, че през следващите дни Боян не е имал проблем, достигнал е до трета база, където е оставил спалния си чувал и се е отправил към върха. Именно тогава обаче времето се е влошило, останалите алпинисти, които са на експедицията с Петров са прекратили изкачването, а връзката с българина и тях е била изгубена. Не се знае дали Петров, който обичайно се изкачва сам, тъй като е по-бърз от останалите, не се е върнал назад към някой от лагерите, в които по думите на жена му, със сигурност няма сателитен телефон. Тя призна, че той е изчезвал и друг път, но никога за толкова време. Спасителните екипи ще започнат търсенето на Петров най-рано утре, заради лошото време. Времето не позволява вдигането на хеликоптер и стартирането на операцията. Един ден по-късно, след като се разделил с останалите от експедицията, те са  виждали следите му, посочи жената до алпиниста. Останалите отказват да се качват на върха, защото преценяват, че времето не е хубаво. Той остава единственият човек по склоновете, след като всички се връщат надолу, разказва Радослава. И допълва, че той няма как да се обади отгоре, тъй като няма телефон. Връзката е само от базовия лагер. Сподели:", "date": "2018.05.07", "title": "ДРАМАТА ПРОДЪЛЖАВА! Жената до Боян Петров с подробности за последните следи на алпиниста... (ВИДЕО)"}
{"url": "http://pik.bg/%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%BD%D0%B5-%D1%81%D0%B5-%D1%80%D0%B0%D0%B7%D0%B1%D1%80%D0%B0-%D1%81-%D1%82%D1%80%D0%B5%D0%BD%D1%8C%D0%BE%D1%80%D0%B0-%D0%BD%D0%B0-%D1%86%D1%8A%D1%80%D0%B2%D0%B5%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-news748396.html", "text": "Новият старши треньор на ЦСКА-София няма да е Владан Милоевич. \"Червените\" са имали разговори със сръбския специалист, чийто договор с „Цървена звезда“ изтичаше. Милоевич обаче в крайна сметка е решил да остане в досегашния си клуб. От Белград съобщиха, че новият контракт е факт и Милоевич е подписал за още две години. Това слага край на сагата около него и евентуалното му преминаване на стадион \"Българска армия\". Засега остава неясно кой ще води \"червените\" през следващия сезон. Сподели:", "date": "2018.05.07", "title": "ЦСКА-София не се разбра с треньора на Цървена звезда"}
{"url": "http://pik.bg/%D1%81%D1%82%D0%B8%D0%B2%D1%8A%D0%BD-%D1%81%D0%B5%D0%B3%D0%B0%D0%BB-%D1%83%D0%B2%D0%B0%D0%B6%D0%B8-%D0%BF%D1%83%D1%82%D0%B8%D0%BD-news748390.html", "text": "Американският актьор Стивън Сегал беше забелязан сред гостите на церемонията по встъпването в длъжност на руския президент Владимир Путин, съобщава Газета.ру. Звездата от екшъна \"Под обсада\" се появи в района на Кремъл заедно със съпругата си Ереднентуа Батсух. Двамата влязоха в комплекса в центъра на Москва, където по традиция се провежда събитието след чакане на опашка. Актьорътт чакаше като обикновен човек, допълни медията. 66-годишният Сегал е близък до стопанина на Кремъл. Холивудската звезда, освен американско, има и руско и сръбско гражданство. Сподели:", "date": "2018.05.07", "title": "Стивън Сегал уважи Путин"}
{"url": "http://pik.bg/%D0%B8-%D0%BD%D0%BE%D1%89%D0%B5%D0%BC-%D0%B8-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D0%BC%D0%B0%D1%81%D0%BE%D0%B2%D0%B8-%D0%BA%D1%80%D0%B0%D0%B6%D0%B1%D0%B8-%D0%BD%D0%B0-%D0%B4%D1%8A%D1%80%D0%B2%D0%B0-%D0%BE%D1%82-%D0%B3%D0%BE%D1%80%D0%B0%D1%82%D0%B0-%D0%BA%D1%80%D0%B0%D0%B9-%D1%82%D0%B5%D1%82%D0%B5%D0%B2%D0%B5%D0%BD-news748385.html", "text": "Масови кражби на дърва от гората край Тетевен. За посегателствата сигнализира бизнесмен от село Български извор, който успя да заснеме крадците с камера. През последния месец обирджиите са прибрали над 70 кубика дърва от сечищата на Румен Маринов. Крадците обикалят сечищата му вече цял месец и прибират дървата, съобщава Би Ти Ви. За да стигнат до мястото крадците са карали с километри по черен път с коловози. Откраднали са най-хубавите дърва и са оставили негодните. Действат бързо – идват с коли и товарят цялата готова продукция. В опит да ги разкрие Маринов купува ловни камери, които слага в района на сечищата. Първите снимки на обирджиите са заснети през нощта, а последната им кражба е посред бял ден на Гергьовден. На снимките ясно се виждат и лицата им, и номерът на автомобила им. Маринов е подал жалби за посегателствата и се надява крадците да бъдат заловени и наказани. Сподели:", "date": "2018.05.07", "title": "И нощем, и посред бял ден: Масови кражби на дърва от гората край Тетевен!"}
{"url": "http://pik.bg/%D0%BD%D1%8F%D0%BC%D0%B0-%D1%82%D0%B0%D0%BA%D1%8A%D0%B2-%D0%BA%D0%B0%D1%80%D1%8A%D0%BA-%D0%BA%D0%B0%D0%BC%D0%B5%D1%80%D0%B0-%D0%B7%D0%B0%D1%81%D0%BD%D0%B5-%D0%BA%D1%80%D0%B0%D0%B4%D0%B5%D1%86-%D0%BD%D0%B0-%D0%BA%D0%B0%D0%BC%D0%B5%D1%80%D0%B0-%D1%81%D0%BD%D0%B8%D0%BC%D0%BA%D0%B8-news748405.html", "text": "Охранителна камера в Димитровград засне как мъж краде друга камера в подлеза на жп гарата. Клипът бе пуснат в социалната мрежа фейсбук от кмета на общината Иво Димов. На записа от вчера по обяд ясно се вижда как човек с анцуг и шапка с козирка се спира преди северния изход. Мъжът се оглежда, вдига си хубаво шапката, без да знае, че е застанал пред камера. После продължава напред, но се връща след секунди и с отскок смъква от тавана друго охранително око, барабар с кабела, пише \"Марица\". После прави кръгом и духва отново към северния изход, докато крие камерата под горнището на анцуга си.. Лицето вече е идентифицирано и посетено от служителите на реда. По неофициална информация пишман крадецът е 47-годишен. Сподели:", "date": "2018.05.07", "title": "НЯМА ТАКЪВ КАРЪК! Камера засне крадец на... камера (СНИМКИ)"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B7%D0%B0%D0%BB%D0%BE%D0%B2%D0%B8-37-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%80%D0%B0%D0%B9-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news748407.html", "text": "Tурската жандармерия е заловила в неделя 37 мигранти без документи, които се готвели да преминат нелегално в Европа, предаде БТА. Мигрантите възнамерявали да прекосят турско-българската граница в района на Демиркьой и Кофчаз, съобщи Анадолската агенция, като се позова на източник от силите за сигурност. Те са били отведени в дирекцията по миграция на окръг Къркларели. Същевременно гръцкият в. „Катимерини“ съобщи, че общо 351 мигранти без документи са пристигнали в неделя на островите Лесбос и Хиос. 271 мигранти са пристигнали на Лесбос от съседна Турция с пет отделни лодки, а други 80 са достигнали бреговете на о. Хиос, сочат официалните данни на фона на нарастваща тревога от увеличение на миграционния поток. От 1 май общо над 1000 мигранти са пристигнали на островите в източната част на Егейско море и са били изпратени във вече препълнените бежански центрове. Сподели:", "date": "2018.05.07", "title": "Турция залови 37 мигранти край границата с България"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D0%BE%D0%BF-%D0%BF%D0%BB%D0%B0%D0%BD%D0%B8%D0%BD%D0%B0%D1%80-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D1%81%D1%82%D0%BE%D0%B8%D0%BB-%D0%B2%D0%B0%D1%81%D0%B8%D0%BB%D0%B5%D0%B2-%D0%B2%D1%81%D0%B5%D0%BA-news748424.html", "text": "Един алпинист винаги има своя план Б, а в Боян Петров винаги съм виждал човек, който преценява разумно рисковете, казва пред Фокус б ившият председател на смолянското туристическо дружество „Карлък” Стоил Василев във връзка с информацията, че Боян Петров, участвал в експедиция в Хималаите, е в неизвестност от 3 май. „Предполагам, а и силно се надявам, да има ресурс за изпълнението на план Б“, каза Василев. По думите му спасителната операция би трябвало да се организира от ръководителя на експедицията. Василев обърна внимание, че не е алпинист, но според него височината от 7500 метра специално за Боян Петров не е голям проблем. „Не вярвам да е и проблем, освен ако самата климатична обастановка не е много усложнена“, допълни Василев. Той посочи, че е изненадан от случилото се. „Не бих ви отговорил като професионален алпинист, а като човек, който е имал вземане даване с алпинизма, тъй като съм изпращал на експедиция човек от моето туристическо дружество навремето, който също остана за съжаление в Хималаите, но в подножието на Еверест. С Боян се познаваме лично. Няколко срещи сме правили с него. Просто научавайки тази новина, съм изненадан, че все още няма контакт с него“, коментира Василев. Сподели:", "date": "2018.05.07", "title": "ГОРЕЩА ТЕМА! Топ планинар с тежък коментар за изчезването на Боян Петров! Стоил Василев: Всеки алпинист винаги има план Б, изненадан съм"}
{"url": "http://pik.bg/%D0%B4%D0%B5%D0%BD%D1%8F%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-2018-%D1%89%D0%B5-%D0%B1%D1%8A%D0%B4%D0%B5-%D0%BE%D1%82%D0%B1%D0%B5%D0%BB%D1%8F%D0%B7%D0%B0%D0%BD-%D1%81-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%B4%D0%BE%D1%81%D0%B5%D0%B3%D0%B0-3d-%D0%BC%D0%B0%D0%BF%D0%B8%D0%BD%D0%B3-%D1%88%D0%BE%D1%83-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%B8%D0%B4%D0%B5-news748467.html", "text": "Денят на Европа 2018 ще бъде отбелязан с най-голямото досега 3D мапинг шоу в България, съобщиха от бюрото на Европейския парламент у нас. Прожекцията е под наслов „Днешният ден“ и ще започне на 9 май от 21.30 часа върху фасадата на Министерския съвет в София. Тя е посветена на Европейската година на културното наследство, ще бъде отбелязано и първото Българско председателство на Съвета на Европейския съюз. Организатори са Бюрото на Европейския парламент и Представителството на Европейската комисия в България, а официални партньори – Министерството за  Българското председателство на Съвета на ЕС и Столичната община. Специалното събитие е разработено съвместно с българското студио mp-studio.eu. За да могат всички желаещи да станат част от празника, филмът ще бъде излъчен 4 пъти. Шоуто ще може да бъде гледано на живо от 21.30 ч. на 9 май и на интернет страницата на Европейския парламент в България www.europarl.bg, както и във  Facebook чрез Facebook Live. Проектът „Днешният ден“ се осъществява в партньорство с Министерството за Българското председателство на Съвета на ЕС и Столичната община. Медиен партньор е Българската национална телевизия. На 9 май от 11:30 ч. в Аулата на Софийския университет „Св. Климент Охридски“ ще се проведе публичен дебат с евродепутата Искра Михайлова (АЛДЕ), комисаря по цифрова икономика и цифрово общество Мария Габриел и министъра за Българското председателство на Съвета на ЕС Лиляна Павлова. Основната тема на гражданския диалог ще бъдат младите хора и тяхното бъдеще в дигитална Европа, но ще бъдат дискутирани и всякакви други въпроси свързани с настоящето и бъдещето на ЕС. Броим дните до Деня на Европа и най-голямото досега 3D мапинг шоу в България. На 9 май ние със сигурност ще бъдем на площад \"Независимост\" от 21:30 ч. А вие? Сподели:", "date": "2018.05.07", "title": "Денят на Европа 2018 ще бъде отбелязан с най-голямото досега 3D мапинг шоу в България (ВИДЕО)"}
{"url": "http://pik.bg/%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%BF%D1%80%D0%BE%D0%BF%D0%B8%D1%89%D1%8F%D1%85%D0%B0-%D0%BE%D1%82-%D0%BF%D1%80%D0%B5%D1%82%D1%8A%D0%BF%D0%BA%D0%B0%D0%BD%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%B8-%D0%B4%D0%BE-%D0%B2%D0%B8%D1%82%D0%BE%D1%88%D0%B0-news748348.html", "text": "Столичани отново сигнализираха за затруднен достъп до Витоша с градския транспорт. Хората редовно пътуват в претъпкани автобуси без климатик по линия номер 63. „Ситуацията е повече от ужасна. Претъпкани автобуси, развалят се. Казват, че не можело да се пускат нови, защото те били само с ръчни скорости”, обясни пред Би Ти Ви Любомир Трифонов. Георги Петрунов, друг редовен турист, заявява: „Просто капацитетът на автобусите не стига. Това е демагогия”, Няколко спирки по-късно автобусът вече е препълнен и дори има правостоящи, а през лятото возенето е истинско изпитание за пътниците. От Центъра за градска мобилност обясниха, че редовно следят за натоварването по линията и при необходимост пускат допълнително автобуси. Сподели:", "date": "2018.05.07", "title": "Софиянци пропищяха от претъпкани автобуси до Витоша"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%B4%D0%BE%D0%BC-%D0%B7%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D1%85%D0%BE%D1%80%D0%B0-%D0%B2-%D1%81%D0%B2%D0%B8%D1%89%D0%BE%D0%B2-news748477.html", "text": "Силно задимяване в дом за възрастни хора в Свищов е наложилo евакуация на хората в заведението, съобщава Би Ти Ви. Около 120 възрастни хора и 8 души персонал са напуснали сградата. На мястото е извикан екип на пожарната. Хората са изчакали пред сграда до приключването на действията на огнеборците. Причината за евакуацията е силно задимяване в сградата, причинено от повреда във вентилатор в една от баните. След повредата пушекът е достигнал до санитарните помещения на трите етажа на заведението по въздуховода. При инцидента не са пострадали хора. Сподели:", "date": "2018.05.07", "title": "ОТ ПОСЛЕДНИТЕ МИНУТИ! Евакуираха дом за възрастни хора в Свищов"}
{"url": "http://pik.bg/%D1%83%D0%BD%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B2%D1%8A%D0%B7%D0%BB%D0%BE%D0%B6%D0%B8-%D0%BD%D0%B0-%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-%D0%B4%D0%B0-%D1%81%D1%8A%D1%81%D1%82%D0%B0%D0%B2%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news748395.html", "text": "Унгарският премиер Янош Адер възложи на Виктор Орбан да състави новото си правителство и предложи днес на парламента да го избере за премиер за нов четиригодишен мандат, предаде Ройтерс. 54-годишният Орбан, който бе преизбран за трети пореден мандат на парламентарните избори миналия месец, каза на пресконференция, че \"основна задача на правителството му ще бъде да запази сигурността и християнската култура на Унгария\". Първото заседание на парламента ще бъде утре, предава БТА. Дясната националистическа партия на Орбан ФИДЕС разполага със 133 от 199 депутатски места. Сподели:", "date": "2018.05.07", "title": "Унгарският президент възложи на Виктор Орбан да състави правителство"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%B7%D0%B0%D1%89%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%82%D0%B5-%D0%B2%D0%BB%D0%B0%D0%B4%D0%B8%D1%81%D0%BB%D0%B0%D0%B2-%D0%B3%D0%BE%D1%80%D0%B0%D0%BD%D0%BE%D0%B2-%D1%81%D0%BC%D0%B5%D0%BD%D0%B8-%D0%BE%D1%82%D0%B1%D0%BE%D1%80%D0%B0---%D0%B2%D0%B8%D0%B6%D1%82%D0%B5-%D1%81-news748478.html", "text": "Здравейте фенове на спорта. Екипът на \"Спортен ПИК\", отново ще ви предостави най-интересното от изминалата седмица. Днес в предаването ще видите, кой вдигна трофея във висшата лига, какво се случи в \"Ел Класико\", защото Наполи загуби шансове да свали Ювентус от трона в Италия. Представянето на ансабълът ни по художествена гимнастика в Испания, какво е състоянието на велиликят сър Алекс Фъргюсън, след животоспасяващата операция. Дебютът и победата на Фернандо Алонсо в \"6-те часа на Спа\". На кой български отбор симпатизира министърът на финансите Владислав Горанов, тези и още любопитни теми, само в \"Спортен ПИК\". Сподели:", "date": "2018.05.07", "title": "ЕКСКЛУЗИВНО В ПИК ТV! Защо министърът на финансите Владислав Горанов смени отбора - вижте само в \"Спортен ПИК\""}
{"url": "http://pik.bg/%D1%88%D0%BE%D0%BA-%D1%83%D0%BB%D0%B8%D1%87%D0%BD%D0%B8-%D0%BF%D1%81%D0%B5%D1%82%D0%B0-%D1%83%D0%B1%D0%B8%D1%85%D0%B0-%D1%88%D0%B5%D1%81%D1%82-%D0%B4%D0%B5%D1%86%D0%B0-%D1%81%D0%B0%D0%BC%D0%BE-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-news748473.html", "text": "Улични кучета са убили 6 деца само в рамките на изминалата седмица в Индия. Най-малко още 24 деца са били нападнати и ранени от подивелите четириноги. Ужасът се разиграва в Северна Индия, в градчето Ситапур, в щата Утар Прадеш. Децата са между 5 и 12-годишни, съобщава АП. В повечето случаи те били нападани, докато берели манго или пък отивали да използват външните тоалетни на домовете си. Жестоките инциденти зачестили от края на миналата година насам, като от ноември досега има общо 12 убити деца от улични кучета. Стига се дотам, че в последно време има рязък отлив на деца в училищата, тъй като родителите им не ги пускат да излизат от домовете си. В Индия по улиците бродят над 1 милион кучета, но в конкретния случай местните вярват, че озверяването на кучетата се дължи на затварянето на местна кланница, от която се предполага, че те все пак са успявали да си набавят храна, каквато вече няма. Самите местни вече са предприели и акции срещу кучетата, като масово ги избиват. Сподели:", "date": "2018.05.07", "title": "ШОК! Улични псета убиха шест деца само за седмица"}
{"url": "http://pik.bg/%D0%BF%D0%BE%D0%B3%D0%BB%D0%B5%D0%B4-%D0%B2-%D0%BC%D0%B8%D0%BD%D0%B0%D0%BB%D0%BE%D1%82%D0%BE-%D0%B7%D0%B0%D1%89%D0%BE-%D0%B2-%D0%BD%D1%8F%D0%BA%D0%BE%D0%B8-%D1%81%D1%82%D1%80%D0%B0%D0%BD%D0%B8-%D1%88%D0%BE%D1%84%D0%B8%D1%80%D0%B0%D1%82-%D0%B2%D0%BB%D1%8F%D0%B2%D0%BE-news748347.html", "text": "повечето страни е прието автомобилите да се движат в дясната страна на пътя. Около 35% от всички коли в света обаче се произвеждат с десен волан. За този процент най-голяма \"вина\" има Индия, където има огромен брой автомобили. Освен нея, от списъка на най-известните страни с ляво движение, човек веднага си спомня Великобритания, Япония, Австралия и Сингапур. Общото между повечето от тези страни е това, че повечето са бивши британски колонии, така че е разумно да се приеме, че това по някакъв начин е свързано с англичаните. Какво толкова се е объркало в Обединеното кралство, за да се стигне до тук? Всъщност, корените на десния волан могат да бъдат проследени до Средновековието, колкото и невероятно да ви звучи. Причината е доста проста. При язденето на кон, основно транспортно средство в онези времена, което е по-джоба на по-знатните, ножницата с меча се намира на левия хълбок. Така рицарят по-лесно може да извади оръжието с дясната си ръка, докато се впуска в битка. Качването върху коня пък става от лявата му страна, за да не пречи ножницата с меча, ако това става от дясната. В САЩ движението вдясно се утвърждава в края на 18-ти век, защото на хората, които се придвижват с карети, започва да не им достига скорост. Затова в каретите, които също така стават все по-тежки заради декорациите и комфорта, започват да бъдат впрягани четири коня. В този случай кочияшът се разполага на задния ляв кон, така че камшикът, който държи в дясната си ръка, да достига всички животни. Движението вдясно в САЩ цели също да демонстрира и независимостта от британската корона. В не всички страни обаче са напълно сигурни в коя част на пътя да се придвижват. Канадците, например, до 20-те години на миналия век не успяват да решат това - всяка провинция си има свой обичай, пише още \"Днес.бг\". Швеция пък преминава вдясно едва през 1967 г., след като четири години специална комисия разработи набор от мерки. В резултат на това в нощта на 3 септември, от 1 до 6 часа сутринта, е забранено движението по всички улици в страната, освен за линейки, пожарни и полицейски автомобили. За тези 5 часа работниците по пътищата трябва да монтират и включат нови светофари и да поставят нови знаци, а старите да бъдат демонтирани. Не е случайно, че сред старите модели на Saab и Volvo има толкова много с десен волан. Между другото, същото важи и за обществения транспорт. В подготвителния период страната купува нови автобуси и частично преработва старите, като добавя нови врати от дясната им страна. Някои от старите автобуси с десен волан са подарени на Пакистан. Интересно е обаче, че шведската железница и метрото все още практикуват лявото движение. И така лека-полека стигнахме до Япония, която никога не е била британска колония, но движението там също е вляво. Как така? Просто за построяването на първата железница в страната на японците помагат британците. Поради това този ред на движение се е запазил и до днес. Сподели:", "date": "2018.05.07", "title": "Поглед в миналото: Защо в някои страни шофират вляво?"}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D1%81%D1%8A%D0%BE%D0%B1%D1%89%D0%B0%D0%B2%D0%B0-%D1%81%D0%B0%D0%BC%D0%BE-35-%D0%BE%D1%82-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8%D1%82%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%80%D0%B8%D0%BC-%D1%81%D0%B0-%D0%BD%D0%B0%D1%81%D1%82%D0%B0%D0%BD%D0%B5%D0%BD%D0%B8-%D0%B2-%D1%85%D0%BE%D1%82%D0%B5%D0%BB%D0%B8-news748453.html", "text": "35 от блокираните българи на летището в Рим са настанени в хотел, останалите са потърсили алтернативни варианти. Това съобщиха от пресцентъра на Министерство на външните работи (МВнР) във връзка с български граждани, блокирани на летище ,,Чампино‘‘ в Рим. Консулът на Република България в Рим, е оказал съдействие на българските граждани, които бяха блокирани на летището в Рим, за осъществяване на връзка с летищните власти и съответна логистика. От полета са останали около 70 души в по-голямата си част българи и малка група чужденци. Някои от българските граждани (група от около 8 души), са тръгнали към гара „Термини” и са информирали, че са решили да отидат във Флоренция, откъдето да търсят алтернативни варианти. Друга малка група се е отправила към летище ,,Фиумичино‘‘, с цел да си закупи билети за други авиокомпании. До момента в Рим е останала група от около 35 български граждани, които са настанени в хотел. Авиокомпания ,,Райън еър‘‘ им е издала нови билети за полети на дати 10 и 11 май. Авиокомпанията им гарантира една нощувка, за да им бъдат заплатени следващите нощувки до датите на полетите, според регламента на самата авиокомпания, трябва всеки ден да се заявяват в листата на чакащите на гишето на ,,Райън еър‘‘ на летището. Така има вероятност някои от тях да заминат и по-рано. Посолството на Република България в Рим прави опити да съдейства за намирането на бус на изгодна цена, който компактно да извозва българските граждани до летището всяка сутрин до датите на полетите им, тъй като ,,Райън еър‘‘ не осигурява транспорт. Българското посолство в Рим следи развитието на ситуацията, остава на разположение и е в постоянен контакт с намиращите се на летището наши сънародници, както и с летищните служби. Напомняме, че по-рано днес, десетки български граждани бяха блокирани на летище ,,Чампино‘‘ в Рим, след като полет на авиокомпания \"Райън еър\" е бил отменен поради гъста мъгла. Български граждани, които желаят да получат актуална информация или да подадат сигнал за техни близки, могат да го направят на дежурните телефони за спешни случаи на българското посолство в Рим: За контакт: Телефон: +39 06 322 4640 и +39 06 322 4643 Факс: : +39 06 322 61 22 и +39 06 3224656 Дежурен телефон в извън работно време: +39 06 322 4640 и +39 06 322 4643 Права на пътуващите със самолет: Сподели:", "date": "2018.05.07", "title": "Външно съобщава: Само 35 от блокираните на летището в Рим са настанени в хотели"}
{"url": "http://pik.bg/%D0%B3%D0%BB%D0%B8%D0%B3%D0%B0%D0%BD%D0%B8-%D0%B8%D0%B7%D0%B3%D1%8A%D0%BB%D1%82%D0%B0%D1%85%D0%B0-%D0%B2%D0%B8%D0%BD%D0%BE%D1%82%D0%BE-%D0%BD%D0%B0-%D1%82%D0%BE%D1%81%D0%BA%D0%B0%D0%BD%D0%B0-news748417.html", "text": "Глигани, елени и сърни опропастяват лозята ни и заплашват да унищожат с години напред реколтите за нашите ценни тоскански вина!“ – ревнаха в хор майсторите на световно известните червени еликсири „Брунело до Монталчино“, „Кианти“, „Болгери“ и „Нобиле ди Монтепулчано“. Става дума за над 20 хиля ди собственици на малки и средни изби, в две трети от които се точи само скъпо вино с контролиран и гарантиран географски произход. Общата площ на лозята на въпросните стопани е около 600 хил. декара, годишният им стокооборот надхвърля 1 милиард евро, а продаваните в чужбина техни бутилки са 20 на сто от целия италиански износ на еликсири, съобщава кореспондентът на \"Монитор\". Прочутите майстори – винари от Тоскана имат абсолютно основание както за жалбата си срещу дивите животни, така и за отправеното в декларация до властта искане да бъдат взети спешни мерки за намаляване на тяхната популация. Защото дори според природозащитниците броят на едрия дивеч напоследък е придобил заплашителни за селското и горското стопанство измерения. Така например независимо от факта, че през миналата година са били отстреляни с благословията на лесничеите към 100 хил. глигана, в момента според официалната статистика техният брой е над 200 хиляди. Около 240 хил. пък са елените и елените-лопатари, към 100 хил. са сърните и сръндаците, въобще повече от половин милион глави едър дивеч се ширят в Тоскана. А през тези дни на повсеместно развитие на филизите елените, сърните и сръндаците навлизат нощем в лозята и поглъщат на поразия свежите листа и клонки, глиганите пък рият с муцуните си особено младите лозички, като всички мачкат всичко наред. Освен това животните все по-често предизвикват катастрофи по междуселските пътища, където се разхождат на воля, плашат и гостите на многобройните хотелчета за селски туризъм. И за да защитят както труда си, така и имиджа на Тоскана като една от най-предпочитаните в света туристически дестинации, стопаните настояват областната администрация веднага да спре невижданата напаст. В противен случай винарите и другите земеделци щели да оградят имотите си с непристъпни мрежи и дувари – нещо, което според тях не само ще загрози пейзажа, но и ще направи невъзможен свободния достъп на туристи до лозята, маслинените гори и т.н. Стопните заплашват също така, че ако управата на Тоскана не откликне на призивите им за помощ, те щели да поканят ловджиите от цяла Италия да упражнят мерника си срещу нахлуващите всекидневно в имотите им диви нашественици. Сподели:", "date": "2018.05.07", "title": "Глигани изгълтаха виното на Тоскана"}
{"url": "http://pik.bg/%D0%BD%D0%B0%D0%B3%D1%80%D0%B0%D0%B6%D0%B4%D0%B0%D0%B2%D0%B0%D1%82-%D0%B2%D0%BB%D0%B0%D0%B4%D0%BE-%D0%BF%D0%B5%D0%BD%D0%B5%D0%B2-%D1%81%D1%8A%D1%81-%D0%B7%D0%BB%D0%B0%D1%82%D0%BD%D0%B0-%D0%B7%D0%BD%D0%B0%D1%87%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news748435.html", "text": "Актьорът и бивш министър на културата Владо Пенев в най-скоро време ще бъде удостоен със златна значка от Българския туристически съюз. Поводът е, че е обиколил 100-те национални туристически обекта. Основната идея на Националното движение \" най-хубавите и най-свидните за всеки българин планини, природни и исторически забележителности, музеи и паметници. Златната значка се дава след посещението на всички посочени забележителности, а днес в страната има над 9000-1000 души, носители на отличието. Миналия месец Пенев е положил печат №91 в личната му книжка \"100-те национални туристически обекта\". \"Остават само още 9 и ще съм горд притежател на Златна значка\", похвали се актьорът в социалните мрежи, след като посети манастира Седемте престола. Опознай България - 100 НТО\" е всеки турист да се запознае с Сподели:", "date": "2018.05.07", "title": "Награждават Владо Пенев със златна значка (СНИМКА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%B4%D1%87%D1%83%D0%B2%D1%81%D1%82%D0%B2%D0%B8%D0%B5-%D0%B8%D0%BB%D0%B8-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D1%81%D1%8A%D1%81-%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%BF%D1%80%D0%B5%D0%B4%D0%B8-%D0%B4%D0%B0-%D1%82%D1%80%D1%8A%D0%B3%D0%BD%D0%B5-news748404.html", "text": "Алпинистът Боян Петров сякаш е предизвикал съдбата на дуел с един от последните си коментари във Фейсбук преди да поеме на експедицията в Хималаите. , когато е поел към поредния си осемхилядник - Шиша Пангма. , но в момента условията във високата част на хималаите са ужасяващи - силен вятър и лошо време, което ще забави поне до 11 май всички експедиции, предават специализираните сайтове за алпинизъм. В един от тях се потвърждава, че спасителната операция по издирването на Боян Петров временно е прекратена. Тя е тръгнала, но тримата участници са се върнали заради лошото време. Изчезването на Боян е било регистрирано от участниците в експедицията в района на Шиша Пангма на около 7500 м надморска височина. Веднага след това са изпратени трима души, за да го издирват. На 6 май сутринта на 7350 м надморска височина са били открити палатката и спалният чувал без самия алпинист. Боян Петров замина за Тибет на 10 април, за да атакува поредния си осемхилядник - Шиша Пангма. Тази експедиция е част от проекта му за изкачване на 14-те върхове над 8000 метра. Шиша Пангма за последно е атакуван от българи през пролетта на 1999 година. Тогава Дойчин Василев и Карина Сълова успяха да покорят централния връх на Шиша Пангма (8013 метра). Припомняме, че през юли 2017 г. Боян Петров изкачи върха Гашербрум-2 (8035 метра). Той беше неговият 9-и осемхилядник. В периода от 2009 до 2017-а Петров покори девет осемхилядника - Гашербрум-1 (8068), Канчендзьонга (8586), Броуд пик (8047), К2 (8611), Манаслу (8163), Анапурна (8091), Макалу (8463), Нанга Парбат (8126) и Гашербрум-2 (8035). Сподели:", "date": "2018.05.07", "title": "САМО В ПИК! Предчувствие или... Боян Петров със смразяващ коментар във Фейсбук преди да тръгне към Хималаите! Вижте къде изчезна алпинистът (ВИДЕО)"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BB%D0%B5%D0%BA%D0%B0%D1%80-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F%D1%82-%D0%BC%D0%B5%D1%81%D0%B5%D1%86-%D1%89%D0%B5-%D0%B1%D1%8A%D0%B4%D0%B5-%D0%BA%D1%80%D0%B8%D1%82%D0%B8%D1%87%D0%B5%D0%BD-%D0%B7%D0%B0-%D1%81%D1%8A%D1%80-%D0%B0%D0%BB%D0%B5%D0%BA%D1%81-news748415.html", "text": "Един от водещите невролози във Великобритания - д-р Питър Хамлин, написа в колонката си във в. \"Телеграф\", че следващият месец ще бъде от решаващо значение за възстановяването на сър Алекс Фъргюсън след претърпения мозъчен кръвоизлив. \"Най-честата форма на кръвоизлив за мъж на неговата възраст с анамнеза за сърдечносъдови проблеми е интрацеребрална, при която има кръвотечение в мозъчната тъкан, което причинява непоправими увреждания на тези клетки. В случая на сър Алекс хирурзите са решили да оперират, защото са смятали, че размерът на кръвния съсирек причинява увреждане на останалата мозъчна тъкан. Това често е животоспасяваща операция и има за цел да намали всяко дългосрочно увреждане, от което сър Алекс може да страда при тази форма на удар. През първите няколко дни след операцията фокусът е върху закрепянето на здравето на пациента и е много трудн да се даде прогноза в първите дни, дори често и в продължение на първите няколко седмици. Ако пациентите оцелеят, но нямат признаци на подобрение в близките месеци, то е малко вероятно, да се върнат към предишното си здравословно състояние. Въпреки това в момента Фъргюсън има всичко, за което да се бори и шансът за пълно възстановяване, макар и понякога след дълъг период на рехабилитация, е на лице\", пише Хамлин. Сър Алекс Фъргюсън остава под лекарско наблюдение, след като в събота претърпя животоспасяваща операция. Сподели:", "date": "2018.05.07", "title": "Британски лекар: Следващият месец ще бъде критичен за сър Алекс"}
{"url": "http://pik.bg/%D1%81%D0%B8%D0%BB%D0%B2%D0%B5%D1%81%D1%82%D1%8A%D1%80-%D1%81%D1%82%D0%B0%D0%BB%D0%BE%D1%83%D0%BD-%D1%81%D0%BD%D0%B8%D0%BC%D0%B0-%D1%80%D0%B0%D0%BC%D0%B1%D0%BE-5-%D1%83-%D0%BD%D0%B0%D1%81-%D0%BF%D1%80%D0%B5%D0%B7-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news748401.html", "text": "За нова доза екшън Силвестър Сталоун ще зе завърне в България през септември. Причината – легендарният актьор отново ще раздава правосъдие в кожата на бившата зелена барета Джон Рамбо, в пета част от култовата поредица. 71-годишната звезда ще се заеме и със сценария на филма, чийто продуцент е Ави Лернер. По официални данни, клапата на „Рабмо 5“ ще щракне на 1 септември, а освен в България, екипът ще разпъне снимачен сет още в Лондон и Канарските острови, съобщава \"Монитор\". Концепцията за предстоящата лента ще бъде представена по време на престижния филмов фестивал в Кан, червеният килим за който ще бъде разпънат на 8 май. Сюжетът ще се завърти около новите премеждия на Джон Рамбо, който се бори с посттравматичен стрес, опитвайки се да води нормален живот в рачно в Аризона. Спокойното му ежедневие обаче се разклаща след като негова близка приятелка го моли за помощ, тъй като внучката й е изчезнала по време на парти в Мексико. Героят на Слай веднага се заема със случая, а гърбът му ще пази журналист, чиято сестра също е отвлечена. Двамата ще обединят сили, за да се изправят заедно срещу опасни мексикански картели, които се издържат с трафик на хора. Очаква се през тази година Сталоун да кацне у нас и за снимките на четвъртия филм под щампата на „Непобедимите“, тъй като наскоро съобщи в социалните мрежи, че е променил решението си да пенсионира героя Барни Рос. \"Барни Рос се завръща“, гласят думите му към кадър с Джейсън Стейтъм, който също се разписва с участие в поредицата. Подробности около лентата все още се пазят в тайна, но според спекулациите, Слай ще получи 20 милиона от предвидените над 100 милиона долара бюджет. Холивудският ас не пропуска да похвали страната ни при удобен случай. След като промотира България като перфектна дестинация за кинопроизводство на едно от последните издания на фестивала в Кан, миналата година той прослави и покритието на безжичния ни интернет. Слай пусна шеговито клипче от снимачния сет на хитовия сериал „Това сме ние“ с думите: „Това е една от най-големите иронии в живота ми. Интересно е как в България можеш да хванеш интернет дори в гора, заобиколен от вълци, а в Санта Кларита това е невъзможно“. Сподели:", "date": "2018.05.07", "title": "Силвестър Сталоун снима \"Рамбо 5\" у нас през септември"}
{"url": "http://pik.bg/%D0%BE%D1%89%D0%B5-%D0%B5%D0%B4%D0%B8%D0%BD-%D0%B8-%E2%80%9E%D0%B2%D0%B5%D1%82%D0%B5%D1%80%D0%B0%D0%BD%D1%8A%D1%82%E2%80%9C-%D0%BE%D1%82-%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D1%82%D0%B0%D1%87%D0%BE-%D0%BE%D1%81%D1%82%D0%B0%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0-news748357.html", "text": "Още един човек от бандата на Тачо остава в ареста. Най-тежката мярка „задържане под стража“ определи съдът за „ветерана“ Димитър Йончев. Най-възрастният член на групата, съдена за разпространение на наркотици, е обжалвал ареста си на две инстанции. На 27 април Специализирианият наказателен съд обаче не е приел доводите на обвиняемия, а на 3 май и горната инстанция окончателно е потвърдила, че Йончев следва да остане със същата мярка за неотклонение, показа справка на „Флагман“. Така 39-годишният столичанин се присъединява към половината обвиняеми, които отказват да се признаят за виновни. Припомняме, че една част от бандата е направила самопризнания и е поискала споразумения с прокуратурата за по-леки присъди. Такива данни има за Даниел Кичуков-Киндела, Божидар Москов, Емил Гетов и Боян Кабов-Бекира, които вече са с по-леки мерки за неотклонение. В ареста пък продължават да лежат соченият за лидер Станислав Панайотов-Тачо, Дойчин Иванов, Недялко Гетов и Димитър Йончев. Групата бе задържана през октомври 2017 г. за разпространение на дрога в Поморие и Бургас. Сподели:", "date": "2018.05.07", "title": "ОЩЕ ЕДИН: И „ветеранът“ от бандата на Тачо остава в ареста"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0%D0%BF%D0%B0%D0%B4%D1%8A%D1%82-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%BD%D0%B5%D1%81%D0%B5-%D1%81%D0%B8%D0%BB%D0%BD%D0%B8%D1%82%D0%B5-%D0%BF%D0%BE%D0%B7%D0%B8%D1%86%D0%B8%D0%B8-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news748487.html", "text": "Anadolu Agency, цитирана от \"Фокус\". Президентът на Турция Реджеп Таийп Ердоган заяви в понеделник, че Западът „не може да понесе“ силната позиция на Турция на Балканите, предава „Западът реално не може да понесе позицията на Турция, най-вече на Балканите, както и стъпките, инициативите и усилията, които Турция предприема в региона“, заяви Ердоган в хода на съвместна пресконференция със сръбския си колега Александър Вучич в президентския комплекс в Анкара. Турският държавен глава заяви: „Независимо от това, дали Западът може да го понесе или не, ние интензивно правим каквото можем чрез TIKA (Турската агенция за сътрудничество и координация) на запад, на Балканите“. „Ние демонстрираме нашите усилия най-вече чрез възстановяването и реконтструкцията на историческите паметници. Ще продължим да го прави и в бъдеще. „Анадолската агенция“ уточнява, че TIKA е отговорна за реализацията на правителствените политики за развитие и съдействие извън границите на Турция. Тя предоставя помощ на над 40 страни из целия свят. От своя страна, Вучич посочи, че „Турция е най-голямата сила и най-мощната държава на Балканите. Това, което мисли Турция е важно“. Понеделник е последният ден от двудневната визита на Вучич в Анкара. По-рано той посети мавзолея на Мустафа Кемал Ататюрк. Сподели:", "date": "2018.05.07", "title": "Ердоган: Западът не може да понесе силните позиции на Турция на Балканите"}
{"url": "http://pik.bg/%D0%B2-%D0%BA%D1%80%D0%B0%D0%BA-%D1%81%D1%8A%D1%81-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%BE%D1%81%D1%82%D1%82%D0%B0-%D0%B0%D1%84%D1%80%D0%B8%D0%BA%D0%B0%D0%BD%D0%B8%D1%81%D1%82%D0%B8%D0%BA%D0%B0-%D0%B8-%D0%B1%D1%80%D0%BE%D0%BA%D0%B5%D1%80%D1%81%D1%82%D0%B2%D0%BE-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8%D1%82%D0%B5-news748317.html", "text": "Университетите привличат не само с томболи и промоции, а и с нови специалности, които са в унисон със съвременността. Само тази година Софийският университет разкрива девет нови специалности, в които могат да се включат студенти с по-специфични интереси. Едната от тях е африканистика, която ще се изучава изцяло на английски език и ще се влиза с изпит по английски. За първи път се въвежда и история и политика на Балканите във Факултета по философия. Факултетът по журналистика пък вече ще обучава младите хора на комуникационен мениджмънт. За първи път ще се подготвят и учители по природни науки в началните курсове, пише още \"Телеграф\". Това ще е особено полезно за малките населени места, където един и същ учител трябва да преподава химия, физика и биология, защото училището не е в състояние да плаща на няколко специалисти по отделните предмети. Икономическият университет във Варна предлага дигитални медии и пиар, както и екологичен бизнес. Във Велико Търново студентите могат да учатинформационно брокерство, както и приложна лингвистика с два езика. \"Авиационни електронни системи за управление на въздушното пространство\" пък е новата програма на Авиационния факултет към Военния университет във Велико Търново. В нея ще се обучават шестима души. От догодина държавата планира Авицианионният факултет да бъде възстановен като пълноправно Национално военновъздушно училище в Долна митрополия. Сподели:", "date": "2018.05.07", "title": "В КРАК СЪС СЪВРЕМЕННОСТТА! Африканистика и брокерство в университетите"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B8%D0%BB%D1%8F%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D0%BF%D0%B0%D0%BA-%D0%B7%D0%B0%D0%B6%D0%B8%D0%B2%D1%8F-%D1%81-%D0%B1%D0%BB%D0%B0%D1%82%D0%B5%D1%87%D0%BA%D0%B8-news748392.html", "text": "Колкото и да не ѝ се иска Асен Блатечки да присъства в ежедневието ѝ с повод и без повод, Диляна Попова не може да се отърве от сянката на актьора, от когото има син и който я заряза с бебе на ръце. Наесен Борил Блатечки ще навърши 4 годинки. От известно време очарователното момченце редовно се появява в профилите на майка си из социалните мрежи. Почти под всяка снимка се намира някой, който да открие между Борил и именития му татко голяма прилика, каквато безспорно е налице. Без изобщо да се замислят дали подобни реплики няма да натъжат Диляна, познати и непознати нонстоп ѝ напомнят, че сладурът Борил е одрал кожата на Блатечки и с всеки изминал ден все повече заприличва на него. Някои дори са толкова несъобразителни, че директно подхвърлят: \"Имаш у дома си един малък Асен Блатечки\". Макар никога да не отвори лоша дума за бащата на сина си, не е тайна, че красавицата трудно преглътна решението на актьора синът му да расте само с един родител. Въпреки това обаче като едно мъжко момиче продължи по пътя си сама и днес всички в обкръжението ѝ са категорични, че макар и без силно рамо до себе си, Диляна е перфектната майка за своя син. Все пак и Блатечки се включва в грижите за своето умалено копие. Но остави Попова самотна майка, за да запази семейството си с режисьорката Катерина Горанова, от която има пораснала дъщеря. Сподели:", "date": "2018.05.07", "title": "САМО В ПИК И \"РЕТРО\"! Диляна Попова пак заживя с Блатечки"}
