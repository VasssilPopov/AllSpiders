{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D0%B2%D1%80%D0%B5%D0%BC%D0%B5-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%B2-20-%D0%BE%D0%B1%D0%BB%D0%B0%D1%81%D1%82%D0%B8-%D0%BE%D1%82-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B7%D0%B0-3-%D1%84%D0%B5%D0%B2%D1%80%D1%83%D0%B0%D1%80%D0%B8-news902595.html", "text": "Предупредителен жълт код е обявен за 3 февруари (понеделник) в 20 области от страната, съобщават от Националния институт по метеорология и хидрология (НИМХ), цитирани от БТВ. Той е в сила за: Видин, Монтана, Враца, София област, Плевен, Ловеч, Пловдив, Пазарджик, Велико Търново, Габрово, Стара Загора, Русе, Търговище, Сливен, Разград, Силистра, Добрич, Шумен, Варна и Бургас. Поривите на вятъра може да достигнат до 80-85 километра в час. Иначе новата седмица ще започне с пролетни температури – до 21°.  От сряда обаче започва рязка промяна на времето. Облачността ще се увеличи, а на места дъждът ще премине в сняг. Сподели:", "date": "2020.02.02", "title": "Опасно време: Предупреждение за силен вятър в 20 области от страната за 3 февруари"}
{"url": "https://pik.bg/%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%81%D1%82%D0%B8%D1%85%D0%B8%D1%8F-%D0%BE%D0%B3%D1%80%D0%BE%D0%BC%D0%B5%D0%BD-%D0%B0%D1%81%D1%82%D0%B5%D1%80%D0%BE%D0%B8%D0%B4-%D0%BB%D0%B5%D1%82%D0%B8-%D0%BA%D1%8A%D0%BC-%D0%B7%D0%B5%D0%BC%D1%8F%D1%82%D0%B0-news902598.html", "text": "Огромен астероид ще прелети край Земята на 15-и февруари. Неговият диаметър е по-голям от километър. „Опасност няма. Около Земята постоянно минават тела. Това не значи, че те ще навлезат в земната атмосфера. Нека успокоим хората, че съзвездието Орион също не е опасно”, каза в ефира на „Събуди се” астрофизикът Тихомир Димитров. На 7 февруари пък НАСА и Европейската космическа агенция ще се отправят заедно на мисия до Слънцето. „Космическите науки обединяват хората в едно. В Космоса няма войни, няма граници”, заключи Димитров. Сподели:", "date": "2020.02.02", "title": "КОСМИЧЕСКА СТИХИЯ: Огромен астероид лети към Земята"}
{"url": "https://pik.bg/%D0%BD%D0%B0%D0%B1%D0%B8%D1%80%D0%B0%D1%82-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B0-%D0%B0%D0%BF%D0%B0%D1%80%D0%B0%D1%82%D1%83%D1%80%D0%B0-%D1%81-%D0%B4%D0%B0%D1%80%D0%B8%D1%82%D0%B5%D0%BB%D1%81%D0%BA%D0%B0-%D0%B0%D0%BA%D1%86%D0%B8%D1%8F-%D0%B2-%D0%B4%D0%BE%D0%B1%D1%80%D0%B8%D1%87-news902541.html", "text": "Дарителска акция в Добрич набира средства за закупуването на система за декомпресия. Медицинският апарат е предназначен за облекчаването на състоянието на пациенти с повредени и дегенеративно променени дискове, съобщава БНР. Идеята е той да бъде закупен за Многопрофилната болница за активно лечение в Добрич. На седем места в града са поставени дарителски кутии за благотворителната инициатива. Акцията е организирана от Антоанета Малева, майка на Десислав Димов, който беше с тежка травма на гръбначния стълб. По-голямата част от сумата за системата за декомпресия е осигурена от събраните средства за лечението на Десислав. След неговата смърт майка му продължава борбата за облекчаване на болките на хора, страдащи от подобни състояние като на сина й. Пазарната стойност на апарата е 94 000 евро. За закупуването на техниката са необходими още 11 000 лв. Сподели:", "date": "2020.02.02", "title": "Набират средства за медицинска апаратура с дарителска акция в Добрич"}
{"url": "https://pik.bg/%D0%B3%D1%8A%D1%80%D1%86%D0%B8%D1%8F-%D0%B7%D0%B0%D1%81%D0%B8%D0%BB%D0%B8-%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%8F-%D0%BA%D0%BE%D0%BD%D1%82%D1%80%D0%BE%D0%BB-%D1%81%D1%80%D0%B5%D1%89%D1%83-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-news902601.html", "text": "Гърция засилва граничния контрол срещу мигрантите с военни патрули, камери и плаваща бариера към островите, съобщава БНР. Жителите на островите в Егейско море отново са готови на протести срещу хилядите мигранти. Съвместни партули от военни и полицаи охраняват вече сухопътната граница с Турция. Засилен е контролът и по протежението на река Марица, която в последните месеци се използва най-често от трафиканти за навлизане на нелегални мигранти. От министреството на отбраната съобщиха,че поставят камери за наблюдение по 200 километровата граница. Местните жители до границата, както и кметовете на първите села на гръцка територия, признаха пред медиите, че вече не навлизат бежански семейства, а групи по 20 човека само от мъже. Мигрантите сами съобщават, че използват Гърция за транзитна страна и целта им е да достигнат Италия и Германия. Свързват се с мафията на трафикантите в Солун, плащат няколко хиляди евро, за да преминат през границата на Северна Македония и Албания. По официални данни 120 000 мигранти са блокирани в Гърция. Консервативното правителство на Мицотакис засили охраната по достъпа към островите в Егейско море с плаваща бариера, което няма да реши проблема с мигрантите според специалистите. Атина отново поиска солидарно разпределение на мигрантите между всички страни от Европейския съюз. Сподели:", "date": "2020.02.02", "title": "Гърция засили граничния контрол срещу мигрантите"}
{"url": "https://pik.bg/%D1%80%D1%83%D1%81%D0%B8%D1%8F-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%B1%D0%B5%D0%B7%D0%B2%D0%B8%D0%B7%D0%BE%D0%B2%D0%B8%D1%82%D0%B5-%D0%B2%D0%BB%D0%B8%D0%B7%D0%B0%D0%BD%D0%B8%D1%8F-%D0%BE%D1%82-%D0%BA%D0%B8%D1%82%D0%B0%D0%B9-news902533.html", "text": "С цел да се гарантира сигурността на държавата, да се защити общественото здраве и да не се разпространи нова коронавирусна инфекция (2019-nCoV) на територията на Русия, временно се спират безвизовите туристически пътувания, предвидени в споразумението между правителството на Руската федерация и правителството на Китайската народна република за безвизови групови туристически пътувания, се посочва в документа. На руското министерство на външните работи също така е възложено временно да спре приемането на документи, оформлението и издаването на работни визи за китайски граждани. Правителството на Русия временно прекрати безвизовите туристическия пътувания до Китай заради огнищата на пневмония, причинена от вируса 2019-nCoV. Това се посочва в заповед, публикувана днес на официалния сайт на руското правителство и цитирана от ТАСС. Сподели:", "date": "2020.02.02", "title": "Русия прекрати безвизовите влизания от Китай"}
{"url": "https://pik.bg/%D1%82%D1%80%D0%B8%D1%82%D0%B5-%D0%B6%D0%B5%D0%BD%D1%81%D0%BA%D0%B8-%D0%B7%D0%BE%D0%B4%D0%B8%D0%B8-%D0%BA%D0%BE%D0%B8%D1%82%D0%BE-%D0%BD%D0%B5-%D0%B1%D0%B8%D0%B2%D0%B0-%D0%B4%D0%B0-%D0%B2%D0%B1%D0%B5%D1%81%D1%8F%D0%B2%D0%B0%D1%82%D0%B5-news902583.html", "text": "Казват, че жените са отмъстителни същества и забравят трудно. Може би това е така до известна степен, но има няколко определени зодии, които са по-опасни от останалите и е по-добре да не си играете с търпението им, защото може да пострадате сериозно, ако ги разгневите. Днес ще ви разкрием кои са най-пламенните женски зодии и защо не бива да ги ядосвате, ако искате да продължите да живеете мирно, тихо и щастливо. - естествено, че няма как да не започнем с опасните Скорпиони, които жилят смъртоносно, ако ги настъпиш. Те имат буен нрав, емоционални са и могат да си отмъстят успешно, ако решат. - дамите Близнаци се палят много бързо и има вероятност да изгорите в техния пожар от емоции, ако не знаете как да го угасите. Имайте едно наум с тях, защото никога не знаете с коя тяхна личност си имате работа. - те изглеждат спокойни и добри, но всъщност са доста злопаметни и не търпят, когато нещата не се получават както те искат. Ще минат през, за да получат това, което искат. Сподели:", "date": "2020.02.02", "title": "Трите женски зодии, които не бива да вбесявате"}
{"url": "https://pik.bg/%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE---%D0%BC%D0%B0%D1%80%D0%B5%D1%88%D0%BA%D0%B8-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0-%D0%B2%D0%BE%D0%BB%D1%8F-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D0%B8-%D1%81-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B2-news902567.html", "text": "Виждаме демонстрация на воля от главния прокурор да се справи с престъпността на всяко едно ниво. Надявам се това да не се превърне в един подборен лов. Това заяви лидерът на „Воля” Веселин Маришки пред БТВ. Той коментира обвиненията срещу бизнесмена Васил Божков. Марешки призова прокуратурата \"да бръкне докрай\" по отношение на бизнеса на Божков. По думите на Марешки в момента се \"отстрелват основно бизнесмени, които контактуват повече с Русия\". \"Аз не съм извършил нищо и минах през цялата тази сага – заяви лидерът на „Воля”. - Слава Богу на първа инстанция ме оправдаха. Когато не си гузен, не бягаш. На мен  също се опитаха да ми подскажат да бягам, но аз останах в България и се защитих. Олигарсите са тези, които развиват бизнес, но и поддържат тесен контакт с политиците. Бизнесът им е свързан с политическите решения и те влияят върху политиката. Купуват се депутати и общински съветници и печелят сделки на база на познанствата си\". Веселин Марешки изригна срещу БСП, че са продали вота на недоверие и реално са го направили невъзможен. \"В същия ден от БСП и ДПС отсъстваха по един депутат и по този начин нямаше никакво значение как гласуваме от \"Воля\" и \"Атака\", защото тогава гласовете ставаха 120 и вотът нямаше как да мине – анализира ситуацията Марешки. - Ако бяха присъствали всички депутати от БСП, тогава можеха да имат някакви претенции към нас”. Той призна, че има проблеми в държавата, свързани със злоупотреби, а доказателство за това е един министър в оставка и един в ареста. Сподели:", "date": "2020.02.02", "title": "КАТЕГОРИЧНО - Марешки: Главният прокурор демонстрира воля да се справи с престъпността на всяко едно ниво"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B3%D0%BE%D1%82%D0%BE%D0%B2-%D0%B4%D0%B0-%D0%B2%D1%8A%D0%B2%D0%B5%D0%B4%D0%B5-%D0%BC%D0%B8%D1%82%D0%BD%D0%B8%D1%87%D0%B5%D1%81%D0%BA%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BF%D0%BE-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%BD%D0%B8%D1%86%D0%B8-news902603.html", "text": "Британският премиер Борис Джонсън ще произнесе утре ключова реч, в която се очаква да очертае твърд подход без никакви отстъпки в предстоящите търговски преговори с ЕС след Брекзит, съобщават световните агенции, цитирани от БНР. Според източници от \"Даунинг стрийт\" Борис Джонсън  ще предупреди ЕС, че е готов да приеме митнически проверки по британските граници, ако не може да осигури търговската сделка, която иска. Премиерът по принцип е за канадски стил свободно търговско споразумение, което позволява безтарифна търговия за повечето стоки, но не включва сферата на услугите, в която Великобритания е силно доминираща. Пристигащите сигнали от Брюксел предполагат, че европйците искат Лондон да продължава да следва правилата на ЕС за стандартите и държавните субсидии, като приеме юрисдикцията на Европейския съд в случай на търговски спорове. Британското правителство обаче е разгневено от опитите на Брюксел да се върне към предишния вариант на споразумението за излизане. Ето защо се очаква Борис Джонсън да се обърне към ЕС с категоричната позиция, че  няма да приеме обвързване с европейските закони, юрисдикцията на европейските съдилища или да прави отстъпки пред Брюксел за каквото и да е в преговорите, които започват през март. Предполага се също, че премиерът ще изключи облекчаване на разпоредбите за правата на работниците, стандартите за хигиената на храните и защитата на околната среда. Сподели:", "date": "2020.02.02", "title": "Борис Джонсън готов да въведе митнически проверки по британските граници"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D1%81%D0%BF%D0%B5%D1%88%D0%BD%D0%BE-%D1%82%D1%8A%D1%80%D1%81%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BE%D0%BF%D0%B0%D1%81%D0%B5%D0%BD-%D0%BC%D0%BE%D1%81%D1%82-news902606.html", "text": "Община Асеновград търсир спешно средства за ремонт на опасен мост над река Чая в града, по който всекидневно минават десетки автомобили, съобщава БТВ. В противен случай ще се наложи затварянето на важната пътна връзка. Къртещи се парчета бетон и стърчаща арматура - така изглежда съоръжението над река Чая близо до пазара в Асеновград. Мостът е един от най-натоварените в града. По него минава целият трафик от Пловдив за Кърджали. Компрометираните участъци са на няколко места. В дупките растат дори дървета. Преди девет години мостът е обследван заедно с останалите над реката. Още тогава имало ерозирали участъци. Сега положението е още по-сериозно. Мостът е строен през 50-те години на миналия век и оттогава не е ремонтиран. Общината има план как да намали натоварването по него, но няма пари. Според експерти за ремонта ще са нужни около 5 млн. лв., за които общината ще търси помощ от държавата. Сподели:", "date": "2020.02.02", "title": "Община Асеновград спешно търси средства за ремонт на опасен мост"}
{"url": "https://pik.bg/%D0%BC%D1%83%D0%BA%D0%B8-%D1%81%D0%B5-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D0%B2-%D0%B5%D1%84%D0%B8%D1%80-%D1%81%D0%B0%D0%BC-%D1%81%D0%B0%D0%BC%D0%B8%D1%87%D0%BA%D0%B0-%D1%81%D1%8A%D0%BC-%D1%81%D0%B5%D0%B3%D0%B0-news902605.html", "text": "Тя не ми излиза от мислите и аз където отида само за нея говоря. Много ми е тежко за това, че днес щеше да има рожден ден. Щяхме да бъдем двете. Много бяхме свързани, много се обичахме. Целият ми живот е свързан с нея. Това заяви пред БНТ дъщерята на Стоянка Мутафова - Мария Грубешлиева. Днес голямата актриса трябваше да навърши 98 години. Муки се разплака в ефир и сподели, че й е много тежко. \"Много бяхме свързани, много се обичахме, много бяхме една до друга. Целият ми живот е свързан с нея. И изведънж - внезапно се случи тази история. Отиде си Стоянка. Не искаше да се превърне в някаква баба, която да я гледат. Беше много енергична, животът й беше на колела, на представления, на турнета. А само една седмица преди да се разболее игра в \"Госпожа Стихийно бедствие\". И след това не знам какво се случи с нея. Самата тя поиска да си отиде. Не можа да понесе старостта\", разказа Муки. Тя не скри, че снимката на майка й е като икона. \"Стоянка накрая беше много зле и тя имаше нужда някой да й помага. Три пъти се опитах да я върна към живот. Не и не... Почина на Никулден, на имения ден на Нейчо като през цялото време казваше - искам да си отида при него. Като че ли той си я прибра. Това, което тя искаше, й се случи\", разказа Муки. \"Сам-самичка съм сега\", не скри мъката си дъщерята на Стоянка Мутафова. Сподели:", "date": "2020.02.02", "title": "Муки се разплака в ефир: Сам-самичка съм сега"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%B1%D0%B0%D0%BD%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82-%D0%BD%D0%B0%D1%80%D1%8A%D0%B3%D0%B0-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%B2-%D0%B1%D0%B5%D0%BB%D0%B3%D0%B8%D1%8F-%D0%B2%D0%B8%D0%B4%D0%B5%D0%BE-news902662.html", "text": "Терорът в Европа продължава! След като ножар вилня в Лондон и наръга най-малко трима души, преди да бъде застрелян от полицията, друг терорист нападна пешеходци в белгийския град Гент. Нападателят е намушкал няколко души, преди да бъде обезвреден. Според очевидци на кървавата баня на улицата, ножарят е уцелен от униформените в ръката. Терористът е задържан. По предварителна информация един човек е ранен в стомаха, втори - в ръката, но към момента няма информация за състоянието им. Сподели:", "date": "2020.02.02", "title": "КЪРВАВАТА БАНЯ ПРОДЪЛЖАВА! Терорист наръга пешеходци в Белгия (ВИДЕО)"}
{"url": "https://pik.bg/%D0%B2%D1%8A%D0%BD%D1%88%D0%BD%D0%BE-%D1%81-%D0%BC%D0%BD%D0%BE%D0%B3%D0%BE-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news902661.html", "text": "Няма данни за пострадали български граждани в инцидента в Южен Лондон, при който хора бяха намушкани с нож. Случаят се разглежда от полицията към момента като терористичен акт, казаха от Външно министерство. Припомняме, че в късния следобед днес мъж се развилня и надупчи с нож най-малко трима души, преди да бъде ликвидиран от полицията. Властите определиха атаката като терористичен акт, а свидетел сподели, че в раницата си нападателят е носил бомба. Посолството ни в Лондон следи ситуацията и в контакт с местните власти. При необходимост българските граждани могат да се свържа​т с екипа на мисията ни на следните телефони: +44 20 7581 3144, +44 20 75849400. Сподели:", "date": "2020.02.02", "title": "Външно с много важна информация след терора в Лондон"}
{"url": "https://pik.bg/%D1%82%D0%B0%D1%82%D0%BA%D0%BE-%D0%B7%D0%B0%D0%B2%D0%B8%D0%BD%D0%B0%D0%B3%D0%B8-%D0%BA%D0%BE%D0%B1%D0%B8-%D0%B1%D1%80%D0%B0%D0%B9%D1%8A%D0%BD%D1%82-%D0%BF%D1%80%D0%B5%D0%B3%D1%80%D1%8A%D1%89%D0%B0%D0%BB-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%B4%D0%BE-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B8%D0%BC-%D0%B4%D1%8A%D1%85-news902602.html", "text": "Трагедията от внезапната смърт на спортната легенда Коби Брайънт и неговата 13-годишна дъщеря не престава да отеква из целия свят и да натъжава всички ни. Тя ни показа за пореден път колко сме крехки и колко непредвидим е животът ни. В пространството излязоха нови подробности около катастрофата с хеликоптер и те са меко казано сърцераздирателни, пише Една.бг. Загиналият трагично Коби Брайънт е прегръщал дъщеря си Джиана в последните секунди и моменти от живота им. Така са намерени телата на двамата сред останките на катастрофиралия хеликоптер в Калифорния миналата неделя. Полицията ги е открила заедно, твърди човек, запознат с разследването, през сайта TMZ. Именно той разказа първи за трагедията с легендата на баскетбола. Така става ясно, че големият Коби до последно е изпълнявал най-важната и значима роля в живота си, тази, която обичаше най-много - ролята на баща. Освен тях двамата в сблъсъка загинаха още седем души, включително и две съотборнички на Джиана в баскетболния отбор на академията “Мамба”, която бе основана заради нея от баща й. Сподели:", "date": "2020.02.02", "title": "ТАТКО ЗАВИНАГИ: Коби Брайънт прегръщал дъщеря си до последния им дъх"}
{"url": "https://pik.bg/%D0%BB%D1%8F%D1%82%D0%BD%D0%BE%D1%82%D0%BE-%D1%87%D0%B0%D1%81%D0%BE%D0%B2%D0%BE-%D0%B2%D1%80%D0%B5%D0%BC%D0%B5-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%82%D0%B5-%D0%B2-%D1%81%D0%B0%D1%89-news902612.html", "text": "Лятното часово време е причина за увеличаването на риска от фатални автомобилни катастрофи в САЩ, съобщи \"Медикъл експрес\", цитирани от „Дарик”. Учени от университета на Боулдър, щата Колорадо, са открили данни за увеличение с шест процента на риска от фатални пътни инциденти в седмицата след преминаването от стандартно към лятно време всяка пролет. Средно това означава двадесет и осем катастрофи повече годишно. Ефектът е особено силно изразен в сутрешните часове и на места, които са намират в западните райони на часовите зони в САЩ. \"Макар наблюдаваното въздействие да е умерено и недълготрайно, не бива да забравяме, че смяната на часовника засяга милиарди хора всяка година и така малките промени в нивата на риск имат значим ефект върху общественото здраве\", пишат авторите на проучването в публикация в списание \"Кърънт байолъджи\". Няколко щата в САЩ обмислят прекратяване на практиката на преминаване от стандартно към лятно време в полза на лятното, макар че според експерти от цял свят стандартното време е по-подходящо за здравето. Сподели:", "date": "2020.02.02", "title": "Лятното часово време увеличава катастрофите в САЩ"}
{"url": "https://pik.bg/%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B8%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BF%D1%8A%D1%82%D1%8F-%D0%BF%D0%BB%D0%BE%D0%B2%D0%B4%D0%B8%D0%B2---%D1%81%D0%B0%D0%B4%D0%BE%D0%B2%D0%BE-news902663.html", "text": "Временно е ограничено движението по пътя Пловдив-Садово заради катастрофа, съобщиха от полицията. За произшествието е получен сигнал в дежурна ОДМВР-Пловдив в 18:34 часа. Екип на място е установил, че на пътя Пловдив-Садово 27-годишен водач на \"Фолксваген Голф\" от Златоград предприел маневра изпреварване и ударил странично \"Фолксваген Пасат\", шофиран от 19-годишен от Хасково. Леко пострадали са двамата водачи на двата автомобила. В катастрофата са участвали и двама младежи на 20 и 24 години, на които в момента се извършват прегледи от екип на \"Спешна помощ\". Заради отработването на катастрофата, трафикът в района е ограничен. Екип на Пътна полиция Пловдив пренасочва движението към Хасково през Ягодово, а екип на РУ-Асеновград отбива трафика за Асеновград през Садово. Сподели:", "date": "2020.02.02", "title": "След катастрофа: Ограничиха движението по пътя Пловдив - Садово"}
{"url": "https://pik.bg/%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%B4%D0%B5%D0%BD%D1%8F-%D0%BD%D0%B0-%D0%B0%D0%BF%D1%80%D0%B8%D0%BB%D1%81%D0%BA%D0%BE%D1%82%D0%BE-%D0%B2%D1%8A%D1%81%D1%82%D0%B0%D0%BD%D0%B8%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D0%BF%D1%80%D0%B0%D0%B7%D0%BD%D0%B8%D0%BA-news902608.html", "text": "Денят на Априлското въстание да стане официален празник и да се отбелязва тържествено на датата 20 април. Предложението е на известни наши историци, общественици и членовете на фондация \"Васил Левски\", които са категорични, че въстанието е от изключително значение за българската история, съобщава БНТ. От организацията казват още, че то е прелюдията към събитията, довели до българското Освобождение и затова трябва да стане част от празничния календар. Родолюбивата инициатива е на известния историк проф. Пламен Павлов и на писателката Галина Златарева, автор на исторически роман, посветен на Георги Бенковски. Историци и общественици подкрепили с ентусиазъм идеята, убедени в значимостта на важната за България дата. „Без Априлското въстание нямаше да има решение на Източния въпрос и на Българския въпрос. Крайно време е този ден да влезе трайно в нашия календар като официален ден на въстанието”, аргументира се проф. Павлов, който е председател на фондация „Васил Левски\". От Фондацията са разпратили предложението до Президентството, Народното събрание и Министерски съвет. Те се надяват да получат подкрепа и още тази година 20 април да стане официален празник. Сподели:", "date": "2020.02.02", "title": "Предлагат деня на Априлското въстание да стане официален празник"}
{"url": "https://pik.bg/%D1%81%D0%B8%D0%BD%D0%BE%D0%BF%D1%82%D0%B8%D0%BA-%D0%BD%D0%B8-%D0%BF%D0%BE%D0%BF%D0%B0%D1%80%D0%B8-%D0%B8%D0%B4%D0%B2%D0%B0-%D0%BA%D1%80%D0%B0%D1%8F%D1%82-%D0%BD%D0%B0-%D1%85%D1%83%D0%B1%D0%B0%D0%B2%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D1%81%D0%B2%D0%B8%D0%B5-%D1%81%D1%82%D1%83%D0%B4-%D0%B8-%D1%89%D0%B5-%D0%BF%D0%B0%D0%B4%D0%BD%D0%B5-%D1%81%D0%BD%D1%8F%D0%B3-news902553.html", "text": "Февруари започна с необичайно топло време. Температурите в събота на места достигнаха 22 градуса. В събота в Хасково и Пловдив отбелязаха и температурни рекорди. Очаква се в неделния ден термометрите да отбележат стойности до 21 градуса. В ефира на Нова телевизия синоптикът от НИМХ към БАН Красимир Стоев разказа какво време ни очаква до края на месеца. \"Наистина изключително топло начало на февруари. В неделя от запад на изток обаче облачността ще се увеличи и на отделни места ще превали слаб дъжд. В началото на седмицата температурите ще се повишат още. Ще има температури и до 24 градуса. След това ни очаква захлаждане. Още около 5 февруари ще нахлуе доста студен въздух. Ще има и сняг. Възможно е в Северна България да натрупа по-сериозна снежна покривка”, каза Стоев. Той допълни, че най-ниските температури през месеца ще бъдат между -10 и -5 градуса. \"В понеделник и вторник най-високите температури ще са в Предбалкана - Враца, Търново, Габрово. В Плевенско се очаква да бъде най-топло - до 22-23 градуса. Месечните абсолютни рекорди през февруари са 26 градуса, така че тази година няма да се подобри\", отбеляза синоптикът. \"Промяната ще започне от нощта срещу сряда ще започне промяната на времето и температурите рязко и чувствително ще се понижат. Ще започнат валежи, които ще преминат в сняг. Той ще се задържи в северна България и Предбалкана\", коментира още Стоев. Шофьорите трябва да се изключително внимателни, защото промяната на времето ще е съществена. Зимната обстановка ще се създаде сряда и четвъртък, петък и събота ще е зимно време, а и март ще поднася своите изненади. Трудно е отсега да се каже колко сняг ще натрупа, всичко зависи каква ще е траекторията на циклона, предупреди синоптикът. Сподели:", "date": "2020.02.02", "title": "СИНОПТИК НИ ПОПАРИ: Идва краят на хубавото време. Ето кога ще свие студ и ще падне сняг"}
{"url": "https://pik.bg/%D1%81%D1%8A%D0%B4%D0%B8%D0%B8-%D0%BE%D1%82%D1%80%D1%8F%D0%B7%D0%B0%D1%85%D0%B0-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%BF%D0%BE%D0%B8%D1%81%D0%BA%D0%B0%D0%BB-5000-%D0%BB%D0%B2-%D0%B7%D0%B0%D1%80%D0%B0%D0%B4%D0%B8-%D0%BB%D0%B8%D0%BF%D1%81%D0%B0-%D0%BD%D0%B0-%D0%BA%D0%BE%D0%BC%D1%84%D0%BE%D1%80%D1%82-news902609.html", "text": "Административният съд в Кюстендил спря мераците на затворник, поискал обезщетение от 5000 лева за причинен тормоз през периода 02.04.2018-10.07.2019 г. поради поставяне в неблагоприятни условия за изтърпяване на наказанието лишаване от свобода. В исковата си молба пред съда мъжът се оплаква от лоши битови условия в затвора в гр. Бобов дол. Лъчезар Димитров вече е изтърпял наказанието си, наложено от магистратите за кражба, съобщава \"Струма.бг\". Според администрацията на затвора дейностите по дезинсекция и дератизация на спалните и битови помещения, обитавани от лишените от свобода, се извършват веднъж месечно, а при подадени сигнали се третират допълнително. Използват се универсални химични препарати с по-широк спектър на действие за различните видове инсекти. Винаги, когато е имало оплаквания за дървеници, администрацията е извършвала третиране на помещения с препарат, а при необходимост – и смяна на дюшеците. През лятото на 2019 г. по искане на групата, в която е бил настанен затворникът, администрацията на затвора е закупила препарат, с който въпросът е решен по-ефикасно. Отделно от това всяка седмица администрацията на затвора е извършвала пране на спалното бельо на лишените от свобода, а на 3 месеца – и личните одеяла, са обяснили от затвора, а съдиите са приели аргументите им. Сподели:", "date": "2020.02.02", "title": "Съдии отрязаха затворник, поискал 5000 лв. заради липса на комфорт"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D1%81-%D0%BA%D0%BB%D1%8E%D1%87%D0%BE%D0%B2%D0%B0-%D0%B2%D0%B8%D0%B7%D0%B8%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BF%D1%80%D0%B5%D0%B7-%D1%8E%D0%BD%D0%B8-news902552.html", "text": "Президентът на Франция Еманюел Макрон потвърди, че ще посети Лондон през юни, след като обеща да „отвори нова глава“ в сътрудничеството между Франция и Обединеното кралство, съобщава Politico, цитирани от „Фокус”. В отворено писмо, за да отбележи излизането на Великобритания от Европейския съюз, Макрон отбеляза важността на сътрудничеството между Великобритания и Франция, както и с останалите 27 члена, след напускането на страната. „Бих искал да отворя нова глава в отношенията между нашите две страни, основана на силата на нашите ненадминати връзки“, написа президентът. Макрон потвърди, че ще посети Лондон през лятото, за да награди града с Орден на Почетния легион в знак на признание за усилията на Великобритания да помогне на Франция да се бори срещу нацистка Германия. Въпреки „общия интерес“ за изграждането на добри отношение в бъдеще, той също така подчерта, че „достъпът до европейския пазар ще зависи от степента, в която се приемат правилата на Европейския съюз, след като не можем да допуснем нелоялна конкуренция, която да се развие между нас“. Сподели:", "date": "2020.02.02", "title": "Президентът на Франция с ключова визита в Лондон през юни"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8-%D0%B2%D0%BA%D1%83%D1%81-%D1%80%D0%BE%D1%81%D0%B5%D0%BD-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%BF%D0%B0%D0%B7%D0%B0%D1%80%D1%83%D0%B2%D0%B0-%D1%81%D1%8C%D0%BE%D0%BC%D0%B3%D0%B0-%D1%81-%D0%BE%D1%85%D1%80%D0%B0%D0%BD%D0%B0---%D1%81%D1%8A%D0%BF%D1%80%D1%83%D0%B3%D1%8A%D1%82-%D0%BD%D0%B0-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%BF%D0%BE%D0%B4%D0%B4-news902316.html", "text": "Росен Плевнелиев е известен със здравословния си начин на живот и правилния режим на хранене. Един от любимите деликатеси на бившия президент била кохо сьомга, филето на която достига 40 лв. за килограм. Сребърната тихоокеанска риба човек може да си напазарува сам от развъдник в самоковското село Горни около или от магазините на големите хранителни вериги. Продавачки издават, че Плевнелиев винаги пазарувал с дискретна охрана от един или двама мъже. Задължително молел магазинер да почисти рибата и да я направи на филета, че да бъде във вид, лесен и удобен за готвене, пише столичен таблоид. Торбите с покупките обикновено носелите момчетата, които изглеждали по-скоро като негови приятели, отколкото като охрана. \"Плевнелиев е истински кавалер. Винаги поздравява. Наясно е какво има да купува и не губи време за избор сред морските деликатеси. Определено е заложил на кохо сьомгата, която вероятно допада и на красивата му съпруга Деси Банова. Този вид северноамериканска риба измести норвежката сьомка, за която се знае, че невинаги е отглеждана и хранена правилно\", споделя продавачка, обслужвала няколко пъти президента. Сподели:", "date": "2020.02.02", "title": "ПРЕЗИДЕНТСКИ ВКУС: Росен Плевнелиев пазарува сьомга с охрана - съпругът на Деси Банова поддържа фигура с рибния деликатес"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%BD%D1%83%D0%BA%D1%8A%D1%82-%D0%BD%D0%B0-%D0%B4%D0%BE%D0%B3%D0%B0%D0%BD-%D0%BF%D1%80%D0%BE%D1%85%D0%BE%D0%B4%D0%B8-%D0%BD%D0%B0-%D0%BA%D1%83%D0%BF%D0%BE%D0%BD-%D1%81%D0%BD%D0%B8%D0%BC%D0%BA%D0%B8-news901721.html", "text": "Първите стъпки на внука на Ахмед Доган бяха ознаменувани с лъскаво тържество, видя „Ретро“. През миналия уикенд синът на Сокола и неговата половинка Памела събраха близки и приятели в популярен столичен ресторант, за да спазят един от най-милите народни обичаи – прощъпалника. По бяла пътека с надпис „Стъпвай смело“ малкият Адмир трябваше да стигне до две масички с наредени върху тях предмети. Родителите му бяха заложили разнообразие от какви ли не вещи, по които да гадаят бъдещата професия на наследника си. Първородният внук на почетния председател на ДПС обаче не могъл да се спре само на една вещ и така в крайна сметка грабнал тенис топка и златна паричка. „Ще бъде тенисист и бизнесмен“, хвали се снахата на Ахмед Доган. Изборът му не е случаен, защото и татко му Демир управлява свой бизнес, а в свободното си време тренира тенис, като дори пътува из цял свят, за да наблюдава най-престижните турнири и своите фаворити на корта от ВИП трибуните. „Кръвта вода не става“, коментират приятелите на младото семейство. По традиция празникът не мина без голяма питка, подаръци и украса. За пореден път младата майка Памела се бе постарала да има изобилие от балони в бяло, синьо и златисто, както и торта и други бутикови лакомства, с които да се почерпят многолюдните гости. Сподели:", "date": "2020.02.02", "title": "САМО В ПИК И \"РЕТРО\": Внукът на Доган проходи на купон (СНИМКИ)"}
{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D1%85%D0%BE%D0%B4-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news902591.html", "text": "Дефанзивният полузащитник на Левски Мартин Райнов изглежда, че ще играе все по-често като централен бранител, акцентира \"Тема Спорт\". Треньорът на \"сините\" Петър Хубчев може да наложи подобна тактика през пролетта. Визира се, че в момента фаворити за място в центъра на отбраната на тима са португалецът Нуно Рейш и исландският национал Холмар Ейолфсон. Сочи се, че Райнов пък е по-напред от гръцкия централен защитник Янис Каргас относно титулярно място в центъра на отбраната на гранда Левски. Така Мартин Райнов може да получи не малко игрови минути през пролетта като защитник в състава на столичани. Сподели:", "date": "2020.02.02", "title": "Любопитен ход на \"Герена\"?"}
{"url": "https://pik.bg/%D0%BF%D1%80%D0%BE%D1%84-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%87%D0%B8%D1%80%D0%BA%D0%BE%D0%B2-%D0%BF%D0%B8%D0%B9%D1%82%D0%B5-%D1%87%D0%B0%D0%B9-%D0%BE%D1%82-5-%D0%B1%D0%B8%D0%BB%D0%BA%D0%B8-%D0%B7%D0%B0-%D0%B4%D0%B0-%D1%81%D0%BF%D1%80%D0%B5%D1%82%D0%B5-%D0%BE%D0%BF%D0%B0%D1%81%D0%BD%D0%B8%D1%82%D0%B5-%D0%B1%D0%BE%D0%BB%D0%B5%D1%81%D1%82%D0%B8-news902622.html", "text": "Големият проф. Александър Чирков неведнъж е давал полезни и дори животоспасяващи съвети за това как да поддържаме здраво сърцето си и как да се предпазим от редица заболявания. Той не отрича, а напротив – напълно подкрепя природните ни лекарства и силата на много от народните рецепти и билки. Нещо повече – проф. Чирков, както и цялото му семейство от години пият чай против възпаления в организма. Първоначално поръчвали от лекар от Германия, но специалистът по кардиология е категоричен, че всеки е способен да го приготви и сам у дома, стига да си е набавил предварително наличието на съответните билки. По думите на проф. Чирков особено полезен и ценен е лимфатичният очистващ чай, който пречиства едновременно лимфната течност и кръвта – жизненоважни за целия ни организъм. Приемът на този чай възпрепятства появата на множество възпаления в организма, водещи до различни и сериозни болести. Чаят се прави от половинка от червен корен (или американски чай), цвят от билката червена детелина, половинка от билката ехинацея, парченца лимонена кора и четвъртинка от корен от джинджифил. За да стане ясно на всички това съотношение на части, количеството на билките трябва да е приблизително 60 грама, обяснява лекарят. Всички тези съставки се смесват и се поливат с 1 литър задължително вряща вода, като се оставят в нея да престоят за двадесет минути. След това течността трябва да се прецеди и да се пие от нея два пъти дневно по половин чаша. Най-добре е, когато се консумира преди хранене. Има обаче и друг чай, който се препоръчва от проф. Чирков против възпаление, предимно на черния дроб и далака, както и при нервност, психическа умора и задържане на течности в тялото. Този чай се прави от билката върбинка, като ни трябват две лъжици нарязани стръкове от върбинка, които поставяме в 0,5 литра вода. Варим не повече от 5 минути, а като изстине, прецеждаме и пием преди хранене по 100 грама. Добре е този чай да се приема 4 пъти дневно. Двата чая против възпаление в организма се пият поне 5 дни в седмицата, за да дадат възможно най-бързи и ефективни резултати. Почивка се прави, след като са минали поне 2 месеца. Спира се приемът им за 4 седмици, след което курсът се повтаря. Сподели:", "date": "2020.02.02", "title": "Проф. Александър Чирков: Пийте чай от 5 билки, за да спрете опасните болести!"}
{"url": "https://pik.bg/%D0%BD%D1%83%D0%BC%D0%B5%D1%80%D0%BE%D0%BB%D0%BE%D0%B6%D0%BA%D0%B0-%D0%B7%D0%B0-%D1%82%D0%BE%D0%B2%D0%B0-%D0%BA%D0%B0%D0%BA%D0%B2%D0%BE-%D1%81%D0%B5-%D0%BA%D1%80%D0%B8%D0%B5-%D0%B7%D0%B0%D0%B4-%D0%B4%D0%B0%D1%82%D0%B0%D1%82%D0%B0-2-%D1%84%D0%B5%D0%B2%D1%80%D1%83%D0%B0%D1%80%D0%B8-2020-%D0%B3%D0%BE%D0%B4%D0%B8%D0%BD%D0%B0-news902555.html", "text": "Какво се крие зад датата 2 февруари 2020 година, в която са събрани толкова много еднакви числа? Много двойки избират дати като днешната, за да сключат брак. За специалната дата говори пред БТВ нумероложката Ели Маринова. „Тази дата е изцяло женска и трябва да се изясняват отношенията с жени. Няма мъжки елемент в нея. Когато се натрупат много еднакви числа, избива по много от всичко – и от доброто, и от лошото на числото. В тази дата има само вода, което не е добре“, обясни Маринова. Дали тази дата ще донесе щастие на двойките, които са избрали да сключат брак именно на нея, зависи и от личните им числа. „Вярванията са, че годежите се правят в понеделник и четвъртък, а сватбите – в неделя. Събота не се прави сватба, защото е ден на Сатурн, а е и ден на мъртвите - обясни още Ели Маринова. - Всеки човек си има щастливо число и то може да бъде изчислено за всеки индивидуално. Но човек може и сам да си избере такова число според собствените си усещания и нагласи“. 2020 година e и годината на плъха. По думите на нумеролога той е най-интелигентният знак в китайския зодиак. През тази година много строго е застъпена екологията и опазването на природата. Сподели:", "date": "2020.02.02", "title": "Нумероложка за това, какво се крие зад датата 2 февруари 2020 година"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%BA%D0%B0%D0%BA-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%B1%D1%8F%D0%BB-%D0%B4%D1%80%D0%BE%D0%B1-%D0%B7%D0%B0%D1%81%D0%B5%D0%B3%D0%BD%D0%B0%D1%82-%D0%BE%D1%82-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81-%D1%81%D0%BD%D0%B8%D0%BC%D0%BA%D0%B8-news902618.html", "text": "Изображенията са получени в резултат на компютърна томография на 33-годишна жена, хоспитализирана в китайския град Ланджоу с температура от 39 градуса. Първата снимка показва замъгляване, създавайки \"ефект на матирано стъкло\" на дроба. Това е в резултат на влиянието на коронавируса в първите дни на заболяването. На втората снимка са показани белите дробове на жената само три дни по-късно, с огромни поражения. Снимките ще помогнат на изследователите да разберат как действа новият коронавирус. Снимки на бели дробове на пациент, на които е видно как коронавирусът се разпространява само за три дни, бяха публикувани от лекари, изследвали болни в Ухан. Снимките бяха оповестени в списание Radiology, пише БГНЕС. Сподели:", "date": "2020.02.02", "title": "СЕНЗАЦИЯ! Показаха как изглежда бял дроб, засегнат от коронавирус (СНИМКИ)"}
{"url": "https://pik.bg/%D1%80%D0%B0%D0%B4%D0%B5%D0%B2-%D0%B4%D0%B0-%D0%B7%D0%B0%D0%BA%D1%80%D0%B8%D0%B5-%D1%84%D0%B5%D0%B9%D1%81%D0%B1%D1%83%D0%BA%D0%B0-%D0%BD%D0%B0-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B0%D1%82%D0%B0-%D0%BA%D0%BB%D1%8E%D0%BA%D0%B0%D1%80%D0%BA%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0---%D0%B2%D1%8A%D0%B4%D0%B2%D0%BE%D1%80%D1%8F%D0%B2%D0%B0%D0%BD%D0%B5%D1%82%D0%BE-%D0%B9-%D0%BA%D1%80%D0%B0%D0%B9-%D1%82%D0%B5%D0%BD%D0%B4%D0%B6%D0%B5%D1%80-news902580.html", "text": "Изобщо резил след резил. И всеки следващ е все по-страшен и по-унизяващ. Не просто за мъжа й, защото той не е просто неин. Той е президент на България и доверието да е лице на нацията пред света му е гласувано на него. И унизявайки него с непрекъснатите си изцепки, а и откровени скандали като тези с роклите й и НСО, , с напъните й да ръководи в сянка президентството и да кадрува, и не на последно място с фейсбук словоблудствата й, Десислава Радева унижава нацията. Скандално е да си позволява да напада словесно и премиера, и институциите, и журналисти, както направи преди ден отново във фейсбук и единствено ПИК за кой ли път имаше смелостта да разкрие наглото й поведение. Най-малкото те работят и плащат данък общ доход в бюджета за разлика от нея. Крайно време е фейсбукът на Десислава Радева да се закрие. И ако мъжът й няма куража да го направи, това ще е показателно за способностите му, щом дори жена си не може да усмири вече трета година. Словоблудствата на Радева са не просто скандални, а са опасни - най-малкото за рейтинга на президента, но по-важното - за мира в държавата и между институциите. Вече трета година излиянията на Радевата жена палят войни между президентството и властите, включително изпълнителната и парламентарната. Докъде трябва да се стигне, за да се убеди най-после Румен Радев, че жена му го унизява и му вреди. И единственият начин да спаси и малкото си останало достойнство е да я въдвори далече - и от \"Дондуков\" 2, и от фейсбук. Да опита за начало с някоя кухня с повече тенджери и тигани, щом друго не може да работи и няма какво да прави, освен да виси в социалните мрежи, да словоблудства и клюкарства. Току виж нахранила някой сирак. Ако и този път не го направи, детронира окончателно предшественика си като \"Чехлю\" номер 1 в държавата. А на такива място на политическата сцена българите са показали, че не дават. Закрийте фейсбука на Десислава Радева. Това призоваха граждани още преди година, когато жената на президента го вкара в чутовен скандал със самолетна компания, сериозен инвеститор, заради капризите й да се изживява като ВИП персона и да изисква специално отношение, сякаш с нещо го е заслужила. Но това не стана, и преди ден Още по-рано пък, пак във фейсбука й стана ясно, че Радева страда от тежки комплекси и фрустрации покрай мъчителните й поетични напъни за болни от СПИН котки и непредизвикани нападки към премиера Бойко Борисов, за когото именно от постовете й става ясно, че мисли доста често. Пак там се издъни потресаващо като обърка името на учителката на Петя Дубарова, в чието школо уж учила, и така лъсна фактът, че е изгонена от елитното училище и е преместена на село, където пък и работила, а \"циганки\" я учили на кючеци по собствените й признания... Във фейсбук унизи и мъжа си с глупава честитка за осми март... А после с един куп безумни среднощни словоблудства. Повтаряме се, но явно е нужно - в българската конституция няма статут първа дама. Десислава Радева не е нищо повече от безработна българска гражданка. Има права ни повече, ни по-малко от тези на всяка безработна българска гражданка, която не добавя никаква добавена стойност в брутния вътрешен продукт на страната. Малко като приятелките й с кючеците, не храни ни един пенсионер, нито едно дете или жена в майчинство. Сподели:", "date": "2020.02.02", "title": "Радев да закрие фейсбука на безработната клюкарка Десислава - въдворяването й край тенджерите е наложително за мира в държавата и психическото здраве на нацията"}
{"url": "https://pik.bg/%D0%B1%D0%BB%D0%B8%D0%B7%D0%BE-3-%D0%BC%D0%BB%D1%80%D0%B4-%D0%BB%D0%B2-%D1%89%D0%B5-%D0%BF%D0%BE%D0%BB%D1%83%D1%87%D0%B0%D1%82-%D0%B7%D0%B5%D0%BC%D0%B5%D0%B4%D0%B5%D0%BB%D1%86%D0%B8%D1%82%D0%B5-%D0%BA%D0%B0%D1%82%D0%BE-%D0%BF%D0%BE%D0%BC%D0%BE%D1%89-%D0%BF%D1%80%D0%B5%D0%B7-2020-%D0%B3%D0%BE%D0%B4%D0%B8%D0%BD%D0%B0-news902615.html", "text": "Близо 3 000 000 000 лв. подпомагане ще получат земеделските производители през 2020 г., като през следващата седмица започва информационната кампания за директните плащания. Това съобщи БНР. Срещите с фермерите ще се проведат във всички областни градове на страната като ще се обсъждат новите условия по схемите за директни плащания и подаването на заявления. Ще се дискутират и предстоящите приеми по програмата за развитие на селските райони, както и актуани въпроси по държавните помощи. Преди дни правителството одобри годишните разчети на фонд \"Земеделие\". Планирани са общо 2 900 000 000 лв. за финансиране на директните плащания на площ, пазарните мерки, програмата за селските райони и програмата за морско дело и рибарство. От тях 2 600 000 000 лв. са за сметка на ЕС, а 266 000 000 лв. от националния бюджет. Повече от половината от всички средства - 1,500 000 000 лв., ще бъдат разплатени по схемата за единно плащане на площ и за обвързани с производството плащания за животни, плодове, зеленчуци и други култури. Сподели:", "date": "2020.02.02", "title": "Близо 3 млрд. лв. ще получат земеделците като помощ през 2020 година"}
{"url": "https://pik.bg/%D0%B2-%D1%83%D1%85%D0%B0%D0%BD-%D0%BF%D0%BE%D1%81%D1%82%D1%80%D0%BE%D0%B8%D1%85%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%B7%D0%B0-%D0%B7%D0%B0%D1%80%D0%B0%D0%B7%D0%B5%D0%BD%D0%B8-%D1%81-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81-news902558.html", "text": "В китайския град Ухан завърши строителството на първата от две временни болници, предназначени за лечение на пациенти, заразени с новия тип коронавирус, предава „Интерфакс“, цитирана от „Фоакус”. Агенцията се позовава на информация на китайски медии. Болницата, която има хиляда легла, ще започне да приема пациенти от понеделник. Над хиляда военни лекари ще работят там. Строителството на болницата започна на 23 януари и се извърши с бързи темпове. Очаква се, че втората временна болница в Ухан ще отвори врати на 6 февруари. Според последни данни в Китай са регистрирани повече от 14 000 случая на заразяване с коронавирус, 304 души са починали, а 328 души успяха да се излекуват. Сподели:", "date": "2020.02.02", "title": "В Ухан построиха първата болница за заразени с коронавирус"}
{"url": "https://pik.bg/%D0%B0%D0%BA%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-%D0%B0%D1%80%D0%B5%D1%81%D1%82%D0%B8-%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D0%BA%D1%80%D0%B8%D0%BC%D0%B8-%D0%BA%D0%BE%D0%BD%D1%82%D0%B8%D0%BD%D0%B3%D0%B5%D0%BD%D1%82%D0%B0-%D1%81%D0%BD%D0%B8%D0%BC%D0%BA%D0%B8-news902628.html", "text": "11 арестувани, над 380 проверени лица и 240 автомобила. Това е само малка част от равносметката след масираната акция във Варненско на прокуратурата и МВР, за която агенция ПИК съобщи първа. \"Осъществяването на добро сътрудничество между органите на местната власт и полицията, а оттам и с прокуратурата, може да реши проблемите с битовата престъпност по места\", заяви на среща с кметовете на град Белослав и село Синдел главният прокурор на Република България Иван Гешев. Както медията ни съобщи той бе там заедно с апелативния прокурор на Варна Владимир Чавдаров, главният секретар на МВР главен комисар Ивайло Иванов и директорът на ОД на МВР старши комисар Данаил Пашов. В рамките на тридневната специализирана полицейска операция, която се провежда по разпореждане на главния прокурор от петък, са установени и издирени лица, срещу които се водят по повече от две досъдебни производства. Тя е по направление противодействие на битовата престъпност и престъпленията по транспорта и ще продължи до тази вечер. По време на масираната полицейска операция в Белослав и Синдел са проверени над 380 лица и 240 автомобила. Изградени са били шест контролно-пропускателни пункта на територията на двете населени места. Установени и задържани са осем лица от активния криминален контингент, които са отведени в полицейските управления. Срещу две лица, едното от които е непълнолетно, ще бъдат образувани досъдебни производства за противозаконно отнемане на автомобил и за кражба. Единият от задържаните е с 9 висящи дела, а в „актива“ на непълнолетния са четири. Сподели:", "date": "2020.02.02", "title": "АКЦИЯТА ВЪВ ВАРНЕНСКО: Арести и проверки на крими контингента (СНИМКИ)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%82%D1%80%D0%B8%D1%83%D0%BC%D1%84-%D0%B7%D0%B0-%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-news902575.html", "text": "Новак Джокович (Сърбия) победи драматично с 3:2 сета Доминик Тийм (Австрия) във финала на Аустрелиън Оупън 2020 при мъжете. Мачът се проведе на митичния централен корт - \"Род Лейвър Арена\" и предложи 4-часова епична спортна битка. 6:4, 4:6, 2:6, 6:3, 6:4 за Ноле в отделните части. Джокович е вече 17-кратен шампион на сингъл в Шлема. Ноле има рекордните 8 титли на Аустрелиън Оупън и защити миналогодишния си трофей от Мелбърн. С най-много купи от Големия шлем при мъжете е Роджър Федерер (Швейцария) с 20 към момента. Рафаел Надал (Испания) е с 19. А 32-годишният Новак затваря Топ 3 засега и е амбициран към застигане на Роджър и Рафа. Тийм не можа и днес да стигне до първата си титла от Шлема. Доминик игра финали на \"Ролан Гарос\" в последните 2 кампании, но отстъпи от Краля на клея - Надал. 26-годишният Доминик Тийм-Доминатора показа страхотна форма в предходните си срещи в Мелбърн, надвивайки в тежки битки - Александър Зверев (Германия) и Рафаел Надал. Джокович пък победи друг велик шампион Федерер в полуфиналите. Новак поведе с 3:0 гейма (1 пробив) до първата почивка в двубоя днес. Доминик обаче изравни - 4:4 гейма. Ноле пък затвори частта с пробив за 6:4. Тийм направи 2 брейка във втория сет срещу 1 за Джокович и след 6:4 гейма за Доминик резултатът в частите стана 1:1. Получи се известно напрежение между съдията на мача и Новак Джокович. То беше породено от реферски отсъждания свързани с времетраенето при подготовка на сервис от Новак и съответно последвала може да се каже остра реакция от страна на Ноле. Тийм пък стартира третия сет с пробив, а след това отрази точка за брейк и поведе с 2:0 гейма. Нов пробив за Доминатора - 3:0. Австриецът запази преднината си в частта и я затвори след 6:2. Джокович отрази точка за брейк и поведе с 2:1 гейма до първата почивка в четвъртия сет. Ноле проби за 5:3 и взе частта с подаване за 6:3. Новак осъществи брейк за 2:1 гейма в решаващия пети сет. Джокера отрази 2 възможности за пробив и поведе с 3:1 гейма. Джокович запази преднината си и триумфира след 6:4. Сподели:", "date": "2020.02.02", "title": "ИЗВЪНРЕДНО: Уникален триумф за Джокович в Мелбърн..."}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B2%D1%80%D1%8A%D1%89%D0%B0%D0%BC%D0%B5-28-%D0%BA%D0%BE%D0%BD%D1%82%D0%B5%D0%B9%D0%BD%D0%B5%D1%80%D0%B0-%D1%81-%D0%B1%D0%BE%D0%BA%D0%BB%D1%83%D0%BA-%D0%B2-%D0%B8%D1%82%D0%B0%D0%BB%D0%B8%D1%8F-news902633.html", "text": "28 от пристигналите до момента 127 контейнера с италиански боклук на пристанище Варна-запад получиха разрешение за реекспорт. Припомняме, че както медията ни съобщи на място бе главният прокурор Иван Гшев, министърът на околната среда и водите Емил Димитров и главният секретар на МВР Ивайло Иванов. Част от товара, който пристигнал на пристанището от 9 октомври до 25 ноември 2019 година, получи разрешение за реекспорт след работно съвещание в прокуратурата. Както е известно, по вноса на контейнерите с отпадъци от Италия се води досъдебно производство в Районната прокуратура във Варна по член 353г, ал. 1 от Наказателния кодекс. Смесеният боклук, който е манифестиран като пластмасови отпадъци и каучук, а съдържа текстилни, стъклени и дървени отпадъци, ще бъде върнат на изпращача – италианската фирма „Дентиче пантелоне“  от град Салерно. Получател на 127 контейнера е фирма „Блацион“ ООД, която е регистрирана  в София. Отпадъците от Италия са били предназначени за „Trash Universe“ ЕООД в град Гълъбово, където е трябвало да бъдат изгорени. Реекспортът ще бъде осъществен от контейнерния превозвач „Maersk“. 40-футовите контейнери с италиански боклук са в режим временно съхранение до 90 дни, чийто срок е изтекъл за по-голямата част от тях. Сподели:", "date": "2020.02.02", "title": "Прокуратурата във Варна: Връщаме 28 контейнера с боклук в Италия"}
{"url": "https://pik.bg/%D0%BF%D0%B8%D1%81%D0%B0%D1%82%D0%B5%D0%BB%D1%8F%D1%82-%D0%B4%D0%B8%D0%BC%D0%B8%D1%82%D1%8A%D1%80-%D0%BD%D0%B5%D0%B4%D0%BA%D0%BE%D0%B2-%D0%BF%D0%BE%D0%BA%D1%80%D0%B0%D0%B9-%D1%85%D0%B0%D0%B7%D0%B0%D1%80%D1%82%D0%BD%D0%B8%D1%8F-%D1%81%D0%B8-%D0%B1%D0%B8%D0%B7%D0%BD%D0%B5%D1%81-%D0%B2%D0%B0%D1%81%D0%B8%D0%BB-%D0%B1%D0%BE%D0%B6%D0%BA%D0%BE%D0%B2-%D0%B7%D0%BD%D0%B0%D0%B5-%D0%B4%D0%BE%D1%81%D1%82%D0%B0-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B8-%D0%BD%D0%B5%D1%89%D0%B0-news902563.html", "text": "Писателят Димитър Недков заяви пред БТВ, че покрай хазартния си бизнес Васил Божков знае доста интересни неща, които покрай настоящите скандали около него вероятно ще използва в своя полза. Недков  е автор на десетки книги, изследва наследството на масоните. Известен е и като един от най-близките приятели на Илия Павлов. Говорител на  групировката на Павлов „Мултигруп“. В най-силните си години „Мултигруп“ е корпорация от над 20 холдинга и стотици фирми, които обхващат цялата икономика на България – от търговия и туризъм до енергетика. Наричана е държава в държавата, заради влиянието си от подземния свят до политическия елит на прехода, а за неин създател в сянка се смята Андрей Луканов. В историята остава обръщението на Илия Павлов през вестник „Дума“, че е време структурите му да отрежат престъпната част от бизнеса както гущерът реже опашката си. През 2003 г. година Илия Павлов е убит, а свидетел на убийството е именно Димитър Недков, който след това организира и погребението на най-знаковия бизнесмен на прехода. 17 години по-късно отново се заговори за необходимостта от край на криминалния преход в България. Едно от изказванията на главния прокурор Иван Гешев по повод атаката срещу хазартната империя на Васил Божков, е това, че криминалният преход трябва да свърши. И че не може плюсовете да са само за богатите, които отгоре на всичкото, не си плащат и данъците. Павлов и Божков бяха изключително близки – и двамата бяха интелигентни хора, каза Димитър Недков пред БТВ. Писателят уточни, че не е наясно с генезиса на богатството на Илия Павлов, защото се е запознал с него, след като той вече е натрупал първия милион. Също, че статията, в която се говори за опашката на гущера, е на Георги Кадиев, който тогава е журналист, а Павлов просто много я е харесал. „Няма бизнес, който да не се стреми, в някои държави е законно чрез закони за лобизма, да плаща за влияние. Бизнесмените обаче допускат фатална грешка като мислят, че могат да управляват държавата“, коментира Недков. Според него покрай хазартния си бизнес Васил Божков знае доста интересни неща. \"Мисля, че не остана човек освен Божков през обема на целия преход, който да знае доста интересни неща, но това са неща за специализираните органи\", каза Недков. Сподели:", "date": "2020.02.02", "title": "Писателят Димитър Недков: Покрай хазартния си бизнес Васил Божков знае доста интересни неща"}
{"url": "https://pik.bg/%D1%82%D1%83%D1%80%D1%81%D0%BA%D0%B0-%D0%B2%D0%BE%D0%B5%D0%BD%D0%BD%D0%B0-%D0%BA%D0%BE%D0%BB%D0%BE%D0%BD%D0%B0-%D0%B5-%D0%B2%D0%BB%D1%8F%D0%B7%D0%BB%D0%B0-%D0%B2-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D0%B8%D0%B4%D0%BB%D0%B8%D0%B1-news902625.html", "text": "Турска военна колона е пресякла границата със Сирия, съобщи арабскоезичният телевизионен канал \"Ал Арабия\", цитиран от ТАСС и „Дарик”. Според информацията колоната се състои от десетки единици бронирана техника, включително танкове. Панарабският вестник \"Аш Шарк ал Аусат\" съобщава в електронното си издание, че през КПП Кафр-Лусейн в северната сирийска провинция Идлиб е преминала колона от най-малко 40 бронирани машини и танкове на турската армия. ТАСС припомня, че на 28 януари през същия пункт в Сирия е влязла друга военна колона на турската армия от 30 военни машини, включително 12 бронирани. По данни на \"Ал Арабия\" те са се отправили на юг. Телевизия \"Ал Маядин\" съобщи по-рано, че подразделения на сирийската армия са обкръжили от три страни наблюдателен пост на турската армия в село Маар Хатат в югоизточната част на Идлиб. На 23 декември бе блокиран друг турски наблюдателен пост в същата провинция, разположен в Сарман, припомня ТАСС. Сирийската армия започна настъпление в Идлиб на 19 декември миналата година и си върна контрола над 46 населени места в южната и източната част на провинцията на територия от 320 кв. км. Идлиб е единственият район в Сирия, който от 2012 г. е под контрола на противници на режима в Дамаск. През 2017 г. там бе обявена зона за деескалация, където се преместиха бойци от дамаското предградие Източна Гута и от други зони, които отказаха да предадат оръжието си. На територията на провинцията действат 12 наблюдателни пункта на турската армия. Сподели:", "date": "2020.02.02", "title": "Турска военна колона е влязла в сирийската провинция Идлиб"}
{"url": "https://pik.bg/%D0%B3%D0%BB%D0%B0%D0%B2%D1%87%D0%B5%D0%B2-%D0%B8-%D0%B4%D0%B5%D1%81%D0%B8-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D0%BF%D0%BE%D0%BF%D0%B8%D0%BB%D1%8F%D1%85%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%80%D0%B8%D0%BC%D0%B5%D0%B9%D0%BA-%D0%BD%D0%B0-%D0%BC%D0%B0%D1%8F-%D0%B8%D0%BB%D0%B8-%D0%BF%D0%BE%D1%80%D0%B5%D0%B4%D0%BD%D0%BE-%D0%BF%D1%80%D0%B5%D0%B4%D0%BA%D0%BE%D0%BD%D0%B3%D1%80%D0%B5%D1%81%D0%BD%D0%BE--news902018.html", "text": "Неуспешният вот на недоверие, с който Корнелия Нинова се опита да привлече внимание към оскандалената си персона и все по-затъващата в котерийни игри БСП, стана повод за бурен смях у депутати от управляващото мнозинство. Декларацията, която Нинова прочете в сряда от трибуната на Народното събрание, след като вотът за водната криза в Перник не мина и с която тя защити президента Румен Радев от разследването срещу него за злоупотреба с власт, беше взета на прицел от Десислава Атанасова и бившият шеф на Народното събрание Димитър Главчев. Народният представител от ГЕРБ Димитър Главчев пък се пошегува с груповите декларации на социалистите в пленарната зала. Депутатът определи струпалото се множество на трибуната на гора от стомана и ги поздрави с \"Артилерийския марш“ в профила си във Фейсбук. Изправи се, гора от стомана! Насочете се, бойни дула! Насочете се в гневна закана Към врага който носи война! Запей ти наша батарея, запей отново с пълен глас! Запейте хиляди след нея, запейте заедно със нас! Ден и нощ в мир честит и в тревога ние пазим народния труд. Враговете посрещаме с огън, а другарите с братски салют. Артилерио, чест ти се пада да удариш врага първа ти! И засвирят ли в боя снаряди, тази песен с нас ще лети. А навред нашта родна пехота с нас върви през гори и поля. Спрат ли наште дула да боботят, еква нейното мощно \"Ура!\". \"Странен прочит на декларация. Нинова чете, а стоящите до нея статисти или беквокалисти са?\", попита във Фейсбук Атанасова. Пърформънс в пленарна зала, римейк на Мая и изправисебг или поредно предконгресно шоу?\", попита още тя. Сподели:", "date": "2020.02.02", "title": "Главчев и Деси Атанасова попиляха Корнелия Нинова: Римейк на Мая или поредно предконгресно шоу (СНИМКИ)"}
{"url": "https://pik.bg/%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B2-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%82%D0%B5-%D0%BF%D0%BB%D0%B0%D0%BD%D0%BE%D0%B2%D0%B5-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8-%D0%B3%D1%80%D0%B0%D0%BD%D0%B4-news902566.html", "text": "Бразилският гранд Сантос е отправил оферта към Левски за португалския защитник Нуно Рейш, съобщава “Goal.com”, цитирани от „Спортал”. На този етап преговорите са в ранна фаза, но интересът към португалеца е сериозен. 29-годишният бранител вече два сезона е в Левски, след като бе привлечен от Витория (Сетубал) през 2018 година. Той е основна фигура в състава на Петър Хубчев, който и без това няма много опции в центъра на отбраната, така че “сините” ще се разделят с него само при доста добра оферта. На този етап обаче от Сантос предпочитат да вземат Рейш под наем с опция за откупуване. Треньорът на бразилците Жезуал Ферейра спешно търси подсилване на защитата, тъй като в момента разполага само с двама играчи в тази зона - Луан Перес и Луис Фелипе - тъй като Лукас Варисимо и Фелипе Агилар са контузени, а Густаво Енрике премина във Фламенго. Сподели:", "date": "2020.02.02", "title": "Защитник на Левски в трансферните планове на бразилски гранд"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D1%86%D0%B8-%D0%B2-%D1%85%D0%BB%D0%B0%D0%B4%D0%B8%D0%BB%D0%B5%D0%BD-%D1%82%D0%B8%D1%80-%D0%B2-%D1%83%D0%BA%D1%80%D0%B0%D0%B9%D0%BD%D0%B0-news902629.html", "text": "Украинските власти откриха четирима афганистанци, скрити в хладилен ТИР, превозващ ябълки. Инцидентът е станал в близост до Лвов, предават световните агенции, цитирани от  БГНЕС и Нова телевизия. Нелегалните пътници били заловени, след като шофьорът на ТИР-а чул тропане и помолил полицаи за проверка. Пристигналите на мястото на инцидента служители на реда не успели да установят вербален контакт с нелегалните мигранти, съобщават украинските власти. \"Полицаите са отворили вратите на тежкотоварния камион с реален риск за живота си. Открили са мигрантите седнали сред щайгите с ябълки. Лекарите, дошли на място, са ги прегледали и установили, че нямат нужда от хоспитализация\", съобщават властите. Трима от заловените мигранти са непълнолетни и ще бъдат съдени за незаконно влизане в Украйна. Сподели:", "date": "2020.02.02", "title": "Откриха афганистанци в хладилен ТИР в Украйна"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D1%80%D0%B8%D1%88%D0%BA%D0%B8%D1%8F%D1%82-%D0%BF%D1%80%D0%BE%D1%85%D0%BE%D0%B4-news902636.html", "text": "Водачът на втори мотор, за да не се блъсне във вече ударилите се моторни превозни средства, приплъзва мотора си по пътното платно и пропада в крайпътно дере. Това съобщиха от ОД на МВР - Бургас. Инцидентът е станал около 12.00 часа. По първоначални данни пострадали са трима души. Затворен е Ришкият проход, заради катастрофа между мотор и лек автомобил. Сподели:", "date": "2020.02.02", "title": "Катастрофа затвори Ришкият проход"}
{"url": "https://pik.bg/%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B1%D0%B0%D0%BD%D0%BA%D0%B0-%D1%89%D0%B5-%D1%83%D0%B4%D0%B0%D1%80%D0%B8-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D1%80%D0%B0%D0%BC%D0%BE-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news902576.html", "text": "Централната банка на Китай ще инжектира 1,2 трилиона юана (б.р. 156 млрд. евро; 174 млрд. долара) в подкрепа на икономиката на страната, пострадала от епидемията от вирусна пневмония, предаде „Франс Прес”, цитирана от „Дарик” . Тази операция ще бъде извършена утре, когато китайските финансови пазари отворят отново след дългата ваканция за Лунната нова година, която бе удължена заради новия коронавирус. Китайската централна банка очаква временно влияние на коронавируса върху икономиката. Парите ще постъпят на пазарите чрез обратни репо сделки, уточнява „Ройтерс”. Съобщението е публикувано днес на сайта на банката. В него се допълва, че общата ликвидност в банковата система ще бъде с 900 млрд. юана по-висока спрямо същия период на 2019 година. Сподели:", "date": "2020.02.02", "title": "Китайската централна банка ще удари сериозно рамо на икономиката на страната"}
{"url": "https://pik.bg/%D0%BF%D0%B0%D0%BC%D0%B5%D0%BB%D0%B0-%D0%B0%D0%BD%D0%B4%D0%B5%D1%80%D1%81%D1%8A%D0%BD-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D0%B8-%D1%81-%D0%BC%D1%8A%D0%B6%D0%B0-%D1%81%D0%B8-%D1%81%D0%BB%D0%B5%D0%B4-12-%D0%B4%D0%BD%D0%B8-%D0%B1%D1%80%D0%B0%D0%BA-news902572.html", "text": "В изавление пред \"Холивуд Рипортър\" по повод раздялата Андерсън казва: \"Животът е пътуване, а любовта е процес. Имайки предвид тази универсална истина, ние взехме решение да отложим влизането в сила на свидетелството за брак и да вложим повече сили в процеса по изграждането на съюза ни\". Памела и Джон, които най-вероятно не са подали юридически документи за удостоверение за брак, се срещат за първи път преди повече от 30 години, но преди месец официално оповестиха връзката си, а на 20 януари се ожениха в Малибу.  Двойката направи романтично бракосъчетание на тайна церемония, на която присъстваха пълнолетните синове на Памела - Брандън и Дилън, и бившата съпруга на Питърс заедно с дъщерите им Калей и Скай. По време на сватбата 74-годишният холивудски продуцент заяви, че \"Памела никога не е използвала пълния си потенциял като актриса. Тепърва нейната слава ще се разчуе. Тя има много таланти, не само тези, които се виждат с очите\". \"Навсякъде има красиви момичета. Можех да си избера друга, но от 35 години насам исках само Памела. Тя ме удивлява. Тя ме вдъхновява. Обичам я и ще я направя моята принцеса\". 52-годишната Памела написа в социалните мрежи: „Джон е първото \"лошо момче\" на Холивуд. Обичам го дълбоко като член на семейството ми. Той никога не ме е предал и аз съм късметлийка - доказателство, че Бог има план\". Джон - който продуцира филма на Брадли Купър „Роди се звезда”, отличен с „Оскар” през 2019 година, потвърди, че двамата с Памела са сключили брак. 52-годишната Памела също потвърди новината за сватбата и пусна изявление под формата на стихче, в което заявява, че двойката „се обича безусловно“ Памела Андерсън се раздели със съпруга си - известния холивудски продуцент Джон Питърс , само 12 дни след сватбата им. Звездата от „Спасители на плажа“ потвърди, че тя и Джон са „отделили известно време, за да се разделят и да преосмислят какво искат един от друг“. Това става по-малко от две седмици след сватбата им в края на януари. Сподели:", "date": "2020.02.02", "title": "Памела Андерсън се раздели с мъжа си след... 12 дни брак"}
{"url": "https://pik.bg/%D1%80%D0%B0%D1%81%D1%82%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%82%D0%B5-%D0%BE%D1%82-%D0%B3%D1%80%D0%B8%D0%BF-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news902534.html", "text": "Пациентът не е бил ваксиниран и е имал придружаващи заболявания. Броят на починалите от грип в Румъния достигна 12 души, съобщи днес Националният център за наблюдение и контрол на заразните болести, предаде агенция Аджерпрес, цитирана от БТА. Последната жертва на грипа е 74-годишен мъж от окръг Харгита. Сподели:", "date": "2020.02.02", "title": "Расте броят на починалите от грип в Румъния"}
{"url": "https://pik.bg/%D0%B8%D0%BA%D0%BE%D0%BD%D0%BE%D0%BC%D0%B8%D1%81%D1%82-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D1%89%D0%B5-%D0%B7%D0%B0%D0%B3%D1%83%D0%B1%D0%B8-%D0%BF%D1%80%D0%B8-%D0%BE%D0%B1%D0%B5%D0%B7%D1%86%D0%B5%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%BB%D0%B5%D0%B2%D0%B0-%D0%B2-%D1%87%D0%B0%D0%BA%D0%B0%D0%BB%D0%BD%D1%8F%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news902569.html", "text": "Когато става дума за пари, паниката никога няма да е излишна. Решението е едно, но то може да бъде променено, ако в хода на преговорите страната ни бъде притисната. В чакалнята на еврозоната – по смисъла на документите, които се цитират във въпросната поправка на закона, българският лев може да се отклонява до 15% от т.нар. „централен курс“. Всяка една страна по споразумението има право да поиска промяна на този централизиран курс. По време на престоя в чакалнята може да бъде поискана промяна. Така хем вълкът ще е сит, хем агнето цяло. Това коментира пред БНР доц. Григор Сарийски от Института за икономически изследвания при БАН. Сарийски е един от авторите на годишните икономически доклади на Академията. Коментарът му е по повод приетия в спешен порядък законопроект, който да успокои страховете, че фиксираният курс на еврото към лева няма да бъде променян, когато влезем в чакалнята на еврозоната или в самата еврозона. Според доц. Сарийски при евентуална промяна на курса почти няма да има плюсове, включително няма да има и кой знае какъв позитивен ефект за износа, каквито мнения бяха изразени. „Основният губещ ще бъде населението – категоричен бе доц.Сарийски. - Евентуална обезценка на курса на лева означава само едно – внос на инфлацията, тоест, вносните стоки ще поскъпнат. И ако не се променят заплатите със същия темп, с който се променят цените на стоките, покупателната стойност ще намалее. Основните печеливши ще са хората от елита, защото това означава по-голямо задълбочаване на интеграцията, повече пари, кариерно израстване, сваляне от отговорност. Влизането в еврозоната означава - за всяка неприятност, която ще сполети българската икономика, ще можем да се оправдаваме с това, че сме в еврозоната и нямаме право на независима монетарна политика“. Сподели:", "date": "2020.02.02", "title": "Икономист: Населението ще загуби при обезценяване на лева в чакалнята на еврозоната"}
{"url": "https://pik.bg/%D0%B2-%D1%80%D0%B0%D0%B7%D0%B3%D0%B0%D1%80%D0%B0-%D0%BD%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F%D1%82%D0%B0-%D0%BB%D0%B5%D0%BA%D0%B0%D1%80%D0%B8-%D0%B2-%D1%85%D0%BE%D0%BD%D0%BA%D0%BE%D0%BD%D0%B3-%D1%81%D1%82%D1%8F%D0%B3%D0%B0%D1%82-%D1%81%D1%82%D0%B0%D1%87%D0%BA%D0%B0-news902522.html", "text": "В Хонконг вече има 13 потвърдени случая на заболяването, а 112 пациенти са под карантина в инфекциозни отделения, предава БНТ. Повече от три хиляди служители в държавните болници, включително лекари и медицински сестри, ще излязат на протест, ако правителството не изпълни техните искания. \"Ако не ограничим източника на вируса, ресурсите за предотвратяване на епидемии и работна сила никога няма да бъдат достатъчни\", казва Уини Ю, председател на Асоциацията на служителите в болниците. Днес предстои среща между медицинските специалисти и ръководствата на множество болници. Ако не бъде постигната договореност за затваряне на границите, над 9000 лекари ще подкрепят стачката. Това е около 10 процента от всички работещи лекари в града. Стачката е планирана за понеделник, когато лекарите ще спрат да работят. Изключение прави само Спешната помощ, но ако отново не бъде постигната договореност, и медиците от Спешна помощ ще започнат стачка. Властите в града вече заявиха, че пълното затваряне на границите не е възможно, въпреки че движението на хора и коли е ограничено. Хиляди хонконгски медицински работници се обединиха около идеята да започнат стачка. Основното им искане е китайското правителството да затвори границата си с континенталната част на страната, за да овладее коронавирусната епидемия. До момента вследствие на заразата са починали 259 души, предава АФП. Сподели:", "date": "2020.02.02", "title": "В РАЗГАРА НА ЕПИДЕМИЯТА: Лекари в Хонконг стягат стачка"}
{"url": "https://pik.bg/%D0%B1%D0%B8%D0%B7%D0%BD%D0%B5%D1%81-%D0%B0%D0%BC%D0%B5%D1%80%D0%B8%D0%BA%D0%B0-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D0%BF%D1%80%D0%BE%D0%B4%D0%B0%D0%B2%D0%B0-%D0%BF%D0%B5%D1%82%D1%80%D0%BE%D0%BB-%D0%BD%D0%B0-%D0%B1%D0%B5%D0%BB%D0%B0%D1%80%D1%83%D1%81-news902521.html", "text": "Американският държавен секретар Майк Помпейо призова за реален напредък в отношенията между САЩ и Беларус. Това той каза на среща в Минск с президента Александър Лукашенко, предаде АФП. Това е първата визита на държавен секретар в Беларус, близък съюзник на Русия, от 1994 г. Наскоро САЩ затоплиха отношенията със страната, която често е наричана последната диктатура в Европа и от 1994 г. се ръководи от Лукашенко. На срещата Помпейо заяви пред президента, че Вашингтон иска да изгради по-тесни връзки. \"Уверени сме, че заедно можем да постигнем реален напредък във всяко измерение на нашите отношения“, каза той. Нашите производители са готови да ви снабдяват с петрол на конкурентни цени, подчерта още първият дипломат на САЩ. От своя страна беларуският лидер посочи, че е много добре, че рискувахте да дойдете в Минск след различни недоразумения между Беларус и САЩ. Помпейо е на обиколка в бивши съветски републики, която започна в Украйна и ще продължи в Казахстан и Узбекистан. Сподели:", "date": "2020.02.02", "title": "БИЗНЕС: Америка готова да продава петрол на Беларус"}
{"url": "https://pik.bg/%D1%82%D1%80%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D0%B8-%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%82%D0%BE%D1%80%D0%BE%D0%BD%D1%82%D0%BE-news902560.html", "text": "Трима души са били убити, а други двама ранени при стрелба в апартамент, нает в Airbnb в Торонто, съобщи полицията в града, цитирани от световните агенции и „Дарик”. Трима души бяха застреляни, а четвърти е бил ранен при стрелбата. Пети човек е бил намушкан, но животът му е вън от опасност, съобщи в „Туитър” полицията в най-големия град в Канада. Все още няма информация за самоличността на жертвите или мотивът за нападението, но се съобщава, че насилието се е случило в онлайн наето жилище на Airbnb в центъра на града. Говорител на полицията заяви, че загиналите са млади мъже на 22, 20 и 19 години. На 31 октомври миналата година въоръжен мъж откри огън на домашно парти в Оринда, Калифорния, което беше под наем на Airbnb. Четирима мъже и една жена бяха убити. Сподели:", "date": "2020.02.02", "title": "Трима убити и двама ранени при стрелба в Торонто"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D1%80%D0%B0%D0%B7%D0%B8-%D1%81%D1%8A%D0%BF%D1%80%D0%B8%D1%87%D0%B0%D1%81%D1%82%D0%BD%D0%BE%D1%81%D1%82-%D0%BA%D1%8A%D0%BC-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F-%D0%BD%D0%B0%D1%80%D0%BE%D0%B4-news902557.html", "text": "Министър-председателят Бойко Борисов изпрати писмо до премиера на Китайската народна република Ли Къцян, в което изразява съпричастността на българското правителство към китайския народ. Поводът е тревожното разпространение на коронавируса, довел до многобройни заболели и жертви. „От името на правителството на Република България и лично от свое име поднасям искрени съчувствия на семействата и близките на починалите, пожелания за скорошно и пълно възстановяване на заболелите, както и съпричастност към приятелския китайски народ в този тежък момент“, отбелязва в писмото българският премиер. Министър-председателят Бойко Борисов изразява надежда, че своевременно предприетите мащабни и бързи действия от китайското правителство, медицински среди и общество за справяне с разпространението на вируса скоро ще дадат резултат и кризата ще бъде ефективно преодоляна. В писмото премиерът Борисов посочва, че навременните и последователни мерки са от голямо значение не само за Китай, но и за международната общност като цяло. „Уверявам Ви в нашата солидарност с жителите на Ухан и засегнатите провинции и пожелавам успех на правителството и народа на Китай в усилията за справяне с коварното заболяване“, заявява още министър-председателят Бойко Борисов до китайския премиер Ли Къцян. Сподели:", "date": "2020.02.02", "title": "Премиерът Бойко Борисов изрази съпричастност към китайския народ"}
{"url": "https://pik.bg/%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B0-%D1%80%D0%B0%D0%B4%D0%B5%D0%B2---%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81%D1%8A%D1%81-%D1%81%D1%80%D1%81-%D1%82%D0%B0%D1%82%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%BE%D0%BA%D1%83-news902554.html", "text": "От гледна точка на институцията имаше безспорна атака срещу президента. Още с питането до Конституционния съд, след това с оповестяването на съответните СРС-та.  Това заяви пред БНТ началникът на президентския кабинет Калоян Методиев, коментирайки \"горещата тема\" от изминалата седмица - главният прокурор сезира КС с искане за тълкуване на имунитета му. След искане на Радев за осветляване на причините, прокуратурата разкри, че става дума за извършени законови престъпления от държавния глава и разкритията, че Радев е лобирал за свои частни интереси в пряко нарушение на закона. \"Към днешна дата на базата на това, което беше изнесено, мога категорично да заявя, че няма данни за импийчмънт на президента. Това е странното в цялата ситуация\", допълни той. На въпрос дали \"президентът крие нещо\" и репликата \"за Митко\", той заяви: \"Нямам идея, не съм наясно с конкретиката на този случай. Така че не мога да дам нито конкретен, нито изчерпателен отговор. няма нужда от общи приказки и спекулации... Аз не отричам, че това е гласът на президента, цяла България го знае. Но в конкретния случай не мога да коментирам\". Калоян Методиев отбеляза, че изнесените данни чрез СРС-та за президента не били \"нищо сериозно\". Човекът на Радев заяви, че управлението  на СРС-та било в \"прерогативите на министър-председателя\". \"Така че като общество и институции не трябва да позволяваме премиерът да остане встрани от случващото се и да каже: \"Те да се оправят сами\". Методиев заяви, че \"нямал идея\" дали главният прокурор Иван Гешев е поканен с есемес на среща с президентството. \"Мисля, че не е търсена подобна връзка. Не отговарям аз за връзки с прокуратурата или съдебна система като ресор\", заяви той. Запитан дали е конспирация или реалност, че очевидно \"някой не иска Румен Радев да се кандидатира за втори мандат в президентството\", той заяви: \"Никоя хипотеза не бива да се изключва. Вървим уверено към парламентарните избори, след това имаме президентски. Нормално е да почнат политическите размествания, всеки да прави сметки и да се опитва да извлече ползи за себе си. А президентът като човек, който стои стабилно, нормално е като най-високото дърво да привлича и гръмотевиците\". Методиев не отрече, че не е виждал \"подобна активност на прокуратурата за последните 30 години\", но той изрази скептицизъм \"нека видим резултатите и съдебни решения на базите на случаите, които в момента разследва прокуратурата\". \"Прокуратурата дава много газ, но като видим резултатите, ще дадем и оценките\". Въпреки това, Методиев заяви, че \"президентството подава ръка\" за позитивна работа с останалите институции, той не искал да си осигури просто \"комфорта на \"Дондуков\"2. Не това е целта на президента Радев. Той заяви, че \"всичко е на масата\" и не би спекулирал с хипотезата президентът да направи партия. \"Като политолог в политиката нито една опция не се отхвърля автоматично. Всички сценарии трябва да се разглеждат\". Сподели:", "date": "2020.02.02", "title": "Проговори стратегическият съветник на Радев - за скандала със СРС-тата, действията на прокуратурата и мераците на държавния глава за втори мандат и своя партия"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%BB%D0%B0%D0%B2%D0%B8-%D1%84%D0%B0%D0%BB%D0%B8%D1%80%D0%B0-%D0%BF%D1%80%D0%BE%D0%B4%D0%B0%D0%B2%D0%B0-%D0%BF%D0%B0%D0%BB%D0%B0%D1%82-%D0%B7%D0%B0-4-%D0%BC%D0%B8%D0%BB%D0%B8%D0%BE%D0%BD%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news901618.html", "text": "Пред фалит е изправен Слави Трифонов заради харчовете около кабеларката си, която е на път да хлопне кепенците. Недоимъкът на рейтингови предавания и липсата на приходи от реклами принудиха Дългия да проси спонсори във фейсбук, но апелите му така и не достигнаха до големите фирми у нас, а социологическите агенции продължават да поставят телевизията му в дъното на всички класации. Сега чалгарят от Учин дол е предприел крайни мерки, научи „Ретро“. От 17 януари той е пуснал в продажба огромния си мезонет на столичния бул. „България“, който обитава през последните месеци. Скандална е цената, която Трифонов е обявил за палата си, продаващ се заедно с цялото обзавеждане, антиките и произведенията на изкуството в него. Справка с агенцията за недвижими имоти, която предлага жилището на Дългия, показва, че новият собственик на мезонета ще трябва да се бръкне 1 840 000 евро без ДДС, което калкулирано в левове се равнява на сумата от 4 милиона. Описанието на суперлуксозния многостаен апартамент гласи, че той се намира близо до кръстовището на бул. „България“ и бул. „Гоце Делчев“ в София. Сградата е въведена в експлоатация през 2008 г., разпознаваема с перфектната си вентилируема фасада и популярен ресторант на партера. Кооперацията, чийто последен етаж принадлежи на Трифонов, има собствена рецепция, широко представително фоайе, денонощна охрана, видеонаблюдение, както и частен асансьор, който води директно до покоите на учиндолеца. Мезонетът му е обзаведен по дизайнерски проект – суперлуксозно изпълнение с най-високия клас материали, но закъсалият за пари чалгар е готов да се раздели даже с поръчковите си мебели и произведения на изкуството. Като разпределение палатът му се състои от входно антре и коридори с облицовка от вносен камък и екзотично дърво, изобилие от шкафове и гардероби. Цялото това пространство е приобщено към голяма колкото 4-стаен апартамент дневна от 130 кв. м с мека мебел, трапезарна част – 40 кв. м, дизайнерска кухня с висок клас електроуреди. Освен това Трифонов се шири в още две самостоятелни стаи, всяка от тях със собствена баня, разполагаща с тоалетни, бидета, будоар с джакузи, складова част с бойлер, пералня, сушилня, както и специално помещение за гладене. Отделно палатът има и два огромни дрешника с прозорци и огледала, фитнес център, кабинет и два просторни балкона с панорамна гледка към Витоша. Спалните на Трифонов също са обзаведени с поръчкови мебели и бутикови осветителни тела. Мезонетът му върви и с бонуси – слугини, СОТ, както и три паркоместа, всяко на цена 22 000 евро. За тези екстри обаче купувачът ще трябва да плати допълнително. От снимките към обявата се вижда, че Слави все още обитава баровския апартамент. Присъствието му си личи най-вече по козметиката в банята и високия стол в душ кабината, на който той се къпе, тъй като не може да стои дълго време прав заради болките в краката си. Припомняме, че Дългия не за пръв път се опитва да продаде въпросния мезонет. Преди няколко месеца той отново бе готов да се раздели с любимото си жилище, но се отказа само седмица след пускането на обявата. Сега обаче започнали да го притискат финансови неволи. Той бил бесен, че няма спонсори, че никой не рекламира в негледаемата му кабеларка, че имиджът му тотално срива. А видни анализатори предричат пълен провал и на политическия му проект, който той от месеци дори не може да регистрира. Сподели:", "date": "2020.02.02", "title": "САМО В ПИК И \"РЕТРО\": Слави фалира! Продава палат за 4 милиона (УНИКАЛНИ СНИМКИ)"}
{"url": "https://pik.bg/%D1%82%D1%8A%D1%80%D1%81%D1%8F%D1%82-%D0%BC%D0%B0%D1%88%D0%B8%D0%BD%D0%BD%D0%B8-%D0%BE%D0%BF%D0%B5%D1%80%D0%B0%D1%82%D0%BE%D1%80%D0%B8-%D0%B2-%D0%B1%D0%B8%D1%80%D0%B5%D0%BD%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news902395.html", "text": "В бирената фабрика са най- новите вакантни позиции, обявени в хасковското Бюро по труда, съобщава „Марица.бг”. Търсят се 9 машинни оператори в пивопроизводството, както и 12 за бутилиране.  Търсят се още 4 лаборанти за хранително- вкусовата промишленост, както и 10 газокаристи. Все още незаети повече от година са вакантните позиции за машинни оператори в „Язаки” и в различни шивашки предприятия, които са общо над 100. 7 са обявените  позиции за хора с висше образование, 3 от тях са в образователната сфера. Търсят се зам.-директор на детска градина, възпитател в ученическо общежитие и учител по музика.  Повече са местата за хора с висше образование в обявите в специализираните сайтове. Търсят се предимно хора с икономическо образование за позиции в куриерски, пътностроителни, финансови дружества. Сподели:", "date": "2020.02.02", "title": "Търсят машинни оператори в бирено производство в Хасково"}
{"url": "https://pik.bg/%D1%81%D1%82%D1%80%D0%B0%D1%85%D0%BB%D0%B8%D0%B2%D1%86%D0%B8-%D1%81%D0%BC%D0%BE%D1%82%D0%B0%D0%BD%D1%8F%D1%86%D0%B8-%D0%B8-%D0%BB%D1%8A%D0%B6%D1%86%D0%B8-%D0%B2%D1%8A%D0%B7%D0%BA%D1%80%D0%B5%D1%81%D1%8F%D0%B2%D0%B0%D1%82-%D0%BC%D0%BE%D0%B4%D0%B0%D1%82%D0%B0-%D0%BD%D0%B0-%D0%B3%D0%B0%D0%BD%D0%BA%D0%BE%D0%B2%D0%BE%D1%82%D0%BE-%D0%BA%D0%B0%D1%84%D0%B5%D0%BD%D0%B5-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA---%D0%B6%D0%B8%D0%B2%D0%B5%D1%8F%D1%82-%D0%B2-news902545.html", "text": "И каква стана тя? Мъка! След трагикомичните истерии на Костя Копейкин, както самите варненци са кръстили злополучния Костадин Костадинов, опитите за взривяване на държавата се пренесоха във Фейсбук. В тая люпилня, в която всякакви страхливци, самотници, смотаняци, откровени лъжци и социопати, се правят на будната гражданска съвест. Не случайно това пространство се нарича „социални мрежи“ – сиреч, място за социални контакти. Нещо като опашките за банани и тъпканицата в градския транспорт по време на соца, където хората завързваха познанства, приятелства, че дори и семейства. Е, често се и биеха, както сега във Фейсбук. Само че на живо, а не както в момента – с мними виртуални крошета и от разстояние. Няма грам съмнение, че това е място за изпаднали от социума граждани, на което единствено могат да бъдат забелязани и удостоени с внимание. И за хайлази, разбира се. Иначе, я ми кажете, кой нормален човек няма да се събере с някого, за да си поговори с него, ами ще дращи щуротии с купища правописни грешки в интернет? И кой е този зает със сериозна работа човек, който ще рови из въпросните мрежи и току ще се провиква по някакъв въпрос. Ама нали разбирате как – от вкъщи, зад залостена врата, пред компютъра, под вънкашност чужда и под име ново. Защото няма и помен от доблест да застане пред очите на хората с „храбрите“ си позиции. Пък и да застане, кой ли го познава, че и да го чуе? Мизерници, подли, бъзливи, дребни душици! Безвестна и безславна паплач, налазена от болната амбиция да бъде фактор! Пък макар и виртуален, сиреч, неистински. Сред краха на последния опит за пълзящ преврат, който премина през провален вот на недоверие към правителството, искан от БСП, през печалното с клишетата и безпомощността си възвание на някакви академици и смехотворни драматургии по улиците с участието на провалени персони като Костадин Костадинов, Мая Манолова, Румяна Ченалова и шепа червени депутати, „бунтовниците“ се пренесоха в интернет – тоест, в паралелната реалност, която и без това обитават на живо, но там поне не личи чак толкова, че е паралелна и че доста неща в нея са фантасмагории на болни мозъци. Там например любовницата на бившия шеф на ВВС Румен Радев – Десислава, за която той зорлем се ожени като кандидат-президент, е първа дама. Че къде другаде може да е такава? Нито според конституцията, нито според хората има такова „животно“. Я да се изправи пред всички ни на живо и да ни обясни, първо, че въобще е дама, а сетне – че е и първа. И ние ще й кажем мнението си в очите и ще й зададем разни въпроси. Ама не като Карбовски - само в един план, само както й е удобно и след обилен монтаж. А ще искаме отговорите й, като ни гледа в очите, а не в спорадичните й дефилета из интернет, където може да влиза и излиза, както и когато й изнася. В това пространство журналистката на подсъдимия олигарх Иво Прокопиев – Петя Владимирова, която, вместо да се бори с прокуратурата и да лъска имиджа на пробития президент, поне от 10 години би трябвало да отглежда в тишина и благодат внуците си и е виждала видеоматериали само по телевизията, дава оценки за клипове, които уж били направени от Десислава Радева. Самият този факт е достатъчно доказателство, че тя не разбира нищо нито от снимки, нито от монтаж. Но в социалните мрежи всичко е възможно, включително и престарялата вестникарка Петя Владимирова да се изказва за телевизионното майсторство на Десислава Радева като пиар. Понеже Десислава Радева е пиар, колкото аз съм Мария Калас. И изобщо никой не знае каква е Десислава Радева, ако се вслуша внимателно в бъркотията, която разказа като своя биография. В това пространство обаче само някой да пипне подсъдимите олигарси и спонсорите им и върху него веднага започва да вали дъжд от апартаменти, хасиенди, любовници, несметен брой пари в тайни банкови сметки (как пък са ги открили, щом са тайни?!) Ей-на, главният прокурор Иван Гешев ги подпука и то такива, които досега се смятаха за недосегаеми, и още същата нощ се сдоби с кредит от Домусчиев и луксозно жилище в престижен столичен квартал, че дори вече се и нанесе в него. Че и едни пари му се стовариха на главата. Аз, на негово място, веднага бих си ги поискала от тези, които му ги приписват, защото само те знаят къде са. Но в социалните мрежи всичко е възможно. Като в Ганковото кафене, където и революции се правят, и театро се играе. Но всичко е все на ужким. Понеже там, където всичко е възможно, всичко е на ужким – и многохилядните протести, и скъпарските апартаменти, и тлъстите тайни банкови сметки. И никаква отговорност – плащаш си таксата за нета и си правиш, каквото си щеш. Че се мислиш и за много модерен и актуален. По ей-тази формула отпреди 125 години: „Няколко деня след това произшествие Ганковото кафене отрано, както винаги пълно с посетители, гърмеше и димеше. То беше сборният пункт и на стари, и на млади, и там се разискваха общински въпроси, и възточният, и всичката вътрешна и външна политика на Европа. Един малък парламент.“ Пък и това също е само в романа на Иван Вазов. Явно модата не е помръднала от преди век и четвърт, та затова и гениите са винаги актуални. В живия живот обаче нещата стоят доста по-различно. В него има ред, закони и отговорност според законите. И затова тия клети хорица, изпаднали от социума, тия несъстоятелни социопати, тия изостанали от времето и пространството „модернисти“ ги има само в социалните мрежи, където могат да бъдат някои и някой да ги забележи. На това място за страхопъзльовци, самотници, смотаняци и лъжци. На който му се живее този мним живот поради липса на истински, нека си го живее. Аз отивам да сготвя, защото чакам гости. Сподели:", "date": "2020.02.02", "title": "Страхливци, смотаняци и лъжци възкресяват модата на Ганковото кафене във Фейсбук - живеят виртуален живот, понеже нямат истински"}
{"url": "https://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B8%D0%B7%D1%80%D0%B0%D0%B7%D0%B8-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%BE%D1%81%D1%82-%D1%81-%D0%BA%D0%B8%D1%82%D0%B0%D0%B9-%D0%B2-%D1%83%D1%81%D0%B8%D0%BB%D0%B8%D1%8F%D1%82%D0%B0-%D0%B4%D0%B0-%D1%81%D0%BF%D1%80%D0%B5-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%BE%D1%80-news902562.html", "text": "Вицепремиерът и министър на външните работи Екатерина Захариева изпрати писмо до китайския си колега Ван И, в което изрази солидарност и съпричастност с Китайската народна република в борбата с новия коронавирус. „Високо оценяваме неспирните усилия на китайското правителство да се бори с новия коронавирус и имаме пълно доверие в способността на Китай да контролира вирусното заболяване. Китай предприе бързи и силни мерки, като въведе национален механизъм за предотвратяване и контрол, който се надяваме, че ще бъде ефективен за ограничаване по-нататъшно разпространение на вируса“, заяви в писмото Екатерина Захариева. Външният ни министър изрази съболезнования за загубените животи в следствие на болестта и пожела бързо възстановяване на всички заразени в Китай. В писмото си до министъра на външните работи на Китайската народна република Екатерина Захариева благодари на китайското правителство за грижите към всички българи, които понастоящем живеят там. „Приемете моята благодарност за грижата за всички български граждани, които пребивават в Китайската народна република. Оставам убедена, че ще се справите успешно с това велико предизвикателство за добро на всички“, посочи Екатерина Захариева в писмото да министър Ван И.​ Сподели:", "date": "2020.02.02", "title": "Екатерина Захариева изрази солидарност с Китай в усилията да спре разпространението на коронавируса"}
{"url": "https://pik.bg/%D0%B4%D1%8F%D0%B4%D0%BA%D0%B0-%D0%B7%D0%B0%D0%B4%D0%B8%D0%B3%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%BD%D0%B0-%D1%80%D0%B0%D0%B7%D1%81%D0%B5%D1%8F%D0%BD%D0%B0-%D0%B6%D0%B5%D0%BD%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news902523.html", "text": "Мобилният телефон на разсеяна жена е бил откраднат от ловък дядо във Враца, съобщиха от местната полиция. Случката е от преди месец. Тогава районното управление на града под Околчица била депозирана жалба от местна жителка. Тя заявила, че за времето от 16 до 16:30 часа на 26 декември, неизвестно лице е задигнало мобилен телефон, използвайки нейното невнимание. Нанесената щета по данни на тъжителката е на стойност за около 400 лева. След проведени оперативно-издирвателни мероприятия и процесуално-следствени действия е установено, че съпричастно към престъпното деяние е  криминално проявеното лице А. С. О. на 62-години, жител на областния център. Мобилният апарат е предаден от дядката-крадец с протокол за доброволно предаване. Сподели:", "date": "2020.02.02", "title": "Дядка задигна телефона на разсеяна жена във Враца"}
{"url": "https://pik.bg/%D0%BC%D0%BD%D0%BE%D0%B3%D0%BE-%D0%B2%D0%B0%D0%B6%D0%BD%D0%BE-%D0%BE%D1%82%D0%BF%D0%B0%D0%B4%D0%B0%D1%82-%D0%B2%D1%8A%D0%B7%D1%80%D0%B0%D1%81%D1%82%D0%BE%D0%B2%D0%B8%D1%82%D0%B5-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-%D0%B7%D0%B0-%D0%BF%D0%BE%D1%81%D1%82%D0%B0%D0%B2%D1%8F%D0%BD%D0%B5-%D0%BD%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%B7%D1%8A%D0%B1%D0%BD%D0%B8-%D0%BF%D1%80%D0%BE%D1%82%D0%B5%D0%B7%D0%B8-news902527.html", "text": "Новият Национален рамков договор е много по-добър от предишния, заяви в Шумен председателят на Българския зъболекарски съюз д-р Николай Шарков. Възрастовите ограничения за поставяне на безплатни цели зъбни протези падат и всеки българин ще има право на тази услуга, подчерта д-р Шарков пред БНР. \"Миналата година имаше възрастово ограничение 65-69 години. Това възрастово ограничение вече е премахнато. За протезите се заплаща труда на зъболекаря от Националната здравноосигурителна каса, а пациентът доплаща зъботехническия труд. Това е, което е наистина големият плюс“, изтъкна той. Пълнолетните здравоосигурени граждани все още не се ползват от достатъчен пакет безплатни зъболекарски услуги, категоричен е д-р Шарков. \"Точно в тази група ние трябва да насочим нашите усилия за бъдещите Национални рамкови договори, да им дадем наистина един много по-добър пакет, подобен на пакета за децата“, смята още той. Сподели:", "date": "2020.02.02", "title": "МНОГО ВАЖНО: Отпадат възрастовите ограничения за поставяне на безплатни зъбни протези"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B8-%D1%82%D1%80%D1%83%D0%B4%D0%BD%D0%BE%D1%81%D1%82%D0%B8-%D0%BF%D1%80%D0%B5%D0%B4-%D1%82%D0%B5%D0%BB%D1%86%D0%B8%D1%82%D0%B5-%D0%B8-%D1%81%D0%BA%D0%BE%D1%80%D0%BF%D0%B8%D0%BE%D0%BD%D0%B8%D1%82%D0%B5-%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81-news902537.html", "text": "Не се захващайте с нови задачи. Постарайте се още днес да поправите грешките си, без да действате необмислено и импулсивно. Бъдете компромисни. Изнервени сте, че и през деня и тази вечер нямате възможност за пълноценна почивка, но не търсете непрекъснато виновни около себе си. Пригответе се за трудности, особено на работното място. Финансовото ви положение може да се влоши, ако се оставите да ви измамят със спешно участие в инвестиционни проекти. Денят не позволява да подписвате документи. Не проявявайте наивност, която ще ви коства сериозни проблеми. Обмислете поредното ново начало, обещаващо ви приходи през месеца, а ако внимателно започнете подготовката днес, въпреки че ще има забавяне, успехът е с вас. Разсеяност ви при разговорите с вашите колеги може да е причина за финансови загуби.  След това трудно ще ги възстановите и виновните ще сте вие. Налага се да проведете делови разговори, които ще ви проправят пътя към успеха, въпреки че няма да от най-леките и може да ви изнервят. Запазете спокойствие. Вашето усърдието ще подтикне колегите ви да ви подкрепят. Не отказвайте помощта им. Бъдете коректни към тях и също им помогнете, ако ви помолят. Денят не ви позволява начинания, но можете да завършите започнатите преди време и изостанали задачи, за които не се изисква много време. Помислете си за бъдеща промяна на работата или за възможностите за допълнителен бизнес. Вечерта отидете на покупки с вашите близки. Въпреки възможността за приходи търговците празнично може да претърпят загуби, ако не са внимателни. Общувате с лекота. Не пропускайте да създадете нови приятелства. На вашето работно място, не прекалявайте с натоварването и не се преуморявайте. Опитите ви да докажете, че сте незаменими и ще се справите и с най-трудните задачи, няма да са ви от полза, защото ще се уморите и ще започнат пропуските. Запознанства и бъдещите отношения с вашите нови познати ще се окажат полезни и ще ви донесат неочаквана бъдеща печалба. Въпреки това бъдете предпазливи към новите предложения и не проявявайте прекалена самоувереност, че на мига трябва да ги приемете. На работното място се справяте сами със служебните си задачи. Не прехвърляйте част от тях на вашите колеги. Ще успеете да се справите с трудностите, които ще възникнат неочаквано. Ако сте на ръководна позиция избягвайте критиката, за да не ви напуснат вашите подчинени. Запазете спокойствие и бъдете умерени в поведението си, за да не разочаровате хората от деловото си обкръжение. Непланирани промени, свързани с предстоящ финансов успех объркват плановете ви, но жертвата си струва. Не разчитайте на помощ отстрани. Не позволявайте да ви убедят да си останете у дома и да ви отклонят от важните делови разговори, които е във ваша полза да проведете в този ден. Стабилността ви ще изиграе важна роля за хармонизиране на отношенията с вашите близки. Ако се налага поработете до вечерта върху служебните си задачи. Не давайте обещания, ако няма да ги изпълните. При необходимост бъдете компромисни, защото така ще съхраните добрия тон на работното място. Нежеланието ви да се съобразите с желанията на вашите близки и с мнението им, ще изнервят обстановката в дома ви. Спешни задачи ви зоват на работно място. Начинанията са нежелателни, колкото и вашите колеги да ви убеждават в техния успех. Предпазвайте се от необмислени финансови разходи и загуби. Ако сте планирали пътуване с вашите близки, по-добре го отложете, за да не изостанете със служебните си задължения. В рамките на деня отхвърлете задачите си, а вечерта може да си почивате. На работното място се предпазвайте от грешки, които може да допуснете в бързината. Сподели:", "date": "2020.02.02", "title": "САМО В ПИК - ХОРОСКОПЪТ НА АЛЕНА: Неочаквани трудности пред Телците и Скорпионите, стабилност при Козирозите"}
{"url": "https://pik.bg/%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%BD%D0%B0%D0%B9-%D0%BF%D0%BE%D1%81%D0%BB%D0%B5-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%BA%D1%8A%D1%89%D0%B0-%D1%89%D0%B5-%D1%81%D1%82%D0%B0%D0%BD%D0%B5-%D0%BC%D1%83%D0%B7%D0%B5%D0%B9-%D0%BD%D0%B0-%D0%B2%D0%B5%D0%BB%D0%B8%D0%BA%D0%B8%D1%8F-%D1%81%D0%BA%D1%83%D0%BB%D0%BF%D1%82%D0%BE%D1%80-%D0%B0%D0%BD%D0%B4%D1%80%D0%B5%D0%B9-%D0%BD%D0%B8%D0%BA%D0%BE%D0%BB%D0%BE%D0%B2-news902568.html", "text": "Изказвам своето голямо задоволство, че домът на великия скулптор Андрей Николов – Червената къща, най-после е възвърнат на държавата и трябва да стане музей, каквато е дарителската му воля. Това заяви председателят на парламентарната Комисия по културата и медиите Вежди Рашидов днес, след като стана ясно, че къщата е отнета от наемателите. Ето изявлението на Вежди Рашидов: „ Години наред Червената къща беше обсебена от една фондация, представлявана от жената на нашенския Конфуций и от кръгове, близки до един бизнесмен. Тези хора искаха да притежават къщата, но аз винаги съм се противопоставял категорично на неправомерните им щения и затова през годините получавах серия от вербални атаки, заплахи и инсинуации. Имаше подписки, включително и остра реакция от Съюза на българските художници, с призив домът на Андрей Николов да бъде освободен от самопровъзгласилите се за някакъв си център за дебати кръгове, но те упорито отказваха да се махнат от чуждата собственост. Преди няколко години имаше дори опит собствеността на къщата да бъде променена, на което лично аз попречих. Червената къща на ул.“Любен Каравелов“ 15 в София преди десетилетия е дарена на българската държава от семейството на великия български скулптор Андрей Николов, за да бъде превърната в музей на неговото творчество, каквато е волята на дарителите. Андрей Николов е един от най-именитите български художници, с право го наричаме патриарх на българската скулптура. Той е учил в първия випуск на Държавното рисувателно училище, създадено през 1896 г. в София, а след това продължава образованието си в Париж и в Рим. Благодарение на него българското пластично изкуство получава европейско признание, защото той формира модерната скулптура на 20-ти век. Ето защо днес съм щастлив, че Червената къща най-после е свободна и духът на Андрей Николов ще се успокои и ще се върне в нея, след като домът му се превърне в музей. Така, както къщата на Роден в Париж е музей, както къщата на Местрович в Загреб е музей, както къщата на Корнелиу Баба в Румъния е музей, както къщата на Ел Греко в Толедо е музей, както къщата на Пикасо в Антиб е музей…Така трябва да бъде и у нас, такава е дарителската воля на художника Андрей Николов. Трябва да се научим да ценим големите си творци.“ Сподели:", "date": "2020.02.02", "title": "Вежди Рашидов: Най-после \"Червената къща\" ще стане музей на великия скулптор Андрей Николов"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-20-%D0%BF%D1%80%D0%B5%D0%BC%D0%B0%D0%B7%D0%B0%D0%BD%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%86%D1%8A%D1%80%D0%BA%D0%BE%D0%B2%D0%BD%D0%B0-%D1%81%D0%BB%D1%83%D0%B6%D0%B1%D0%B0-%D0%B2-%D1%82%D0%B0%D0%BD%D0%B7%D0%B0%D0%BD%D0%B8%D1%8F-news902570.html", "text": "Най-малко 20 души в Танзания са стъпкани до смърт при блъсканица по време на църковна служба на стадион в северната част на страната, предава „Франс Прес”, цитирана от „Фокус”. „Досега 20 души са загинали, но броят на смъртните случаи може да се увеличи, защото има много ранени“, заяви държавен служител. Трагедията се случи по време на църковна служба, водена от пастор Бонифас Мвампоса. Блъсканицата настана, след като той разлял на земята „благословено масло“ и тълпата се втурнала да я докосне с надеждата да бъдат излекувани от болести. Сподели:", "date": "2020.02.02", "title": "Най-малко 20 премазани до смърт по време на църковна служба в Танзания"}
{"url": "https://pik.bg/%D0%BA%D0%BE%D0%BB%D0%B5%D0%BD%D0%B8%D1%87%D0%B5%D1%89%D0%B8%D1%82%D0%B5-%D0%BF%D1%80%D0%B5%D0%B4-%D1%80%D0%B0%D0%B4%D0%B5%D0%B2-%D0%BF%D0%BE%D0%B4%D0%BB%D0%BE%D0%B3%D0%B8-%D0%BD%D0%B0-%D0%BE%D0%BB%D0%B8%D0%B3%D0%B0%D1%80%D1%81%D0%B8%D1%82%D0%B5-%D0%B0%D0%BA%D1%82%D0%B8%D0%B2%D0%B8%D1%80%D0%B0%D0%BD%D0%B8-%D1%81%D1%80%D0%B5%D1%89%D1%83-%D0%B3%D0%BB%D0%B0%D0%B2%D0%BD%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8-news902564.html", "text": "Ударна активизация на коленичещите пред Румен Радев е стартирана в пригласяне на мероприятията на всевъзможни подлоги на подсъдими и обвиняеми олигарси тези дни срещу главния прокурор на републиката. , сега се заканили да търсят помощ от посланици и разбира се - от опозорения си флагман Лозан Панов. Има защо да треперят и присъдружните на подсъдимия Иво Прокопиев психодесни партийки, и НПО-тата около тях като наколенките от \"Правосъдие за всеки\". Има защо да врещят и приближените на подсъдимия за фалита на КТБ банкер беглец Цветан Василев от \"Боец\" на Георги Георгиев. Не е изненада, че към хора им да се включват тези дни и кръгове около обвиняемия Васил Божков, който бе арестуван зад граница. Протестите, декларацийките, сигналите, фалшивите нови, хибридните атаки, компроматните войни са най-малкото и най-евтиното. А че са готови и на повече и дори на всичко вече няма съмнения, щом стигнаха до там да коленичат пред идеологическия си враг Румен Радев с молби да гази Конституцията на републиката. И Бойкикев, и Атанасов и цялото ДеБъ го наричаха \"кремълска подлога\" и \"Мунчо Решетников\". А пред страха от меча на Темида мигом показаха, че нямат принципи и ги води само користта, щом мигом заедно с аватарите им от \"Правосъдие за всеки\" му паднаха на колене. И то - да наруши Конституцията. Показаха, че за тях и законите са без значение, само и само да спасят богатите си господари. Затова не е чудно, че сега ще призовават аватара си в съдебната власт Лозан Панов да направи същото. Още повече, че той отдавна се разобличи - напук на всякакви закони и магистратски норми не спира да държи политически речи, при това на събития на същите тези слуги на олигарси; не подава декларация за доходите си и ги крие; участва в улични акции срещу властта и в чужда държава; живее в лъскав тузарски апартамент на занижени цени от кумовете си, оскандалени в \"Апартаментгейт\"; почива си на също толкова баровска вила на морския бряг- отново на занижени цени... Колко му е да стигне и по-далеч и кой ще го спре, щом е облечен в тога, а не му мига окото да брани убийци, пуснати на свобода от присъдружните му съдии... Гешев арестува действащ министър от управляващото мнозинство, повдигна обвинения на соченият за най-богат бизнесмен у нас и недосегаем през 30-годишния преход Васил Божков. Гешев приземи аварийно и президента Румен Радев, забравил, че е гражданин и законите важат еднакво и за него. Маскираният като достолепен държавен глава, който редовно говори за достойнството на нацията, изгуби тотално своето с огласяването на комунистическото му телефонно правосъдие, което налага от своя Олимп, за да защитава конфликт на интерес на жена си. Репликата от записите на прокуратурата: \"Това са абсолютни простотии. Знам ги отдавна\", свали завинаги моралния ореол от главата на Радев и никакви наколенки няма да му помогнат... \"Нямаме никакви притеснения да ангажираме наказателна отговорност за всяко едно лице, независимо от неговия пост\", каза Гешев и го прави заедно с изпълнителната власт. Сега е ред и на съдът да покаже дали е независим или трепери пред олигарсите и милиардерите. Защото само обща битка на цялата държавна машина може да изкорени рака на прехода, който се захвана да лекува главния прокурор на републиката. Сподели:", "date": "2020.02.02", "title": "Коленичещите пред Радев подлоги на олигарсите активирани срещу главния прокурор на републиката с няколко милиарда мотиви"}
{"url": "https://pik.bg/%D0%BC%D0%B0%D0%BA%D1%80%D0%BE%D0%BD-%D0%B1%D1%80%D0%B5%D0%BA%D0%B7%D0%B8%D1%82-%D0%B5-%D0%B1%D0%B0%D0%B7%D0%B8%D1%80%D0%B0%D0%BD-%D0%BD%D0%B0-%D0%BB%D1%8A%D0%B6%D0%B8-%D0%BD%D0%BE-%D0%B5%D1%81-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D1%80%D0%B5%D1%84%D0%BE%D1%80%D0%BC%D0%B8%D1%80%D0%B0%D0%BD-%D0%B2%D1%8A%D0%BF%D1%80%D0%B5%D0%BA%D0%B8-%D0%B2%D1%81%D0%B8%D1%87%D0%BA%D0%BE-news902396.html", "text": "Президентът на Франция Еманюел Макрон осъди кампанията за Брекзит и заяви, че е била базирана на лъжи, но добави, че Общността въпреки това трябва да се поучи от решението на Велкобритания да напусне, пише европейската редакция на списание Politico, цитирана от „Фокус”. В телевизионно обръщение, излъчено по-рано, Макрон заяви, че Европейският съюз трябва да предприеме сериозни и пълни реформи, за да се превърне в по-суверенна и демократична организация, която стои по-близо до своите граждани. „Кампанията на Брекзит беше изградена от лъжи, проувеличения и симплификации, от клишета, които бяха обещани и никога няма да се осъществят. Ние трябва да помним винаги какво могат да донесат лъжите на нашите демокрации - каза Макрон. - Но ние също така трябва да си вземем много конкретни уроци. Вярвам много дълбоки, че този Брекзит стана възможен, защото твърде често ние превръщахме Европа в изкупителна жертва на нашите собствени трудности, и също така защото ние не променихме нашата Европа достатъчно.За да успеем с борбата срещу промените в климата , трябва да я водим на Европейско ниво. За да се справим и да се изправим с големите миграционни, дигитални и технологически информации, имаме нужда от повече Европа“. Относно бъдещите взаимоотношения между Великобритания и ЕС, Макрон заяви, че всичк и 27 страни-членки ще останат обединени. Той също така подчерта своите собствени приоритети. „Аз съм много посветен към опазването на нашите интереси – и по-конкретно интересите на нашите рибари, на нашите фермери, на нашите индустрии, проучвания, на нашите работници и студенти“, каза Макрон. Той допълни, че иска връзките между Лондон и Брюксел да останат близки и силни, но и подчерта, че Великобритания няма да може да се възползва от облагите, които предлага членството в ЕС повече. „Не можете да сте вътре и вън. Британците избраха да напуснат ЕС. Те няма да имат (вече) същите задължения, следователно няма да разполагат и със същите облаги“, добави Макрон. Сподели:", "date": "2020.02.02", "title": "Макрон: Брекзит е базиран на лъжи, но ЕС трябва да бъде реформиран въпреки всичко"}
{"url": "https://pik.bg/%D0%BA%D0%BE%D0%BB%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BF%D0%BE-%D1%82%D0%B0%D0%B2%D0%B0%D0%BD-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B1%D1%8F%D0%BB%D0%B0-%D1%81%D0%BB%D0%B0%D1%82%D0%B8%D0%BD%D0%B0-news902573.html", "text": "Поредната катастрофа е станала във Врачанско за последните 24 часа, съобщава „Конкурент”. Около половин час след полунощ тази сутрин, в районното управление на полицията в Бяла Слатина е получен сигнал за станал пътен инцидент. Мъж от Търнава заявил пред униформените, че между селото и Бяла Слатина има обърнат автомобил. Полицаите веднага отишли на проверка и видели, че е преобърнат лек автомобил „Форд Ескорт”. Возилото катастрофирало на пътя като се е блъснало в скат в ляво по посока на движението и се е преобърнало по таван. От извършената проверка се установило, че автомобилът е собственост на 37-годишния Б.М. от Бяла Слатина. След катастрофата шофьорът е напуснал мястото на инидента. По случая е образувано досъдебно производтсво и е уведомен дежурен прокурор. Сподели:", "date": "2020.02.02", "title": "Кола се обърна по таван след тежка катастрофа край Бяла Слатина"}
{"url": "https://pik.bg/%D0%BB%D0%B8%D0%B3%D0%B0%D1%82%D0%B0-%D0%BD%D0%B0-%D0%B0%D1%80%D0%B0%D0%B1%D1%81%D0%BA%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0---%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BC%D0%B8%D1%80%D0%BD%D0%B8%D1%8F-%D0%BF%D0%BB%D0%B0%D0%BD-%D0%BD%D0%B0-%D1%81%D0%B0%D1%89-news902494.html", "text": "Лигата на арабските държави (ЛАД) подкрепи позицията на Палестина в събота и отхвърли плана на американския президент Доналд Тръмп за разрешаване на израелско-палестинския конфликт. Това беше обявено на пресконференция след спешната среща на външните министри на Лигата с участието на палестинския президент Махмуд Абас, предава TACC . \"Решението, взето на срещата на външните министри на ЛАД в Кайро, потвърждава отхвърлянето на плана на Тръмп\", заяви палестинският външен министър Рияд ал Малики пред репортери, предава \"Фокус\". Както обясни от своя страна генералният секретар на Арабската лига Ахмед Абу ал-Гейт, решението е взето от всички арабски държави и се свежда до факта, че \"Сделката на века“ е отхвърлена. Сподели:", "date": "2020.02.02", "title": "Лигата на арабските държави подкрепи Палестина - отхвърли мирния план на САЩ"}
{"url": "https://pik.bg/%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D0%BE%D1%82-2021-%D0%B3-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%BD%D0%B0-%D0%B5%D1%81-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D1%89%D0%B5-%D0%BF%D1%8A%D1%82%D1%83%D0%B2%D0%B0%D1%82-%D0%B4%D0%BE-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81-%D0%BF%D0%B0%D1%81%D0%BF%D0%BE%D1%80%D1%82-news902571.html", "text": "След Брекзит във Великобритания остават да живеят близо 150 000 българи. Ще се появят ли опашки от пътници по британските летища и ще поскъпнат ли автобусните билети до Острова – отговори даде евродепутатът Емил Радев пред Нова телевизия. „Първоначалните условия за българите, които учат във Великобритания, няма да бъдат променени. Университетите в Шотландия заявиха ясно, че няма да има промяна в таксите. Вероятно ще има визи за тези, които работят в страната. Това ще стане ясно, след като разберем дали ще има споразумение между ЕС и Обединеното кралство”, каза Радев. Той обясни и какво ще се промени за българските превозвачи. „Ако няма споразумение, вероятно ще влезе в сила митнически режим .И ЕС, и Обединеното кралство се опитват да се договорят, за да не пострада бизнесът, особено на транспортният. След 1 януари 2021 г.обаче вероятно ще са ни нужни задгранични паспорти, за да пътуваме до Великобритания”, заключи Радев. Сподели:", "date": "2020.02.02", "title": "Емил Радев: От 2021 г. гражданите на ЕС вероятно ще пътуват до Великобритания с паспорт"}
{"url": "https://pik.bg/%D0%BC%D0%B8%D0%BB%D0%B5%D0%BD%D0%B0-%D1%82%D0%BE%D0%B4%D0%BE%D1%80%D0%BE%D0%B2%D0%B0-%D1%81-%D0%B2%D1%82%D0%BE%D1%80%D0%B8-%D0%BC%D0%B5%D0%B4%D0%B0%D0%BB-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D0%BE-%D0%B1%D0%B8%D0%B0%D1%82%D0%BB%D0%BE%D0%BD-news902496.html", "text": "Българката Милена Тодорова спечели втори медал на Световното първенство по биатлон за юноши и девойки в Ленцерхайде (Швейцария). След среброто в индивидуалната дисциплина в понеделник, днес българката завоюва бронз в спринта на 7,5 километра. 22-годишната биатлонистка от Троян допусна три грешки в двете стрелби, но компенсира със силно ски-бягане, за да финишира трета на 48,4 секунди след победителката Анастасия Шевченко от Русия, предава БНР. Шевченко стреля без грешка и спечели златото, а втора остана норвежката Аасне Скреде с една грешка в стрелбата и изоставане от 40,9 секунди. Другите две българки се представиха неубедително. Любомира Пехливанска допусна шест пропуска на огневия рубеж и остана 69-а на 5:49.7 минути след победителката, а Мария Здравкова не завърши състезанието. Сподели:", "date": "2020.02.02", "title": "Милена Тодорова с втори медал на Световното по биатлон"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B5%D0%B0%D0%BD%D0%B4%D0%B5%D1%80%D1%82%D0%B0%D0%BB%D1%81%D0%BA%D0%B0-%D0%B4%D0%BD%D0%BA-%D0%B2-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B8-%D0%B0%D1%84%D1%80%D0%B8%D0%BA%D0%B0%D0%BD%D1%86%D0%B8-news902510.html", "text": "Това съответства грубо на 0,3% от африканския геном - значително по-малко от неандерталското наследство на европейците (51 мегабази на човек). Азиатците са с както мислеха специалистите досега. Учени откриха доказателства за неандерталска ДНК в съвременни африканци, съобщиха \"Скай нюз\" и вестник \"Дейли мейл\". Според специалистите от университета Принстън древни европейци са се върнали в Африка преди около 30 000 години и така са внесли неандерталска ДНК в местното население. Досега се смяташе, че само съвременните хора в Азия, Европа и Америка на наследили неандерталска ДНК след кръстосване, когато хората са излезли от Африка преди 60 000 години. Данни за неандерталска ДНК сред съвременните африканци нямаше. Учените са идентифицирали 17 мегабази неандерталска ДНК на човек. 55 мегабази - с 8% повече от европейците, а не с 20, Сподели:", "date": "2020.02.02", "title": "Невероятно: Учени откриха неандерталска ДНК в съвременни африканци"}
{"url": "https://pik.bg/%D0%BF%D0%B0%D0%B7%D0%B5%D1%82%D0%B5-%D1%81%D0%B5-%D1%82%D0%BE%D0%BF-3-%D0%BD%D0%B0-%D0%B8%D0%B7%D0%BC%D0%B0%D0%BC%D0%B8%D1%82%D0%B5-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-news902495.html", "text": "Социалните медии имат все по-голяма роля в живота на много хора по целия свят. Facebook, Twitter, WhatsApp или Instagram имат над 3 милиарда активни потребители, като те постоянно се увеличават. За съжаление, масовото използване на социалните медии предоставя не само големи възможности за комуникация и забавление, но и помага на нечестни хора да се свързват с потребители и да извършват измами. Една от тях е да измъкват от тях пари или лични данни (например имейли, пароли, дата на раждане), които след това да могат да използват чрез т.нар. фишинг отново за кражба и финансова изгода. Именно киберпрестъпността е най-големият източник на безпокойство за 81% от интернет потребителите, показва проучване на Центъра за международно управление на иновациите. Наскоро Consumer International (CI) – организация, която обединява над 200 потребителски организации от цял свят, представи проучване, свързано потребителския опит от измами в социалните медии, както и потенциалните рискове и решенията на тези проблеми. В проучването са обхванати  Великобритания, САЩ, Нигерия, Испания, Индия, Чили, Аржентина, Египет и Саудитска Арабия, където има над 646.1 милиона потребители в социалните мрежи. В доклада са обобщени и кои са най-популярните измами в социалните мрежи, като те са групирани в три категории. Най-често в социалните мрежи се залага на имитацията и претенцията за авторитет – в този случай измамниците се представят като служители в различни държавни, обществени или бизнес структури, преструват се на приятели или дори далечни роднини, като целта е да спечелят доверието на потребителите, за да им изпратят пари или да кликнат върху линк, чрез който заразяват компютъра си. Друга група са измамите, свързани с електронна търговия. Потребителите плащат за стоки, които след това никога не получават. Или ги получават, но те са фалшиви (например дрехи, козметика, подаръчни ваучери) или с ниско качество. Има и измами, свързани с инвестиции, при които винаги се появява възможност, която е „твърде добра, за да бъде истина“. И обикновено след това клиентите оставят без пари и без инвестиции. Жертва може да стане всеки, отбелязват от Consumer International. Но все пак измамниците е вероятно да се насочат към определени демографски групи, ако мислят така ще увеличат шансовете си за успех. Експерти от Великобритания са установили, че младите мъже най-често могат да попаднат в капан по повод ползване/купуване на стереоиди, докато жените в средна възраст – да бъдат въвлечени в измами, свързани с хапчета за отслабване. Проучване на Шведската агенция за потребителите е установило, че потребители с по-ниски доходи, с увреждания или с по-ниско ниво на образование или познания по чужди езици са по-вероятна жертва на т.нар. абонаментни капани. В доклада се акцентира върху факта, че е важно да се докладват измамите в социалните медии, както и да се повиши информираността на потребителите, като за това може да помогне и бизнес секторът.  В документа се предлага и социалните платформи да бъдат по-активни, като използват инструменти за откриването на измамни обяви. Експертите са представили и един от най-популярните варианти за лесна проверка на сайтове -  scamAdviser.com, разработен от Ecommerce Foundation. Това е безплатен инструмент, при което се отчитат елементи като  IP адрес, ревюта за сайта, сигурността и спам репутацията на електронния търговец. Сподели:", "date": "2020.02.02", "title": "ПАЗЕТЕ СЕ: Топ 3 на измамите в социалните мрежи"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5-%D0%BD%D0%B0-%D1%81%D0%BA%D0%B0%D0%BA%D0%B0%D0%BB%D1%86%D0%B8-news902499.html", "text": "Нашествие на да обявят извънредно положение в страната. Премиерът Имран Хан разпореди мярка, за да се . Пакистанските власти се оплакаха, че това е най- . Най-засегната е източната част на страната, уточнява \"Нюз.бг\". Скакалците, нападнали Пакистан, нахлули на огромни рояци от Иран включително памук, пшеница и царевица. Според пакистанските власти . Последната сериозна атака на скакалци в Пакистан е през 1993 г.. пустинни скакалци принуди пакистанските власти защитят посевите и да се помогне на фермерите голямото нашествие на скакалци от повече от две десетилетия още през юни и вече са започнали да унищожават различни насаждения, атаката на скакалците е безпрецедентна и тревожна Сподели:", "date": "2020.02.02", "title": "Извънредно положение в Пакистан заради нашествие на скакалци"}
{"url": "https://pik.bg/%D0%B5%D0%B3%D0%B8%D0%BF%D0%B5%D1%82-%D0%BE%D1%81%D1%8A%D0%B4%D0%B8-%D0%BD%D0%B0-%D1%81%D0%BC%D1%8A%D1%80%D1%82-37-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-news902492.html", "text": "Един от тях е бивш офицер от египетските сили за сигурност на име Хишам ал Ашуами, който бе заловен в либийския град Дерна в края на 2018 г. Той бе предаден през май миналата година на египетските власти от силите на либийския маршал Халифа Хафтар, припомня \"Монитор\". Ал Ашуами бе осъден по няколко обвинения за престъпления, извършени на египетска територия. Сред тях е планирането на нападение близо до границата с Либия през 2014 г., при което бяха убити 22-ма войници, и опит за убийство на бивш министър на вътрешните работи през 2013 година. Ал Ашуами бе лидер на египетската въоръжена групировка Ансар Байт ал Макдис, базирана на Синайския полуостров. Впоследствие той се заклева във вярност на терористичната организация \"Ислямска държава\", се казва в изявление на египетската армия. гипет осъди на смърт 37 души по обвинение в тероризъм, предаде Ройтерс. Сподели:", "date": "2020.02.02", "title": "Египет осъди на смърт 37 терористи"}
{"url": "https://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B5-%D1%83%D0%B1%D0%B8%D1%82%D0%B8%D1%8F%D1%82-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD%D1%81%D0%BA%D0%B0-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D1%82%D0%B5%D0%BE%D0%B4%D0%BE%D1%80-%D0%BF%D0%B0%D0%BF%D1%83%D1%80%D0%B0-%D1%80%D0%BE%D0%B4%D0%BD%D0%B8%D0%BD%D0%B0-%D0%BD%D0%B0-%D1%81%D1%82%D1%80%D0%B0%D1%85%D0%BE%D0%B2%D0%B8%D1%82-%D0%BD%D0%B0%D1%80%D0%BA%D0%BE%D0%B1%D0%BE%D1%81-%D1%82%D1%80%D0%B0%D1%84%D0%B8-news900719.html", "text": "31-годишният Теодор Йотов-Папура, който беше разстрелян миналата неделя призори в дискотека във Видин, е родственик на прословутия наркотрафикант Енис Бечирагич - Белан, пише столичен всекидневник. Дълги години Белан се счита за страшилището на Северозападна България. Лелята на Теодор Йотов - Илонка, е била съпруга на черногореца. Благодарение на брака си с нея той получава право да пребивава постоянно в България. След време двамата се развеждат с гръм и трясък, а тя остригва главата на любовницата на мъжа си. Преди години обаче Илонка получава инфаркт и умира. Убитият Теодор Йотов, който оставя сирак 4-годишното си момченце, е прострелян смъртоносно с газов пистолет във врата в клуб \"Бали\" във Видин. Преди това с още двама мъже, известни като Раконти и Сашко Шемета (Александър Стоянов\", и една дама - Мария, съпруга на Шемета обикалят цяла нощ из заведенията в дунавския град. След убийството на Теодор Йотов Сашко Шемета се скрива вдън земя. На другия ден обаче се предава в полицията. Изяснено е, че газовият пистолет, с който е убит Теодор, е негов и е законно притежаван. Тепърва обаче ще се изясни кой точно е стрелял с него. Сашко Шемета е на 48 години и има биография, богата на приключения с криминален привкус. Той е забъркан в трафик на бежанци. Затова има версия, че разстрелът може и да изглежда като пиянски инцидент, но зад него да се крие разчистване на неуредени сметки заради трафик на хора или дрога. Сподели:", "date": "2020.02.02", "title": "КРИМИНАЛЕ: Убитият във видинска дискотека Теодор Папура роднина на страховит наркобос. Трафик на бежанци в дъното на разстрела"}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%B2%D0%BE%D0%B4%D0%B8-%D1%86%D0%B5%D1%86%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0---%D1%83%D1%81%D0%BB%D0%BE%D0%B2%D0%B8%D0%B5%D1%82%D0%BE-%D0%B5-%D1%81%D0%B0%D0%BC%D0%BE-%D0%B5%D0%B4%D0%BD%D0%BE-news902239.html", "text": "Цеца Величкова ще пее на \"Герена\"! Кога обаче не е съвсем ясно, а условието сръбската фолк икона да огласи стадиона на Левски е сините да спечелят шампионската титла. Да доведе Цеца на стадиона на столичния гранд обеща бившият футболист на клуба Валери Божинов. \"Когато Левски стане шампион, ще поканя Цеца. Въпрос на време е, сигурен съм, че отборът отново ще бъде шампион. Защо не, когато се връчва титлата, на стадиона да е Цеца. Обещавам, че ще я поканя - да пее на връчването на трофей на Левски\", обяви Божинката в интервю пред \"Спортал\". В момента Валери тренира води подготовка със Септември в Турция. Не смята обаче да играе за столичния тим, чака покана или от чужбина, или от елитното ни първенство. Бившият футболист на Ювентус и Манчестър Сити за момента е свободен агент. Сподели:", "date": "2020.02.02", "title": "КУЛТОВО: Валери Божинов води Цеца на \"Герена\" - условието е само едно..."}
{"url": "https://pik.bg/%D0%BC%D0%B5%D1%80%D0%BA%D0%B8-%D0%B8%D1%80%D0%B0%D0%BD-%D0%B8-%D1%83%D0%B7%D0%B1%D0%B5%D0%BA%D0%B8%D1%81%D1%82%D0%B0%D0%BD-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D0%B4%D0%BE-%D0%BA%D0%B8%D1%82%D0%B0%D0%B9-news902500.html", "text": "Макар да няма потвърдени случаи на потенциално смъртоносния вирус в Иран, като причина за взимането на тази превантивна мярка Намаки посочи решението на Световната здравна организация да обяви извънредно положение. Иранският вицепрезидент Есхак Джахангири подчерта, че марката ще е само временна, предава БТА. Правителството на Узбекистан днес нареди на държавната авиокомпания да спре редовните полети до и от Китай заради епидемията. \"Стига да желаят, с чартърни полети в страната ще бъдат върнати узбекистански граждани, освен от Ухан\", уточни кабинетът. Туркемнистанските авиолинии, които са национален превозвач на централноазиатската страна, прекратиха полетите си до и от Пекин, информира днес компанията. Мярката цели да предотврати разпространението на вируса, което накара много други страни да прекъснат транспортните си връзки с Китай, се посочва в изявлението на превозвача. Виетнам и Италия също спряха всички полети от и до Китай, Израел забрани самолети от Китай да кацат на негова територия, а САЩ и Япония препоръчаха на гражданите си да не пътуват дотам. Русия и Казахстан затвориха сухопътните си граници с Китай, а Монголия забрани пристигането на чужденци оттам. Иран забранява полетите до и от Китай заради опасенията около разпространението на коронавируса, съобщи министърът на здравеопазването Саид Намаки, цитиран от ирански медии и Ройтерс. Сподели:", "date": "2020.02.02", "title": "МЕРКИ: Иран и Узбекистан забраняват полетите до Китай"}
{"url": "https://pik.bg/%D1%82%D1%80%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%BD%D0%B8-%D1%80%D0%B5%D0%BA%D0%BE%D1%80%D0%B4%D0%B0-%D0%BF%D0%B0%D0%B4%D0%BD%D0%B0%D1%85%D0%B0-%D0%B2%D1%87%D0%B5%D1%80%D0%B0-news902503.html", "text": "Малък Сечко започна с температурен рекорд в Силистра. Това показва справка от метеорологичната обсерватория. Измерената температура е от 17,4 градуса. Досега на датата 1 февруари най-топло в Силистра е било през 1948 година - 16,5 градуса. Регистрираният рекорд в Русе през същата година - 17 градуса, вчера също бе подобрен. В 14 часа този следобед са измерени 18,1 градуса. Третият рекорд е измерен във Варна - 17,3 градуса, предава за необичайно топлата зима БНР. Сподели:", "date": "2020.02.02", "title": "Три температурни рекорда паднаха вчера"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D0%B5%D1%82%D0%BE-%D0%BA%D0%BE%D0%B8-%D1%87%D0%B0%D1%81%D1%82%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%89%D0%B5-%D0%BE%D1%81%D1%82%D0%B0%D0%BD%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B4%D0%BD%D0%B5%D1%81-news902582.html", "text": "От „Софийска вода” временно ще прекъснат водоснабдяването в някои части на столицата на 3 февруари (понеделник) заради ремонтни дейности, съобщават от компанията, цитирани от „Фокус”. , се налага спиране на водоподаването. То ще бъде спряно от 09:00 до 21:00 часа на клиентите на „Софийска вода”, живеещи в района на: ул. „Ген. Гурко“ от ул. „Св.Св. Кирил и Методий“ до края /№67/, ул. „Средно ливаде“ ул. „Пробуда“ от ул. „Владимир Георгиев“ до ул. „Ген. Гурко\", ул. „Мома Ирина“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Ген. Гурко“ ъгъла с ул. „Пробуда“. След възстановяване на водоснабдяването е възможно временно повишаване мътността на водата. се налага спиране на водоподаването от 09:30 до 19:30 часа на клиентите на „Софийска вода”, живеещи в района на кв. „Димитър Миленков“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: кв. „Димитър Миленков“ пред №202. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. Сподели:", "date": "2020.02.02", "title": "Заради ремонти: Ето кои части на столицата ще останат без вода днес"}
{"url": "https://pik.bg/%D1%84%D0%B5%D0%B2%D1%80%D1%83%D0%B0%D1%80%D0%B8-%D1%81%D0%B5-%D0%BF%D0%BE%D0%B1%D1%8A%D1%80%D0%BA%D0%B0-%D0%B4%D0%BD%D0%B5%D1%81-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D0%B5%D1%82%D0%B5-%D0%B7%D0%B0-%D0%B8%D1%81%D1%82%D0%B8%D0%BD%D1%81%D0%BA%D0%B8-%D0%BB%D0%B5%D1%82%D0%BD%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-news902529.html", "text": "Не пролетни, а направо летни температури ни чакат във втория ден на Малък Сечко, както и в началото на следващата седмица. Днес на места температурите ще достигнат 21 градуса, а през следващата седмица се очакват стойности от 23-24 градуса! Така че вместо лют студ в традиционно мразовития февруари, ще се радваме на слънце и необичайно високи температури. Атмосферното налягане днес ще се задържи близко до средното за февруари. През нощта духашеслаб до умерен вятър от юг-югозапад, който през деня ще се ориентира от запад-северозапад. Ще бъде умерен, а в Дунавската равнина и Горнотракийската равнина временно силен. Минималните температури ще са от 2 до 7 градуса, а максималните между 16 и 21 градуса, прогнозират от НИМХ за днес. По Черноморието облачността ще е променлива. Ще духа до умерен вятър от запад-югозапад. Максималните температури ще са между 13 и 18 градуса. Температурата на морската вода е около 8 градуса. Вълнението на морето ще бъде 1-2 бала. Над планините облачността ще е променлива, по високите части със слаби превалявания от дъжд. Ще духа умерен до временно силен вятър от запад-северозапад. Максимална температура на 1200 метра - около 10 градуса, на 2000 метра около 3 градуса. През първите два дни от следващата седмица с пренос на топъл въздух от запад-югозапад температурите ще се задържат значително по-високи от обичайните за началото на февруари - на места ще достигнат 20-23 градуса. Сподели:", "date": "2020.02.02", "title": "ФЕВРУАРИ СЕ ПОБЪРКА: Днес се подгответе за истински летни температури"}
{"url": "https://pik.bg/%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D1%82-%D0%BF%D0%BB%D0%B0%D0%BD%D0%B5%D1%82%D0%B0%D1%80%D0%B8%D1%83%D0%BC%D0%B0-%D0%B2-%D1%81%D0%BC%D0%BE%D0%BB%D1%8F%D0%BD-%D1%81-4-%D0%BC%D0%BB%D0%BD-%D0%BB%D0%B2-news902509.html", "text": "Започна реализацията на проекта на Община Смолян за обновяване на сградата на знаковия за региона Планетариум по ОП \"Региони в растеж 2014-2020\". Стойността му е 4 млн. лв. За реализацията му общината пое с решение на ОбС дългосрочен общински дълг в размер на 1,5 млн. лв. от ДЗЗД \"Фонд за устойчиви градове\" в ролята му на Фонд за развитие на Южна България. С парите ще се извърши енергийна ефективност, ремонт и обновяване на сградата и прилежащото и околното пространство, както и доставка на ново оборудване и обзавеждане. Най-големият Планетариум с народна астрономическа обсерватория в България отваря врати на 6 септември 1975 г. Той е една от най-често посещаваните забележителности в Родопите. За изминалите години е посетен от близо 3 млн. души, пише \"Марица\". В звездната зала на Планетариума се представят повече от 50 програми. Сред тях са програми приказки за най-малките деца, много учебни сеанси, обзорни и тематични. На чужденците се предлагат програми на руски, френски, немски, английски, гръцки и турски. Десетилетия наред научната му дейност включва ежедневен слънчев патрул. Правят се зарисовки и фотографии на слънчевите петна - единствената видима проява на активността на Слънцето. От 1990 г. Планетариумът работи в сътрудничество със \"Sunspot Index Data Center\" в Брюксел. Всеки месец там се изпращат наблюденията на слънчевите петна. Планетариумът работи активно и по визуалното и фотографичното документиране на всички лунни и слънчеви затъмнения и други интересни астрономични явления, видими от територията на нашата страна. От 1975 г. в Планетариума са заснети 7 слънчеви и 15 лунни затъмнения. Някои от фотографиите са уникални за България. Сподели:", "date": "2020.02.02", "title": "Обновяват Планетариума в Смолян с 4 млн. лв."}
{"url": "https://pik.bg/%D1%81%D0%BE%D0%BB%D0%B5%D0%BD%D0%BE-%D1%80%D0%B8%D0%B1%D0%B0%D1%80-%D1%89%D0%B5-%D0%BF%D0%BB%D0%B0%D1%82%D0%B8-1500-%D0%BB%D0%B2-%D0%B7%D0%B0-6-%D0%BA%D0%B0%D1%80%D0%B0%D0%BA%D1%83%D0%B4%D0%B8-news902511.html", "text": "Мъж от Пловдивско отишъл на риболов с приятели и след скромен улов и кратка среща с експерти от \"Изпълнителна агенция по рибарство и аквакултури“ се оказало, че мъжът е хванал златната рибка и ще плаща 1700 лева за 6 каракуди. След подадена жалба до съда, санкцията била  намалена на 1500 лева, уточнява \"Пловдив24\". На 16 април м.г. експертите от агенцията получили сигнал от полицията в Хисаря, че на язовир Веригово любители-риболовци били  разпънали такъмите. Двама служители пристигнали на мястото, като установили между шест и седем човека с въдици, един от които бил санкционираният рибар. Поискали му билет за риболов, който той не представил и след справка в системата такъв не бил установен. Въпреки това в кофата му имало 6 каракуди. Тъй като риболовът попадал в забранителен период поради пролетния размножителнен период на рибата, срещу мъжът бил съставен акт с глоба от 1700 лева. По-късно било издадено и наказателно постановление, срещу което постъпила жалба в съда. Нормата на чл. 70 ал.1 ЗРА регламентира санкция в размер от 1500 до 3000 лева. Според съда, експертите от агенцията по риболова неоснователно са наложили санкция, по-висока от минимално определената. Тъй като това било първо нарушение за мъжа, глобата била смъкната до 1500 лева. Решението подлежи на обжалване Административен съд-Пловдив. Сподели:", "date": "2020.02.02", "title": "СОЛЕНО: Рибар ще плати 1500 лв. за 6 каракуди"}
{"url": "https://pik.bg/%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%87%D0%B0%D0%BA%D0%B0-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B5%D1%86-%D0%B8%D0%BB%D0%B8-%D1%84%D1%80%D0%B0%D0%BD%D1%86%D1%83%D0%B7%D0%B8%D0%BD-%D0%BD%D0%B0-%D0%BA%D0%BE%D1%80%D1%82%D0%BE%D0%B2%D0%B5%D1%82%D0%B5-%D0%B2-%D0%BC%D0%BE%D0%BD%D0%BF%D0%B5%D0%BB%D0%B8%D0%B5-news902515.html", "text": "Като поставен под №4 Димитров почива в първи кръг, а във втори ще играе с победителя от мача между Барер и Соуса. Поставен под №1 е Гаел Монфис, който също почива в първи кръг и е в половината на Григор. №2 в схемата е Давид Гофен. На Аустрелиън Оупън Григор Димитров отпадна във втори кръг след загуба от Томи Пол. Григор Димитров ще играе с французина Грегори Барер или португалеца Жоао Соуса във втори кръг на тенис турнира в Монпелие от сериите АТР 250, отреди жребият. Първата ракета на България ще участва за първи път в надпреварата във френския град с покана от организаторите, предава БГНЕС. Сподели:", "date": "2020.02.02", "title": "Григор Димитров чака португалец или французин на кортовете в Монпелие"}
{"url": "https://pik.bg/%D0%B6%D0%B5%D0%BD%D0%B0-%D0%BF%D0%BE%D0%B5%D0%BC%D0%B0-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news902405.html", "text": "\"Директор на испанския Национален център за разузнаване (НЦР) става досегашната временна директорка на центъра Пас Естебан Лопес\", съобщи в комюнике правителството на премиера Педро Санчес, което си е поставило за цел да насърчава равенството на половете. НЦР координира работата на около 3500 души, за да улеснява решенията на правителството, припомня Мадрид. Основаната през 2002 г. институция служи също за таен канал за междудържавна комуникация, се казва на интернет сайта й. Родената през 1958 г. Лопес, специалист по международна политика, поема официално поста на титуляр от генерал Феликс Санс Ролдан, след като от миналата година го заемаше по заместване. Тя е изградила цялата си кариера в разузнаването. Изборът й се вписва в политиката на встъпилото в длъжност през януари правителство да назначава жени начело на важни държавни позиции, отбелязва БТА. Испанското правителство назначи за първи път жена начело на разузнавателните си служби, предаде Франс прес. Сподели:", "date": "2020.02.02", "title": "Жена поема разузнаването в Испания"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BB%D0%B8%D0%B4%D0%B5%D1%80-%D0%B0%D0%BB-%D0%BA%D0%B0%D0%B9%D0%B4%D0%B0-%D0%B2-%D0%B0%D1%80%D0%B8%D0%B7%D0%BE%D0%BD%D0%B0-news902493.html", "text": "42-годишният Али Юсиф Ахмед ан Нури е издирван в Ирак по обвинение в убийството на двама полицаи, извършено през 2006 г. в град Фалуджа, се казва в изявление на аризонската прокуратура, публикувано вчера. Иракските власти са поискали ареста му миналия месец. Очаква се американският съд да разгледа въпроса за екстрадицията му, информира \"Монитор\". В съобщението на прокуратурата не се уточнява кога Ан Нури е пристигнал в САЩ и какъв е статусът му в страната. Един от предполагаемите лидери на клетка на иракския клон на терористичната мрежа \"Ал Кайда4 беше арестуван в град Финикс, щата Аризона, предаде Ройтерс. Сподели:", "date": "2020.02.02", "title": "Спипаха лидер \"Ал Кайда\" в Аризона"}
{"url": "https://pik.bg/%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-%D0%BF%D1%80%D0%B5%D0%B4%D1%80%D0%B5%D1%87%D0%B5-%D0%BA%D1%80%D0%B0%D1%8F-%D0%BD%D0%B0-%D0%B5%D1%81-news902498.html", "text": "Лидерът на френската крайна десница Марин Льо Пен нарече излизането на Обединеното кралство от ЕС началото на края на съюза в сегашния му вид, и старт на формирането на независими европейски държави, предаде БГНЕС. \"Денят на Брекзит трябва да отбележи началото на изграждането на нов Европейския съюз на независимите държави. Нещо, за което ние призоваваме отдавна. Сегашният Европейски съюз ще остане в историята като огромен провал!\", написа Льо Пен в профила си в Туитър. Френският президент Еманюел Макрон заяви, че обмисля визита в Обединеното кралство, за да засили двустранните връзки с Лондон след Брекзит. Макрон подчерта, че отношенията между Франция и Великобритания ще продължат да бъдат близки. Сподели:", "date": "2020.02.02", "title": "ТЕЖКИ ДУМИ: Марин Льо Пен предрече края на ЕС"}
{"url": "https://pik.bg/%D0%B2%D1%8A%D0%B7%D0%BC%D0%B5%D0%B7%D0%B4%D0%B8%D0%B5-%D1%81%D1%8A%D0%B4%D1%8F%D1%82-%D0%B1%D0%B0%D1%89%D0%B0-%D0%B8-%D1%81%D0%B8%D0%BD-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%B1%D1%80%D0%B0%D1%82-%D0%B1%D0%BB%D0%B8%D0%B7%D0%BD%D0%B0%D0%BA-news902525.html", "text": "Обвиняеми по делото са Бисер Г. (56) и синът му Аспарух (38 г.), които ще отговарят за смъртта на брата-близнак Сергей Юлиянов. Те и към момента отказват да признаят вина за побоя, нанесен над кръвния им роднина в хода на скандал за делене на плячка от пореден обир на вила в местността Старите лозя. До средата на декември м.г. задържаните под стража в Старозагорския затвор мъже не желаеха да получат обвинителния акт, а това се случи по време на разпоредително заседание от 19 декември. Поради недвусмисленото изискване на закона подсъдимите да имат минимум едномесечен срок за запознаване с материалите делото бе пренасочено за друга дата. Обвинението сочи, че полумъртвият след нанесените му удари с брадва и тояга Сергей бил хоспитализиран първоначално в старозагорската УМБАЛ \"Проф. д-р Стоян Киркович“, където два дни по-късно го изписали за домашно лечение без да констатират наранявания на вътрешните органи. Привечер на 16 юни мъжът отишъл за преглед в казанлъшката болница с оплаквания за остри болки в стомаха, докато лекарите го преглеждали той починал в ръцете им. При аутопсията установили обилен кръвоизлив следствие разкъсана от счупено ребро слезка. Според защитата, Сергей е пострадал при последващ втори побой, чийто извършители са останали неизвестни в хода на досъдебното производство. Поредното разпоредително заседание по наказателно дело за убийство в резултат на жесток побой на 9 юни 2018 юни край Казанлък ще стартира на 6 февруари в Старозагорския окръжен съд. Повдигнато е обвинение за убийство по особено за жертвата мъчителен начина, като за брата-близнак престъплението е извършено в условията на опасен рецидив, обяснява \"Монитор\". Сподели:", "date": "2020.02.02", "title": "ВЪЗМЕЗДИЕ: Съдят баща и син за убийство на брат-близнак"}
{"url": "https://pik.bg/%D1%81%D0%B0%D1%89-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B4%D0%BE%D1%81%D1%82%D1%8A%D0%BF%D0%B0-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BE%D1%82-%D0%BE%D1%89%D0%B5-%D1%88%D0%B5%D1%81%D1%82-%D0%B4%D1%8A%D1%80%D0%B6%D0%B0%D0%B2%D0%B8-news902450.html", "text": "Американският президент Доналд Тръмп подписа указ, въвеждащ ограничения на достъпа в САЩ за граждани на още шест държави, включително Нигерия - страната с най-голямо население в Африка, предаде „Франс Прес”, ц;итирана от БТА и БНР. Новата мярка, която влиза в сила от 22 февруари, се отнася също за Мианма, Еритрея, Казахстан, Судан и Танзания, съобщиха висши представители на американското правителство. „Решението на президента произтича от цялостна и систематична оценка на министерството на вътрешната сигурност\", обясни пред журналисти един от тези представители. Той каза, че засегнатите страни са показали „неспособност или неохота“ да се придържат към някои базисни критерии в сферата на обмена на разузнавателна информация, на националната и обществената сигурност. За разлика от антиимиграционния указ, огласен от американския президент веднага след встъпването му в длъжност през януари 2017 г., който засягаше предимно мюсюлмански страни и забраняваше на гражданите им всякакъв достъп до американска територия, новата мярка не е толкова обща. Тя се отнася само за някои категории имиграционни визи, като акцентът пада върху хората, които искат да се установят в САЩ, а не за тези, които искат да дойдат на посещение. Членовете на семейството винаги могат да посещават близките си, отбелязва висшият представител. „САЩ ще преустановят издаването на визи, които биха могли да осигурят постоянно пребиваване на граждани от посочените шест страни - каза и.д. министър по вътрешната сигурност Чад Улф, цитиран от „Ройтерс”. – Целевите имигрантски визи са нещо различно от неимигрантските визи, издавани на посетители, които няма да бъдат засегнати от забраната”. Първоначалната забрана, издадена от Тръмп в първата му седмица на поста, обхващаше почти всички имигранти и пътници от седем страни, повечето от които мюсюлмански. Досегашната версия на забраната включваше Иран, Либия, Сомалия, Сирия и Йемен. „Северна Корея и Венецуела също подлежат на визови ограничения, но тези мерки засягат относително малко пътуващи. Мерките срещу тези страни се запазват”, каза Улф. Сподели:", "date": "2020.02.02", "title": "САЩ ограничават достъпа на граждани от още шест държави"}
{"url": "https://pik.bg/%D1%88%D0%BE%D1%84%D1%8C%D0%BE%D1%80-%D0%B1%D0%BB%D1%8A%D1%81%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%BE%D1%82-%D1%87%D0%B8%D1%81%D1%82%D0%BE%D1%82%D0%B0%D1%82%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B8-%D0%B8%D0%B7%D0%B1%D1%8F%D0%B3%D0%B0-news902551.html", "text": "Лек автомобил блъсна в Благоевград 42-годишен работник на общинската сметопочистваща фирма \"Биострой\", съобщава БГНЕС, цитирана от „Дарик”. Пострадалият е с фрактура на глезен и травма на подбедрица. Причинилият произшествието водач на автомобил е избягал, предаде БГНЕС. Сигналът за пътния инцидент е подаден в 05:30 часа тази сутрин от улица „Полковник Дрангов”. Сметосъбиращият автомобил бил спрял, за да изпразни уличните контейнери. Единият от работниците бил зад товарния автомобил, когато отзад в него се блъснал тъмносин лек автомобил. Той ударил работника в областта на краката. Останалите му двама колеги се развикали, автомобилът дал на заден, заобиколил боклукчийския камион и избягал в посока жк. Еленово. Пострадалият е транспортиран до СПО на МБАЛ-Благоевград. Установена е открита фрактура на глезена и травма на подбедрицата на другия крак. Мъжът е настанен в ортопедия. По неофициална информация собственикът на автомобила е открит, той казал, че колата му е била открадната тази нощ. По случая работят полицаите от Второ РУ на полицията в Благоевград. Сподели:", "date": "2020.02.02", "title": "Шофьор блъсна работник от чистотата в Благоевград и избяга"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%B2%D0%B3%D0%B5%D0%BD%D0%B8-%D0%B1%D0%BE%D1%8F%D0%BD%D0%BE%D0%B2-%D0%BC%D0%B5%D0%BD%D0%B8%D0%B4%D0%B6%D1%8A%D1%80%D1%8A%D1%82-%D0%BD%D0%B0-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%B2-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89-%D1%80%D0%B0%D0%B7%D0%BA%D0%B0%D0%B7-3-%D0%BC%D0%B5%D1%81%D0%B5%D1%86%D0%B0-%D0%BF%D1%80%D0%B5%D0%B4%D0%B8-news902172.html", "text": "- Първо, благодаря за поканата и интереса. Щастлив съм, че паметта на Стоянка се поддържа и тя със сигурност няма да бъде забравена. Нашето приятелство започна като на шега, на едно поклонение, колкото и странно да звучи. Там се запознахме, там се сбогувахме миналата година на 6 декември - в същото това фоайе. Преди няколко години бях с един от другите артисти, с които работя - Кичка Бодурова, на поклонение в Сатирата. Там тя се видя със Стоянка и Муки, после седнахме на кафе и от дума на дума се представих. Муки взе координатите ми и ми се обади след това с предложение да бъда мениджър на майка й. Искрено бях поласкан, но си казах: \"Но Стоянка е на 94 години, закога?\". Оказа се, че не съм бил прав. Макар и само 4 години работа с нея, те бяха толкова пълноценни, буйни, смислени... Не ме допусна лесно, не бих казал. Мина време, опозна ме и се случи така, че бях човекът, който допуска най-близо до себе си след Муки. Богатство е да си бил до Стоянка Мутафова, дишах въздуха, който дишаше тя и попивах всяка дума. - Да, абсолютно. Търсили отдавна мениджър, но все не попадали на точния човек. В мен го видяли. Щастлив съм и благодарен, че имах тази възможност. Господ ме целуна, когато ме срещна със Стояна - все пак това е най-голямата звезда на България и изкуството ни. Цял живот ще съм благодарен и на Муки, и на Стоянка, че ми се довери и смятам, че оправдах доверието й. Докрая. - Те са многобройни. Карали сме се, викали сме, смяли сме се, тръгвали сме в 23 ч вечерта за изява на другия ден... Беше винаги емоционално. Със Стояна никога не е скучно. Без да звучи преувеличено всички спомени са ярки. Обмислям да ги събера в книга някой ден. Разполагам и с богат снимков материал. А най-мъдрият урок: никога да не се взимам насериозно. Да бъда честен и достоен, защото само с това се успява в живота. Така ме учеше тя. - Най-много я радваха изявите пред публика, разбира се. Представленията й в \"Сълза и смях\" и \"Сатирата\" - \"Госпожа Стихийно бедствие\" и \"Столетие мое\", както и пътуванията в цялата страна с мен и Муки по повод представянето на книгата й и провеждане на творческа среща - разговор с нея. Гневеше се, че вече не е същата като преди. Ходеше, чуваше и виждаше малко по-трудно, но тя геройски издържа. Феноменален човек беше! - Имаш предвид онзи 6-ти септември, когато тя ми сподели това, за което говориш... След това започна много често да говори за смъртта. И тя дойде, не закъсня... Стояна имаше изключително силна и точна интуиция. В болницата, с цел да приповдигнем духът й, казвахме, че скоро има представление еди къде си и да се оправя по-бързо да не го свалим. И тя каза: \"Имам, да! В \"Орландовци!\". До болка откровена, точна и за съжаление - оказа се права. - Трябва да мине малко време, съвсем наскоро се навършиха 40 дни от кончината й. Сигурен съм, че тази идея ще стане факт, ще направя инициативен комитет и ще внеса предложението в Столичния общински съвет. Но смятам, че най-правилно би било улицата, на която тя живееше от 1963 г. до смъртта й да носи нейното име. Това е улица в \"Лозенец\", която бул. \"Черни връх\" разделя и често това ни е създавало неудобства. Например, даваме адреса на ТВ екип, те звънят и казват \"Долу сме\". Обаче долу няма никой. Попаднаха редовно от другата страна на булеварда. Така, че едната половина на ул. \"Люботрън\" съвсем заслужено, а и с цел по-голямо удобство, трябва да носи нейното име. Вярвам и съм убеден, че това ще стане. Да, прегледах доста архивен материал от личните й такива и смятам, че с това, което съм заснел и аз, а и което ще ми бъде предоставено, ще се получи един хубав филм в нейна памет. Такъв, какъвто заслужава. Съвсем скоро в \"Сатиричен театър\" ще бъде поставен стол на нейно име, символичното му откриване ще бъде навръх 98-ата година от рождението й - 02.02.2020 г. С дъщеря й Мария подготвяме и паметна плоча, която ще бъде поставена пред кооперацията й в \"Лозенец\". Благодаря ви много за проявеното уважение към паметта й. Съгласих се на това Искам да използвам случая да благодаря на всички, които не забравят Стоянка. Поклон! интервю, единствено с цел поддържане на тази памет. Сподели:", "date": "2020.02.02", "title": "САМО В ПИК: Евгени Боянов, мениджърът на Стоянка Мутафова в разтърсващ разказ: 3 месеца преди да си отиде, ми каза: \"Ще имам представление в \"Орландовци!\""}
{"url": "https://pik.bg/%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D1%83%D0%B1%D0%B8-%D1%87%D0%B5%D1%82%D0%B8%D1%80%D0%B8-%D0%B4%D0%B5%D1%86%D0%B0-%D0%B2-%D1%81%D0%B8%D0%B4%D0%BD%D0%B8-news902579.html", "text": "Пиян шофьор се вряза с колата си в група деца в Сидни, съобщкават световните агенции, цитирани от БГНЕС и „Булнюз”. При инцидента са загиналидве сестри, брат им и братовчедка им. Други три деца са сериозно ранени. 29-годишният шофьор е обвинен в убийство след злоупотреба с алкохол. Децата пресичали на пешеходна пътека, когато автомобилът се качил на бордюра и се блъснал в групата, твърдят полицаи. Загиналите на място са три момичета на възраст от 8 до 12 години и 13-годишно момче. Ранените две момичета и момче са били откарани в болница, където състоянието им е стабилизирано. Шофьорът, чието име не се съобщава, ще бъде изправен в съда, като срещу него ще бъдат повдигнати 20 обвинения. Сподели:", "date": "2020.02.02", "title": "Пиян шофьор уби четири деца в Сидни"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81%D1%82%D0%B0%D0%B2%D0%B0-%D1%87%D0%B0%D1%81%D1%82-%D0%BE%D1%82-%D0%B5%D0%BA%D0%B8%D0%BF%D0%B0-%D0%BD%D0%B0-%D0%BA%D0%B0%D0%BD%D0%B0%D0%B4%D1%81%D0%BA%D0%B8-%D1%81%D0%B5%D0%BD%D0%B0%D1%82%D0%BE%D1%80-news902578.html", "text": "Зам.-министърът на външните работи Георг Георгиев, който е на посещение в Канада, се срещна с българската общност във Ванкувър. „Да посетим прекрасния град Ванкувър е не само историческо, но и емоционално преживяване“, обърна се към българската диаспора заместник-министърът и допълни, че страната ни високо отчита приноса на българската общност в Британска Колумбия за развитието на връзките между България и Канада. „Искам да съобщя една изключителна инициатива, която нямаше да е възможна без прекрасни приятели като сенатор Йона Мартин и без почетния консул на България в Британска Колумбия Рон Сух. Един представител на българската общност от Британска Колумбия ще получи стипендия да работи 4 месеца в офиса на сенатора,“ съобщи Георг Георгиев. Реализирането на такъв проект би дало възможност за ангажиране на представители на общността в политическия живот на Канада и това би допринесло за задълбочаване на контактите между държавите ни, допълни заместник-министърът. Георгиев подчерта високия принос на почетния консул на България в Британска Колумбия Рон Сух и сенатор Йона Мартин, бивш съпредседател на Групата за приятелство в парламента на Канада, и благодари за съпричастността им към българската общност, както и подкрепата им за организирането на редица инициативи. В срещата с общността взеха участие и посланикът на Република България в Канада Светлана Стойчева-Етрополски, почетният консул на България в Британска Колумбия Рон Сух и сенатор Йона Мартин, бивш съпредседател на Групата за приятелство с България в канадския парламента, които поздравиха българската общност. За гостите бе организирана културна програма, като фолклорните български състави „Китка”, „Пролет“, „Детелина“ и „София“ изпълниха традиционни български танци. По време на посещението си във Ванкувър заместник-министър Георгиев се срещна и с учители и ученици на българските училища „Св.св. Кирил и Методий“ и „Родна реч“. Българо-канадското дружество в Британска Колумбия е основано през 2001 г. Основна задача на дружеството е популяризирането и съхраняването на българската култура и подпомагане на новопристигнали българи. Важно направление в работата на дружеството през годините е сътрудничеството и съвместните дейности с другите общности във Ванкувър. Сдружението ежегодно се включва активно в дейностите на местната европейска общност и Европейския филмов фестивал. В българското училище „Св. св. Кирил и Методий“ във Ванкувър се обучават около 80 ученика. През 2011 г. училището е регистрирано като самостоятелна НПО и става член на Асоциацията за езиково наследство на Британска Колумбия. При училището функционират Детска танцова група \"Пролет\" и клуб “Аз обичам България”. Занятия провеждат също детската танцова група „Пролет“ и юношеската танцова група „София“. Училището вече организира нови курсове по български език за възрастни – начинаещи и напреднали, предназначени за ученици в горни класове, членове на семейства от смесени бракове. На 21 септември 2019 г. в Британска Колумбия бе открито второ българско училище „Родна реч“, създадено към регистрираната в Канада организация с нестопанска цел „Български културен център във Ванкувър“. Организацията има за цел съхранението на българския език, бит и култура сред българската общност в Канада. Сподели:", "date": "2020.02.02", "title": "Българин става част от екипа на канадски сенатор"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B0%D1%81%D0%B8%D1%80%D0%B0%D0%BD%D0%B0-%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B1%D0%B8%D1%82%D0%BE%D0%B2%D0%B0%D1%82%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82-%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-%D1%81-11-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8---%D0%BD%D0%B0-news902594.html", "text": "По първоначална информация до момента са задържани 11 лица с две или повече висящи дела при спецакцията в Белослав и варненското село Синдел, където на място е и главният прокурор. държавата започва война срещу битовата престъпност и до края на годината ще има осезаеми за всички граждани резултати. Освен противодействие на битовата престъпност, Гешев и главният секретар на МВР Ивайло Иванов след акцията отидат и на пристанище Варна, откъдето за Италия ще бъде върнат незаконно внесен у нас боклук. В село Сидел, където бе проведена акция срещу битовата престъпност, главният прокурор Иван Гешев се срещна и с кмета. „Все така да е, защото тук нещата бяха много изостанали“, заяви кмета по повод акцията. От своя страна Иван Гешев припомни обещанието което даде при тежкото престъпление в село Галиче, при което по особено жесток начин бе убито младо момиче. „Нещата се решават когато кмета държи връзка с полицията и прокуратурата, а ние да си вършим работата“, допълни още Гешев. Масирана акция се провежда на територията на Варненско в момента, научи ПИК. Тя е част от плана на главния прокурор Иван Гешев за противодействие на битовата престъпност. Припомняме, че вчера Гешев обяви, че Сподели:", "date": "2020.02.02", "title": "ПЪРВО В ПИК: Масирана акция срещу битовата престъпност и във Варненско с 11 арестувани - на място е главният прокурор Иван Гешев. Връщат и незаконен боклук в Италия (ВИДЕО/СНИМКИ)"}
{"url": "https://pik.bg/%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D0%BD%D0%B5-%D0%B5-%D1%81%D0%B0%D0%BC%D0%BE%D1%86%D0%B5%D0%BB-news902585.html", "text": "Участието на България в еврозоната не е самоцел. Участието в еврозоната ще донесе редица икономически предимства. Има и една стратегическа цел, която би се постигнала – необратима евроинтеграция на България. Това заяви пред БНР Менда Стоянова от ГЕРБ и председател на комисията по бюджет и финанси. „ Не е въпрос просто на хрумване за промяна на курса на лева към еврото, а въпрос на това как за последните 23 години се е държала българската икономика при такъв курс -  добави тя. - Всички знаем, че и в момента сме една от най-стабилните финансово и фискално държави. Много по-добре от други държави в еврозоната. Народното събрание прие решение, за да може всеки български гражданин да е спокоен.  България категорично няма да участва в ERM II при друг курс, освен при сегашния. Гаранцията е Народното събрание“. Менда Стоянова посочи, че „зад нашия фиксиран курс стоят 160% от цялата левова маса евро“. „Това означава, че всеки български гражданин, всяка една фирма, ако реши утре да обърне своите левове в евро, БНБ има ресурс – 160% повече ресурс в евро – разясни тя. -  Това означава, че имаме златен лев, вързан за еврото. Защо сега ще трябва да се поддаваме на внушения, че това ще се промени под натиска на един или друг?“ Стоянова каза, че нито една партия досега не е изразила отношение да не влизаме в еврозоната. „Ние от 23 години сме един вид в еврозоната, само че с валутния борд. Бордът държи котва на фискалната дисциплина и това в някаква степен пречи на рязкото развитие на икономиката на базата на публични инвестиции“, заяви тя. Сподели:", "date": "2020.02.02", "title": "Менда Стоянова: Участието на България в еврозоната не е самоцел"}
{"url": "https://pik.bg/%D0%BF%D1%8A%D1%80%D0%B2%D0%B8-%D1%81%D0%BC%D1%8A%D1%80%D1%82%D0%B5%D0%BD-%D1%81%D0%BB%D1%83%D1%87%D0%B0%D0%B9-%D0%BE%D1%82-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81%D0%B0-%D0%B8%D0%B7%D0%B2%D1%8A%D0%BD-%D0%BA%D0%B8%D1%82%D0%B0%D0%B9-news902539.html", "text": "Първи смъртен случай от коронавируса извън Китай е регистриран във Филипините. Там е починал 44-годишен мъж от Ухан, съобщи филипинският клон на Световната здравна организация в Twitter, цитиран от БГНЕС. Уточнява се, че починалият е един от двамата пациенти на територията на Филипините, за който беше потвърдено, че е заразен. Смъртта му е настъпила късно на 1 февруари. На 31 декември 2019 г. китайските власти информираха Световната здравна организация за огнище на неизвестна пневмония в град Ухан, разположен в централната част на страната. Експертите установиха причинителя на заболяването - коронавирусът 2019-nCoV. СЗО квалифицира случващото се като глобална заплаха за общественото здраве с международно значение. Според последните данни общият брой на заразените в Китай достигна 14 370 души, 304 починаха, 328 бяха изписани от болници. Броят на заразените извън Китай надхвърли сто души. Сподели:", "date": "2020.02.02", "title": "Първи смъртен случай от коронавируса извън Китай"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B1%D0%B5%D0%B7-%D0%BE%D1%82%D1%81%D1%82%D1%8A%D0%BF%D0%BA%D0%B8-%D0%B2-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%B5%D1%81-news902538.html", "text": "Британският премиер Борис Джонсън ще предупреди Брюксел, че Великобритания няма да направи отстъпки в търговските преговори с Европейския съюз, предаде ТАСС, цитирани от БНР. Агенцията се позовава на британски медии. Утре Джонсън ще произнесе реч пред лидери на бизнеса, чуждестранни посланици и ръководители на аналитични центрове. Пред тях, както се очаква, Джонсън ще каже, че Лондон няма да допусне \"съгласуване с общите правила и норми на Евросъюза, юрисдикция на европейските съдилища и отстъпки\". Великобритания ще се стреми към сключване на споразумение за свободна търговия подобно на това между Европейския съюз и Канада. Източник от канцеларията на премиера, цитиран от \"Скай нюз\" е заявил: \"Ние сме напълно независими и нашият подход към споразумението за свободна търговия няма да зависи от нашите предишни задължения. Ние също така няма да се съгласим на задължения, които Евросъюзът преди това не е искал от други страни при сключването с тях на споразумения за свободна търговия\", е добавил цитираният източник Сподели:", "date": "2020.02.02", "title": "Борис Джонсън: Без отстъпки в търговските преговори с ЕС"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%B0%D0%BA%D1%86%D0%B8%D0%B8-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news902597.html", "text": "Над 2 600 шофьори бяха проверени през последните 36 часа при мащабна акция на Пловдивската полиция, съобщи БНТ. Близо 180 са съставените актове. При операцията по пътищата в региона има и 23-ма задържани. Двама от тях са предложили подкуп, като са подхвърлили на полицаите съответно суми от 50 и 100 лв. Множество са заловените да шофират след употреба на алкохол и наркотици. Окръжната прокуратура е образувала общо 38 производства. Специализирана полицейска акция за контрол над участниците в движението имаше и в цялата област Пазарджик. Служителите са били разположени както на главни пътища, така и на пътища в близост до малки населени места. Установени са общо 237 нарушения на Закона за движение по пътищата. Водач във Велинград е задържан за срок от 24 часа заради шофиране след употреба на алкохол над 1.2 промила, а друг е в ареста заради управление на МПС без регистрационни табели. Сподели:", "date": "2020.02.02", "title": "Полицейски акции по пътищата в Пловдив и Пазарджик"}
{"url": "https://pik.bg/%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%BB%D0%B8%D0%B4%D0%B5%D1%80-%D0%BD%D0%B0-%E2%80%9E%D1%85%D0%B0%D0%BC%D0%B0%D1%81%E2%80%9D-news902543.html", "text": "В Истанбул се проведе среща при закрити врата между президентът на Турция Реджеп Ердоган и политическия шеф на движението „Хамас” Исмаил Хания, съобщи Анадолската агенця, цитирана от „Дарик”. Срещата при закрити врата се проведе в палата „Вахдетин” и продължи един час и 15 минути. По-рано Ердоган проведе телефонен разговор с палестинския си колега Махмуд Абас, в което отново потвърди подкрепата на Анкара за Палестина след т. нар. Мирен план за Близкия изток на президента на САЩ Доналд Тръмп. Ердоган и Абас обсъдиха развития и проблеми в региона. Президентът на САЩ Доналд Тръмп обяви миналия вторник така наречения си план за прекратяване на израелско-палестинския конфликт заедно с израелския премиер Бенямин Нетаняху, без да покани палестински представители на събитието, състояло се в Белия дом. По време на събитието Тръмп посочи Ерусалим като \"неразделна столица на Израел\". Планът едностранно отменя предишните резолюции на ООН по палестинския въпрос и предлага да се даде на Израел почти всичко, което поиска. Сподели:", "date": "2020.02.02", "title": "Реджеп Ердоган се срещна с политическия лидер на „Хамас”"}
{"url": "https://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%80%D0%B5%D0%BF%D0%B0%D1%82%D1%80%D0%B8%D1%80%D0%B0-%D0%BF%D0%BE%D0%B2%D0%B5%D1%87%D0%B5%D1%82%D0%BE-%D1%81%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BE%D1%82-%D0%BA%D0%B8%D1%82%D0%B0%D0%B9-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81%D0%B0-news902549.html", "text": "Великобритания обяви, че репатрира повечето си дипломатически служители от Китай заради епидемията с новия коронавирус, предаде „Франс Прес”, цитирана от „Дарик”. Мярката касае всички служители в британското посолство и консулства, които не изпълняват задачи от първостепенно значение, както и семействата им. Посланикът и изпълняващите важни задачи служители остават в Китай, се казва в изявление на британското външно министерство. Вчера Великобритания репатрира 83 свои граждани от централния китайски град Ухан, откъдето тръгна епидемията през декември. Санитарните власти обявиха първите два случаи на заразени с коронавируса във Великобритания. По официални данни на СЗО от днес, от коронавируса са заразени близо 12 000 души, почти само в Китай, където има и 259 смъртни случая. В страни извън Китай има потвърдени над 130 случая на заразяване. Сподели:", "date": "2020.02.02", "title": "Великобритания репатрира повечето си дипломатически служители от Китай заради коронавируса"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D1%82%D1%80%D1%8F%D0%B1%D0%B2%D0%B0%D1%88%D0%B5-%D0%BB%D0%B8-%D0%B4%D0%B0-%D1%81%D0%BA%D1%80%D0%B8%D1%8F-%D0%B8-%D1%83%D0%BD%D0%B8%D1%89%D0%BE%D0%B6%D0%B0-%D0%B4%D0%B5%D0%BB%D0%BE%D1%82%D0%BE-%D1%81--news902613.html", "text": "Главният прокурор Иван Гешев се възмути от опитите законовите му действия около разследването, свързано с президента Румен Радев да бъдат изопачени. Главният прокурор заяви, че прокуратурата си върши работата и спазва закона, какъвто е разписан. \"Няма лично отношение и не се водят лични битки, а битката е за спазване на закона. Защитни тези може да има всякакви от хората, които евентуално са нарушили закона. Няма разследване около президента в момента\", уточни Гешев, тъй като и от документите стана ясно, че то е спряно, но незнайно защо за повечето медии това не е станало ясно. \"Главният прокурор беше сезиран от наблюдаващия прокурор, според който има нарушение на чл. 103 от конституцията, и аз питам Конституционния съд. Какво трябваше да направя аз с това дело - да го скрия, да го унищожа? Постъпих по единствения възможен начин - да сезирам КС\", каза Гешев. На въпрос какво конкретно е делото, по което има разследване на командира на ВВС, главният прокурор отговори: \"Нямам разрешение да коментирам делото. Нали не очаквате да направя това, което искат медиите и други лица, които гравитират около подсъдимия Прокопиев? Вижте кои са говорителите, няма да кажа медии, а лица, които гравитират около обвиняемия Божков и подсъдимия Прокопиев\", завърши Гешев. Сподели:", "date": "2020.02.02", "title": "ЕКСКЛУЗИВНО В ПИК TV: Главният прокурор Иван Гешев: Трябваше ли да скрия и унищожа делото, с което е свързан президентът Радев - нали не очаквате да направя това, което искат медиите и лица, гравитиращи около подсъдимия Прокопиев? Вижте кои са говорителите около обвиняемия Божков и подсъдимия Прокопиев (ВИДЕО)"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D1%80%D0%B8%D1%88%D0%BA%D0%B8%D1%8F-%D0%BF%D1%80%D0%BE%D1%85%D0%BE%D0%B4-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%BC%D0%BE%D1%82%D0%BE%D1%80%D0%B8%D1%81%D1%82-news902620.html", "text": "Тежка катастрофа между мотор и лек автомобил затвори Ришкия проход. От полицията съобщиха, че проходът е затворен за движение. Ударът е бил челен. По време на десен завой водачът на мотора губи контрол и се забива в насрещно движещ се лек автомобил. Зад първият мотор се е движел друг, който, за да избегне сблъсък с вече ударилите се превозни средства, приплъзва мотора по пътното платно и пропада в крайпътното дере, съобщава \"Флагман\". По първоначална информация от тежкия инцидент, затворил прохода, са пострадали трима души - вероятно двама от тях са водачите на моторите. Сподели:", "date": "2020.02.02", "title": "ОТ ПОСЛЕДНИТЕ МИНУТИ: Затвориха Ришкия проход заради тежка катастрофа с моторист"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B2%D1%80%D0%B5%D0%BC%D0%B5-%D0%BD%D0%B0-%D0%B5%D0%BD%D0%B5%D1%80%D0%B3%D0%B8%D0%B5%D0%BD-%D0%BE%D0%B1%D1%80%D0%B0%D1%82---%D0%B1%D0%BB%D0%B0%D0%B3%D0%BE%D0%BF%D1%80%D0%B8%D1%8F%D1%82%D0%BD%D0%BE-%D0%B7%D0%B0-%D0%BB%D1%8E%D0%B1%D0%BE%D0%B2-%D0%B8-%D0%B4%D1%83%D1%85%D0%BE%D0%B2%D0%BD%D0%BE-%D1%82%D1%8A%D1%80%D1%81%D0%B5%D0%BD%D0%B5-news902540.html", "text": "Луната в Телец внася някаква умиротвореност в живота, увеличава самоконтрола. Хората стават по-практични и с материална нагласа, по-възприемчиви към красотата на земният свят и малките радости на живота, в това число яденето и секса. Сега рядко могат да възникват силни изблици на гняв и недоволство. Време за завършване на започнатото, но не е подходящо за въвеждане на нови идеи. Добре е да се отложат делата, които изискват бързи реакции, бързи решения и съобразителност. Уязвими са областта на челюстта, гърлото, врата, зъбите, ушите и ендокринната система. Благоприятен е масажът на вратните области с масло от арника. Пазете гърлото от викане и избягвайте силно изстудени напитки. Този лунен период е напрегнат. Добро време за решение на всекидневни проблеми. В емоциите може да се наблюдава сдържаност, безразличие, нетърпимост към чуждите недостатъци, мнителност и потребност от ред. Да се ограничат контактите с други хора и да не се влиза в спорове. Не се концентрирайте върху мрачни мисли, побеждавайте ги с енергията на любовта и всеопрощението. Може да се проявят някои слабости, да имате проблеми със здравето или спад на жизнената енергия. Сега организмът е абсолютно незащитен, тъй като се настройва към новите ритми на втората лунна фаза и не е готов за сериозно натоварване. Време на енергиен обрат. Това съобщава в своя хороскоп астрологът Ивелина Пенчева. Хубав и щастлив лунен ден. Благоприятно време за любов, творчество и духовно търсене. Този ден има силна енергия, затова негов символ е фонтанът, олицетворяващ източника на живот. След предишния труден лунен ден, постепенно ще започне да ви обзема чувство на ентусиазъм, оптимизъм, усещане за жизнерадост. Може да почувствате, че сте готови да „премествате планини“. Всички дела сега вървят добре. Договорите биха имали добра перспектива. Продуктивни ще са пътуванията и преговорите. Благоприятно за развитие на партньорските отношения, укрепване на връзките и контакти. Денят е свързан с традициите, рода, семейството, кармичната памет. Добре е да отделите време за родители, роднини, бъдете с децата си, своето семейство. Може да организирате семейна вечеря. Не се препоръчва уединение. По-малко емоции! Опасни са всякакви семейни спорове и конфликти, ако възникнат сега, ще останат в семейството за дълго, образно казано „ще пуснат корени”. За здравето е един от най-благоприятните дни, когато даже при най-безнадеждно болните се подобрява самочувствието. Не трябва да се гладува. Полезно е да се пият повече течности. Подходящо време за йога, медитация, духовни практики. Сега е време само за прояви на любов. Подходящо време за секс, но без да експериментирате, само в класически вариант. – Денят е свързан с Предците ни. Хубаво е да им се отдаде почит и да се помолим за техните души. Желателно е да посветите този ден на близките си и да прекарате деня в семеен кръг. Старайте са да изпълнявате молбите им и бъдете внимателни към техните нужди. Подходящо е за укрепване на отношенията, за възстановяване на семейни традиции. Трябва да бъдете спокойни и релаксирани. Луната е в знак Телец до 13:30ч на 3 февруари Продължава 9 лунен ден до 11:52ч на 2 февруари (от 11:25ч на 1 февруари) Следва 10 лунен ден от 11:52ч на 2 февруари до 12:21ч на 3 февруари 19 слънчев ден Сподели:", "date": "2020.02.02", "title": "АСТРОЛОГ: Време на енергиен обрат - благоприятно за любов и духовно търсене"}
{"url": "https://pik.bg/%D0%B0%D0%BA%D1%86%D0%B8%D1%8F-%D0%BD%D0%B0%D0%B4-20-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BD%D0%B0-%D0%BF%D1%8A%D1%82%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B4%D0%B2%D0%B0%D0%BC%D0%B0-%D0%BE%D1%82-%D1%82%D1%8F%D1%85-%D0%B7%D0%B0-%D0%BF%D0%BE%D0%B4%D0%BA%D1%83%D0%BF-news902642.html", "text": "23 лица задържа пловдивската полиция, от които двама с подкуп, при крупна акция на пътя. Това съобщи говорителят на ОДМВР. Акцията е проведена под наблюдение на Окръжна прокуратура Пловдив. В рамките на 36 часа полицията в Пловдив проведе специализирана полицейска операция на територията на областта за проверка на водачи на МПС по ЗДВП. Проверени са били 2011 МПС и 2633 ма водачи на територията на областта. Съставените АУАН са 179, а наложените глоби по фиш 201 броя. За различни нарушения са образувани 36 досъдебни производства и 2 бързи. Двама от проверените водачи - един на територията на Пловдив и един в Асеновград, са се опитали да дадат подкуп на проверяващите ги униформени служители и са задържани на основание чл. 304 а от НК. Той предвижда лишаване от свобода до шест години и глоба до пет хиляди лева. При 26 от проверените водачи дрегерът е показал, че са шофирали под въздействие на алкохол с над 1,2 промила, а при 16 души е отчел под 1,2 промила. Шестима са задържаните водачите, управлявали МПС под въздействие на наркотични вещества. 74 от проверените шофьори са били без поставен обезопасителен колан,а 52 от автомобилите са били технически неизправни. Десет от автомобилите са били без сключена застраховка \"Гражданска отговорност\", а 49 от проверените лица са били с нередовни документи. 21 са констатираните нарушения, свързани с неспазване на светлинни сигнали и пътна маркировка. Санкционирани за други нарушения по Закона за движение по пътищата са 203 от проверените водачи. Като резултат от проведената акция на територията на област Пловдив за различни криминални престъпления са задържани 23 лица. Най- голям брой нарушители са установени в Хисар, където 5-ма от водачите са шофирали след употребата на алкохол и един под въздействие на наркотици. Най-високият отчетен показател в населеното място е 1,84 промила. В Раковски шофирали след употреба на алкохол са били 3- ма от водачите, като най- високият отчетен показател е 1,79 промила. Сподели:", "date": "2020.02.02", "title": "АКЦИЯ: Над 20 задържани на пътя в Пловдив, двама от тях за подкуп"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D0%BF%D0%B0%D0%BA-%D1%81%D0%B5-%D0%BB%D1%8E%D0%BB%D0%B5%D0%B5-46-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%83-%D0%BA%D0%BE%D0%BC%D1%88%D0%B8%D0%B8%D1%82%D0%B5-news902616.html", "text": "Земетресение с магнитуд 4,6 разлюля западния турски окръг Маниса рано днес, предаде Анадолската агенция, като се позова на Дирекцията за управление при бедствия и извънредни ситуации. Трусът е локализиран в района на Акхисар в 3:23 ч. местно време, на дълбочина от шест километра. Няколко вторични труса са регистрирани след това, посочва Дирекцията за управление при бедствия и извънредни ситуации. Няма информация за пострадали хора. От началото на 2020 г. Турция бе разтърсена от серия земетресения, отбелязва Анадолската агенция. Най-силното стана на 24 януари в източния окръг Елязъг и бе с магнитуд 6,8. Трусът отне живота на 41 души, а 1600 бяха ранени. Земетресението бе усетено и в съседни държави, сред които Грузия и Сирия. Сподели:", "date": "2020.02.02", "title": "ТУРЦИЯ ПАК СЕ ЛЮЛЕЕ! 4,6 по Рихтер у комшиите"}
{"url": "https://pik.bg/%D0%B3%D1%80%D0%B8%D0%BF%D0%BD%D0%B0%D1%82%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%BE%D1%82%D0%BB%D0%BE%D0%B6%D0%B8-%D0%B5%D0%B4%D0%B8%D0%BD-%D0%BA%D1%83%D0%BF-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%BB%D0%B5%D0%BD%D0%B8%D1%8F-%D0%BD%D0%B0-%D0%BA%D1%83%D0%BA%D0%BB%D0%B5%D0%BD%D0%B8%D1%8F-%D1%82%D0%B5%D0%B0%D1%82%D1%8A%D1%80-%D0%B2-%D1%8F%D0%BC%D0%B1%D0%BE%D0%BB-news902520.html", "text": "Заради обявената в Ямбол и съседните области грипна ваканция, десетки представления на държавния куклен театър \"Георги Митев“ са отменени. За след седмица се отлага и премиерното представление на трупата, което трябваше да се играе в събота. Спектакълът \"Дядовата ръкавичка“ на режисьора Съби Събев ще се играе на 8 февруари заради грипната ваканция на учениците, поясни директорът на театъра Елена Дойчева. \"Продължават да падат за вторник, сряда трябваше да пътуват актьорите, защото почти навсякъде е обявена тази грипна ваканция. А ние нямаме ли представления нямаме приходи“, оплака се тя пред БНР. Не е ясно какви ще са финансовите загуби заради отменените представления. Според Елена Дойчева, за да може да се издържа театърът, представления трябва да има всеки ден. \"Затова се налагат и тези пътувания, тъй като не можем да играем само в Ямбол. Ние сме от театрите, които са принудени да пътуват, за да можем да успяваме“, завърши тя. Сподели:", "date": "2020.02.02", "title": "Грипната ваканция отложи един куп представления на кукления театър в Ямбол"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%B8%D0%B0%D1%80%D0%BA%D0%B0%D1%82%D0%B0-%D0%BD%D0%B0-%D0%B1%D1%81%D0%BF-%D1%81%D1%82%D0%B0%D0%BD%D0%B0%D0%BB%D0%B0-%D0%BA%D1%83%D1%80%D0%B1%D0%B0%D0%BD-%D0%BD%D0%B0-%D0%BE%D0%B6%D0%B5%D1%81%D1%82%D0%BE%D1%87%D0%B5%D0%BD%D0%B0-%D0%B1%D0%B8%D1%82%D0%BA%D0%B0-%D0%BC%D0%B5%D0%B6%D0%B4%D1%83-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8-%D0%BA%D0%B8%D1%80%D0%B8-news902330.html", "text": "Ожесточен конфликт се вихри в момента между лидера на БСП Корнелия Нинова и нейния заместник Кирил Добрев. Двамата не могат да си поделят властта и да се разберат кой да води бащина дружина, съобщиха пред ПИК информирани източници от столетницата. Истериите около предстоящия на 26 април пряк избор за председател стигнали да невиждани размери. Кирил Добрев работел за увеличаване на членския състав на БСП. В момента реалните членове са 30 хил. Добрев обаче работел те да набъбнат до 115 - 120 хил. лв. Това става, както вече ПИК писа, като се записвали социалнослаби и им се плащал членския внос. При толкова много членове, на прекия избор трябвало да гласуват близо 60 хил. души, за да бъде той легитимен. А това нямало как да стане. Кирил Добрев целял точно провал на прекия избор, който да дискредитира Корнелия Нинова и да му отвори път към лидерското място. Корнелия Нинова пък работела точно напротив - за намаляване на членския състав на БСП. Тя пращала свои хора по организациите в страната да карат председателите да намаляват наполовина членския състав. Нинова разбрала за пъклените планове на Кирил Добрев и затова уволнила пиарката си Бояна Бозаджиева, която, според наши източници, е близка до Кирил Добрев. Уволнението на Бозаджиева се оказало далеч по-лесно от прогонването на Кирил Добрев, защото той контролира организационния отдел. И без него няма кой да организира вътрешнопартийните избори. Кирил Добрев никога не е криел амбициите си да стане лидер на БСП. Но нямал шанс да изпълни мечтата си чрез пряк избор, защото не е обичан от членската маса. Затова след провала им, оставал вариантът да се върне старото статукво - лидер да се избира на конгрес. А форумът е насрочен за 9 май. На конгреса Кирил Добрев имал по-големи шансове, след като местните организации пратят за делегати на форума подкрепящи го хора. Тази война обаче може да доведе провал и на двамата, според наши източници. И тогава ще се отвори път на други хора, които имат подкрепа за председателското място на БСП. Сред тях са Красимир Янков и Валери Жаблянов. До вчера Бояна Бозаджиева правила планьорки в партийната телевизия на БСП. Журналистите днес с изненада узнали, че тя е махната. До последно Корнелия Нинова пренебрегвала Бояна Бозаджиева. А тя пък се надявала да стане шеф на телевизията. Сега обаче не се знае кой ще оглави партийната медия. Сподели:", "date": "2020.02.02", "title": "САМО В ПИК: Пиарката на БСП станала курбан на ожесточена битка между Корнелия Нинова и Кирил Добрев за лидерския пост"}
{"url": "https://pik.bg/%D0%BA%D1%83%D0%B1%D1%80%D0%B0%D1%82-%D0%BF%D1%83%D0%BB%D0%B5%D0%B2-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D1%89%D0%B5-%D0%BF%D0%BE%D0%B1%D0%B5%D0%B4%D1%8F-%D0%B4%D0%B6%D0%BE%D1%88%D1%83%D0%B0-news902577.html", "text": "Къде и кога ще бъде зрелищната битка между Кубрат Пулев и Антъни Джошуа? И двамата боксьори очакват споразумението между техните мениджъри да стане факт. Преди три седмици Кобрата започна подготовка на Националната спортна база „Белмекен”. „Най-важното е да взема световната титла. Имам много сила и енергия. Ще победя Джошуа. И ще го победя много силно\", категорично заяви Пулев пред Нова телевизия. Боксовите мениджъри на двамата боксьори имаха срок до 31 януари да се споразумеят къде да се проведе мачът. Международната боксова федерация удължи срока до 14 февруари. Преговорите са в разгара си, а едни от спряганите дестинации за провеждане на мача са Великобритания, Турция и Катар. Боксовият сблъсък между Кобрата и Джошуа би трябвало да се проведе в края на май или началото на юни. „5 месеца са напълно достатъчни, за да се подготвя. След последния ми мач прекъснах сериозните тренировки. Имах нужда от почивка. Влизам във форма много бързо. Трябва да изчистя грешките, които допусках”, каза Кобрата. През 2014 г. Кубрат Пулев загуби от Владимир Кличко в мач за световната титла, а през 2017 г. контузия го отказа от двубой именно срещу Джошуа. Сподели:", "date": "2020.02.02", "title": "Кубрат Пулев категоричен: Ще победя Джошуа"}
{"url": "https://pik.bg/%D0%BF%D1%80%D0%B8%D0%B1%D0%B8%D1%80%D0%B0%D1%82-%D1%81-%D0%B2%D0%BE%D0%B5%D0%BD%D0%BD%D0%B8%D1%8F-%D1%81%D0%BF%D0%B0%D1%80%D1%82%D0%B0%D0%BD-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%BA%D0%B8%D1%82%D0%B0%D0%B9-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81%D1%82%D1%83%D0%B4%D0%B5%D0%BD%D1%82%D0%B8-news902586.html", "text": "Българските студенти, които бяха евакуирани от Китай със самолет на френските авиолинии, ще бъдат транспортирани с военния самолет \"Спартан\" към България, съобщава БГНЕС.Те ще бъдат поставени под 14-двенва карантина във Военномедицинска академия. В събота правителството обяви четвърта от общо пет степени на опасност заради коронавируса, което означава предупреждение за преустановяване на пътуванията в Китай (освен при крайна необходимост). Всички граждани, които се връщат от Китай или държава, където има коронавирус, ще бъдат подложени на 14-дневна карантина. На летищата ще бъдат монтирани термокамери, които да проверяват състоянието, а при явни симптоми хората ще бъдат транспортирани до лечебните заведения, подготвени за прием на заразени пациенти. През изминалата нощ СЗО съобщи, че е регистриран и първият случай на смърт, причинена от коронавируса извън Китай. Това се е случило във Филипините, където е починал 44-годишен мъж от Ухан. Починалият е един от двамата пациенти на територията на Филипините, за който беше потвърдено, че е заразен. Смъртта му е настъпила късно на 1 февруари. На 31 декември 2019 г. китайските власти информираха Световната здравна организация за огнище на неизвестна пневмония в град Ухан, разположен в централната част на страната. Експертите установиха причинителя на заболяването - коронавирусът 2019-nCoV. СЗО квалифицира случващото се като глобална заплаха за общественото здраве с международно значение Според последните данни общият брой на заразените в Китай достигна 14 370 души, 304 починаха, 328 бяха изписани от болници. Броят на заразените извън Китай надхвърли сто души. Сподели:", "date": "2020.02.02", "title": "Прибират с военния \"Спартан\" евакуираните от Китай български студенти"}
{"url": "https://pik.bg/%D0%BA%D0%B8%D1%82%D0%B0%D0%B9-%D0%B7%D0%B0%D1%82%D0%B2%D0%BE%D1%80%D0%B8-%D0%BE%D1%89%D0%B5-%D0%B5%D0%B4%D0%B8%D0%BD-%D0%B3%D1%80%D0%B0%D0%B4-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81%D0%B0-news902644.html", "text": "Китай блокира още един голям град, далеч от епицентъра на коронавирусната епидемия, докато броят на смъртните случай нарасна до 304, а във Филипините беше съобщено за първия починал извън Китай, предава AFP . Последните събития допринесоха за задълбочаване на тревогата относно потенциала на вируса да се разпространи все по-бързо и по-бързо, тъй като правителствата по света затвориха границите си пред хора от Китай. Борейки се да овладеят вируса, властите на практика затвориха източния град Уънчжоу в неделя - на около 800 километра от Ухан, метрополията, в основата на епидемията Откакто се появи в Ухан в края на миналата година, коронавирусът е заразил близо 14 500 души в Китай и достигна до 24 страни. Повечето от заразените в чужбина са хора, пътували до Ухан, индустриален център с 11 милиона жители или от околните райони на провинция Хубей. Сподели:", "date": "2020.02.02", "title": "Китай затвори още един град заради коронавируса"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-%D0%B7%D0%B0-%D1%81%D1%8A%D0%B4%D0%B5%D0%B9%D1%81%D1%82%D0%B2%D0%B8%D0%B5%D1%82%D0%BE-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0-%D0%B8%D0%B7%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0-news902647.html", "text": "Министър-председателят Бойко Борисов изпрати писмо до президента на Френската република Еманюел Макрон, в което от името на българското правителство и от свое име изразява огромна признателност за съдействието, което Франция оказа за извеждането на двамата български граждани от град Ухан, Китай, на борда на френския самолет. „Българските граждани ще запазят топъл спомен за решителните действия на Франция, за проявената изключителна съпричастност и солидарност в този труден за цялата международна общност момент, в който тя помогна за спасяването от коронавируса на гражданите на десетки държави“, изтъква още премиерът Борисов в писмото си до френския президент Макрон. Сподели:", "date": "2020.02.02", "title": "ПЪРВО В ПИК: Борисов благодари на Макрон за съдействието на Франция за извеждането на българите от Ухан"}
{"url": "https://pik.bg/5-%D0%BD%D0%B5%D1%89%D0%B0-%D0%BE%D1%82-%D0%B2%D1%8A%D0%BD%D1%88%D0%BD%D0%B8%D1%8F-%D0%B2%D0%B8%D0%B4-%D0%BD%D0%B0-%D0%BA%D0%BE%D0%B8%D1%82%D0%BE-%D0%B6%D0%B5%D0%BD%D0%B8%D1%82%D0%B5-%D0%BE%D0%B1%D1%80%D1%8A%D1%89%D0%B0%D1%82-%D0%B2%D0%BD%D0%B8%D0%BC%D0%B0%D0%BD%D0%B8%D0%B5-news902544.html", "text": "Първото впечатление е много важно. На коледното парти или по празниците, може да срещнете жена, която да привлече вниманието ви. Независимо дали всичко ще е случайност или ще имате уговорка, трябва да се погрижите за детайлите, защото за разлика от мъжете, представителките на нежния пол няма да пропуснат нищо от външния ви вид. Преди да отидете на купона или вечерята, няколко дни преди това се погрижете за вашата визия. Първо се погледнете в огледалото и помислете дали има нещо, което може да промените. Не е нужно да се подстрижете по последните модни тенденции, а просто да обърнете внимание на някои стърчащи косъмчета, които сте оставили да растат свободно. Да, сигурно ще кажете, че мъжете, които си скубят веждите или ходят при специалист, за да им ги оформи, са с различна сексуална ориентация. Но това твърдение въобще не е вярно. Ще направите по-добро впечатление, ако от носа и ушите ви не се подават косми. Огледайте и бузите си и ако не можете да се справите с пинсетата, потърсете помощ на професионалист. Помислете за подстрижка, ако скоро не сте посещавали фризьора си и косата ви е по-дълга от обичайното. Жената, с която излизате със сигурност ще забележи, ако имате „обрасъл“ врат и свръхголеми бакенбарди. Жените предпочитат по-поддържани мъже. Избръснатата брада и новата прическа със сигурност няма да останат незабелязани. Заставайки срещу вас, жената ще се фокусира върху устните ви. Според читатели на WomansHealth, първото нещо, което дамите забелязват у един мъж, отивайки на среща, е усмивката и неговите зъби. Тя едва ли ще иска да ви целуне, ако те са жълти или има останала храна между тях. Освен миенето с четка и паста за зъби, може да помислите и за избелване. Дръжте пакетче дъвки в себе си. Може да ги използвате ежедневно, особено ако пушите непосредствено преди срещата. Също така, ако ядете нещо преди да се видите, се погрижете за дъха си. Някои жени са прекалено стриктни към външния си вид. Те ходят редовно на коламаска или се епилират. Ето защо им прави впечатление, ако от деколтето на пуловера или ризата се подава „гъста растителност“. Не е казано, че трябва да се подложите на коламаска само заради това, че имате шанс да преспите с една жена, но все пак, ако до момента сте били необвързан, трябва да се погрижите за някои свръхокосмени части по тялото. Ако нещата се развиват нормално и чувствата са взаимни, на нея ще ѝ е много по-приятно да ви докосва, ако подрежете или обръснете гърдите си. Има мъже, които са с прекалено груби ръце заради своята професия. Използването на строителни материали, например, може да изсуши и раздразни кожата, но за това има специални кремове, които да овлажнят и омекотят. Винаги при среща двама души се здрависват. Подавайки ръка веднага може да усетите реакцията по изражението ѝ на лицето. На никоя жена няма да ѝ е приятно да държи ръка, която направо драска. Погрижете се не само за хидратирането на кожата на ръцете, но и за състоянието на ноктите. Трябва да премахнете мръсотиите под тях и да ги изрежете внимателно с нокторезачка. Ако някои плочки се разслояват и чупят, идете на маникюрист или си купете пила, с която да ги оформите по-добре. Тук няма спор, разминавайки се с една жена на улицата, тя може да познае с какъв парфюм сте. Естествено, ако миришете на пот, цигари или разни други миризми, по-скоро ще отблъснете тази, която харесвате, отколкото да я привлечете. Взимайте душ редовно и ползвайте дезодорант или ролон против изпотяване. А при избора на парфюм, заложете на по-леките аромати. Прекалено силната миризма също не е препоръчителна, затова не изпръсквайте целия флакон. Сподели:", "date": "2020.02.02", "title": "5 неща от външния вид, на които жените обръщат внимание"}
{"url": "https://pik.bg/%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%B5%D1%81-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D1%82%D0%B5%D1%85%D0%B5%D1%80%D0%B0%D0%BD-news902588.html", "text": "Върховният представител на ЕС за външната политика и политиката на сигурността Жозеп Борел се очаква да посети Техеран на 3 февруари (понеделник). Това става ясно отк официално съобщение на Министерството на външните работи на Иран, цитирано от „Франс Прес” и „Фокус”. „Борел ще посети Иран за първи път, след като встъпи в длъжност в началото на декември. Той ще се срещне с министъра на външните работи на Иран Мохамад Джавад Зариф и други висши ирански служители“, заяви говорителят на иранското външно министерство Абас Мусави. Той не даде подробности за това кога ще пристигне Борел или колко време ще остане в страната. Посещението му идва на фона на засилено напрежение между Иран и Запада заради ядрената програма. Сподели:", "date": "2020.02.02", "title": "Върховният представител на ЕС ще посети Техеран"}
{"url": "https://pik.bg/%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BC%D1%8A%D0%B6-%D1%80%D1%8A%D0%B3%D0%B0-%D0%BD%D0%B0%D1%80%D0%B5%D0%B4-%D1%81-%D0%BD%D0%BE%D0%B6-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B3%D0%BE-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news902654.html", "text": "Според информациите са пострадали най-малко трима души. Видях хора, които бягаха и крещяха, паниката беше огромна, всичко стана много бързо\", разказа той пред камерите на английските телевизии. Най-малко трима са били намушкани с нож в Стрейтам, Южен Лондон, а нападателят е бил застрелян от полицията, която описва инцидента, като свързан с тероризма, предава \"Скай\". Столичната полиция написа в социалнатъа мрежа Туитър: \"Човек е застрелян от въоръжени офицери в Стрейтам. На този етап се смята, че има намушкани хора. Обстоятелствата се оценяват. Инцидентът е обявен за терористичен\". Сподели:", "date": "2020.02.02", "title": "ТЕРОРИЗЪМ В ЛОНДОН! Мъж ръга наред с нож, застреляха го (ВИДЕО/СНИМКИ/ОБНОВЕНА)"}
{"url": "https://pik.bg/%D0%BC%D0%B0%D1%80%D0%B5%D1%88%D0%BA%D0%B0-%D0%B1%D0%B0%D1%80%D0%B4%D0%B5%D0%BC-%D1%81-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5---%D0%B7%D0%B0%D1%89%D0%BE-%D0%B8%D0%B7%D0%BE%D1%81%D1%82%D0%B0%D0%B2%D0%B8-%D0%BD%D0%B5%D0%B2%D1%80%D1%8A%D1%81%D1%82%D0%BD%D0%B8%D1%8F-%D1%81%D0%B8-%D1%81%D0%B8%D0%BD-news902589.html", "text": "През 2019 г. моделът Марешка Бардем се размина на косъм от смъртта заради катастрофа. Днес обаче тя е загърбила лошото минало и дори се опитва да пробие в музикалния бизнес. „Доста често пътувам по магистралата по пътя Варна-София. Карах в лява лента със 140 км/ ч. В един момент от дясната лента ми пресече пътя една кола. За да не се ударим, се опитах да отида в дясна лента, но там имаше камион. Изгубих контрол над колата и се блъснах в дърво. Имах хематом в главата”, сподели пред Нова телевизия Марешка. Тя допълни, че след инцидента е разбрала на кого наистина му пука за нея. Марешка разкри и драматични подробности около раздялата с детето й. \"Не съм виждала четвърта година сина ми. Той вече трябва да е на пет. Опитвам се да се свържа с баща му, те ме псуват... Като малка се омъжих за чеченец, имахме дете. На 18 години го родих. Но се разведох с баща му, а по законите на Чечня майката няма права над детето след развода\", сподели тя. \"Понякога като ме питат за детето ми, все едно не го е имало, все едно не съм го раждала, все едно е една легенда. Просто се опитвам да не го мисля, за да не влизам в депресия. Винаги трябва да си силен. Животът не е лесен. Той е даден само за силни хора\", заяви красавицата. Тя заяви, че никой няма право да я упреква за постъпките й, нито за живота й: \"Синът ми е на пет, скоро ще стане на шест. Когато го видя, ще му кажа, че съм му майка. Защото на детето ми са му казали, че съм умряла. Страхувам се от тази среща. Доста хора ме плюят и ми казват - какво ти пука за детето, ходя да се снимам... Ама чакайте малко, бе, хора! Ходете там да ви насилват, да ви бият, да ви унижават, да бършете пода в 6 часа сутринта. Само ме плюят някакви хора, ама чакайте малко, влезте под кожата ми и тогава говорете каква съм, що съм\". Марешка Бардем заяви, че се е поучила от опита и грешките си. Тя подчерта, че не търси ничия подкрепа, иска да бъде самостоятелна и че вече е \"пораснала\". Сподели:", "date": "2020.02.02", "title": "Марешка Бардем с потресаващо разкритие - защо изостави невръстния си син"}
{"url": "https://pik.bg/%D1%83%D1%87%D0%B8%D1%82%D0%B5%D0%BB-%D0%BE%D1%82-%D0%B2%D1%80%D0%B0%D1%86%D0%B0-%D0%BE%D1%82%D0%BD%D0%B5%D1%81%D0%B5-%D1%81%D0%BE%D0%BB%D0%B5%D0%BD%D0%B0-%D0%B3%D0%BB%D0%BE%D0%B1%D0%B0-%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-news902556.html", "text": "Неуравновесен даскал от Враца бе наказан с глоба от 10 000 лв. за фалшив сигнал на тел.112, че в дома на родителите му има бомба, съобщава „Конкурент” Покъртителната случка е от 29 юли миналата година, когато около 22:33 часа Д.П. позвънил на тел. 112 и заявил, че в дома на родителите му има поставена бомба. Мигновено на мястото били изпратени екипи на полицията. При пристигането на униформените станало ясно, че в апартамента на родителите му няма никаква бомба и най-вероятно синът им е подал сигнала. Хората обяснили, че Д.П. ги бил посетил преди това и се скарали. Бащата пояснил, че синът му живее в същия блок, но в друг апартамент. Униформените отишли до апартамента на даскала и го видели, че стои пред входа с приятел и колега. Д.П. веднага си признал, че той е подал невярното съобщение, тъй като бил афектиран след скандал с родителите си и вместо да се саморазправя с тях се обадил на спешния телефон. Няколко дни след това Д.П., който има биполярно афективно разстройство, получил глоба в размер на 10 000 лв. за лъжата и мобилизирането на ресурсите на службите за спешно реагиране. В последствие той обжалвал наказателното постановление в районния съд във Враца, където магистратите намалили глобата му на 2 000 лв., тъй като си е признал, не е имал предишни провинения и има много добри характеристични данни. Решението подлежи на обжалване пред административния съд във Враца. Сподели:", "date": "2020.02.02", "title": "Учител от Враца отнесе солена глоба. Ето за какво"}
{"url": "https://pik.bg/%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D0%BE%D1%85%D0%B0%D0%BF%D0%B2%D0%B0%D1%82%D0%B5-%D0%B7%D0%B0-%D0%B4%D0%BE%D0%B1%D1%80%D0%BE-%D0%B7%D0%B4%D1%80%D0%B0%D0%B2%D0%B5-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-news902599.html", "text": "Изтощителните и крайно ограничителни диети през зимния период са вредни за здравето. Това обяви в неделя сутрин Федералната служба за надзор на защитата на правата на потребителите и благосъстоянието на човека на Русия, предаде ТАСС. \"За добро самочувствие е важно да се спазва балансираната диета, осигуряваща достатъчно протеини, мазнини, въглехидрати, витамини, минерали и фибри. Това може да се постигне, ако диетата съдържа продукти от всички групи (млечни продукти, месо, риба, зърнени храни, плодове, зеленчуци). Затова ограничаващите диети през зимата могат да окажат вредно влияние върху здравето\", заявиха представители на службата. Експертите препоръчват през зимата да избирате чести, питателни ястия на малки порции, като ежедневно трябва да се консумират няколко порции плодове - пресни цитрусови плодове, ябълки или круши, а също за разнообразие - и замразени или консервирани зеленчуци. Диетата трябва да включва тиква и кореноплодни зеленчуци (ряпа, цвекло, моркови и пащърнак). През зимата е особено важно в диетата да се комбинират протеини от растителни и животински източници. \"Ястия от месо, птици и риба, допълващи се с бобови растения и ядки. Изключването на животински протеин от менюто може да повлияе неблагоприятно на способността на организма да се съпротивлява на инфекциозни заболявания\". Бързата храна и сладкишите трябва да бъдат сведени до минимум през зимата. Консумацията на достатъчно течносит през целия ден - вода, чай и фрешове, гарантират добро здраве. Сподели:", "date": "2020.02.02", "title": "Какво да похапвате за добро здраве през зимата"}
{"url": "https://pik.bg/%D0%B2%D1%8A%D0%BD%D1%88%D0%BD%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%B4%D0%B2%D0%B0%D0%BC%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B8%D0%B7%D0%BB%D0%B5%D1%82%D0%B5%D0%BB%D0%B8-%D0%BE%D1%82-%D1%83%D1%85%D0%B0%D0%BD-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D1%85%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news902664.html", "text": "Двамата български граждани, заявили, че искат да напуснат китайския град Ухан във връзка с разпространението на новия короновирус, пристигнаха от Франция в България, съобщават от МВнР. Те кацнаха на летище „София“ на борда на военно-транспортния самолет „Спартан“, придружени по време на полета от екип на Военно-медицинска академия. Сънародниците ни ще останат под карантина във ВМА. Днес следобяд българите пристигнаха от Ухан в град Истр, Франция, на борда на френски самолет, с който в рамките на общоевропейска операция от Ухан бяха изведени 251 души от различни националности. Министерството на външните работи чрез посолствата ни в Пекин и Париж, както и Генералното ни консулство в Шанхай, съдейства за заминаването на българските граждани от Китай и за успешното им пристигане в България. \"Общоевропейската операция по улесняване на чуждестранни граждани, включително и българските, да напуснат Ухан бе организирана от Франция в сътрудничество с властите на Китай\", се казва още в съобщението. Сподели:", "date": "2020.02.02", "title": "Външно министерство: Двамата български граждани, излетели от Ухан, пристигнаха в България"}
{"url": "https://pik.bg/%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B8%D1%80%D0%B0%D0%BD%D0%B8%D1%8F%D1%82-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87-%D1%82%D1%83-160%D0%BC-%D0%B8%D0%B7%D0%BF%D1%8A%D0%BB%D0%BD%D0%B8-%D0%BF%D1%8A%D1%80%D0%B2%D0%B8%D1%8F-%D1%81%D0%B8-%D0%BF%D0%BE%D0%BB%D0%B5%D1%82-news902624.html", "text": "Преминалият основна модернизация ракетоносец-бомбардировач Ту-160М осъществи първия си полет на летището на Казанския авиационен завод \"Горбунов\". Това съобщава ТАСС, позовавайки се на пресслужбата на ПАО \"Туполев\". От там уточняват, че самолетът е бил пилотиран от екипаж под ръководството на летеца-изпитател от Жуковската полетно-изпитателна база Анри Наскидянца. Полетът е бил осъществен на височина 1,5 хиляди метра и е продължил 34 минути. По време на полета са били изпълнени необходимите проверки на обновените системи и оборудвания. По данни на екипажа, полетът е преминал в щатен режим. През декември зам.-министърът на отбраната на Русия Алексей Криворучко заяви пред вестник \"Красная звезда\", че доставките на модернизираните стратегически бомбардировачи Ту-160М ще започнат през 2021 г. Сподели:", "date": "2020.02.02", "title": "Модернизираният бомбардировач Ту-160М изпълни първия си полет"}
{"url": "https://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D1%82%D0%B8%D0%B3%D0%BD%D0%B0%D1%85%D0%B0-%D1%84%D0%B8%D0%BD%D0%B0%D0%BB-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BE%D1%82%D0%B2%D0%BE%D1%80%D0%B5%D0%BD%D0%B0-%D0%BA%D1%83%D0%BF%D0%B0-%D0%B2-%D1%81%D0%BE%D1%84%D0%B8%D1%8F-news902652.html", "text": "За организирането на Европейската купа тази година и на Европейския шампионат през 2022 г. Министерският съвет на Република България отпусна допълнителни средства по бюджета на ММС в размер на 2 300 000 лева. Даниел Дичев получи лекарска забрана да излезе срещу Борис Георгиев във финала на Европейската купа по джудо за мъже в София. Двамата наши състезатели стигнаха до исторически финал за България в този спорт, след като спечелиха категорично двубоите си в категория до 100 кг. До днес никога в историята на турнир \"Освобождение\" (настоящата Европейска отворена купа) и в състезание на международно ниво, двама българи не са спорили за златото в една категория. Дичев стисна зъби след получена травма на турнира в Тел Авив и записа три поредни победи в столичната зала \"Арена Армеец\". Предвид състоянието му се прецени да не участва във финала и да запази сили за \"Гран при\" в Париж следващата седмица. Специалистите са категорични, че среброто за него е с цената на злато. Неговият сънародник Борис Георгиев излезе сам на тепиха и бе обявен за победител. Той прибави ценни 100 точки за ранглистата за Олимпийските игри в Токио. Европейската отворена купа беше открита от спортния директор на Европейския съюз по джудо Хрвойе Линди.. „Благодаря на българското правителство за подкрепата, която оказва на джудото както в България, така и в Европа. През 2022 година Вашата страна ще приеме Европейския шампионат за мъже и жени, благодаря Ви за това. Пожелавам на всички състезатели и треньори успех по пътя им към Токио“, каза в приветствието си Линди. Сподели:", "date": "2020.02.02", "title": "ИСТОРИЧЕСКО! Двама българи стигнаха финал на Европейската отворена купа в София"}
{"url": "https://pik.bg/%D1%84%D1%80%D0%B0%D0%BD%D1%86%D0%B8%D1%8F-%D1%89%D0%B5-%D1%83%D0%B2%D0%B5%D0%BB%D0%B8%D1%87%D0%B8-%D0%B1%D1%80%D0%BE%D1%8F-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%81%D0%B8-%D0%B2-%D1%81%D0%B0%D1%85%D0%B5%D0%BB-news902619.html", "text": "Броят на френските военни в африканския регион Сахел ще бъде увеличен с 600 души - от 4 500 на 5 100 души. Такова решение е взето от президента на Франция Еманюел Макрон. Това заяви министърът на отбраната на Франция Флоранс Парли, цитирана от РИА „Новости” и „Фокус”. Отбелязва се, че такова решение е прието след среща на държавните ръководители на Нигер, Мали, Буркина Фасо, Мавритания, Чад и Франция във френския град По през януари. „Голяма част от подкреплението ще бъде разположена в така наречената зона „три граници“ между Мали, Буркина Фасо и Нигер. Друга част от тези подкрепления ще бъде разположена в петте африкански страни, за да ги придружава по време на битка“, се казва в комюникето на ръководителя на френското министерство на отбраната. Сподели:", "date": "2020.02.02", "title": "Франция ще увеличи броя на военните си в Сахел"}
{"url": "https://pik.bg/%D0%BE%D1%82-%D0%BA%D1%80%D0%B5%D0%BC%D1%8A%D0%BB-%E2%80%9E%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B2%D0%B5%D0%BA%D0%B0%E2%80%9C-%D0%BD%D0%B5-%D1%81%D1%8A%D0%BE%D1%82%D0%B2%D0%B5%D1%82%D1%81%D1%82%D0%B2%D0%B0-%D1%81%D1%8A%D0%B2%D1%81%D0%B5%D0%BC-%D0%BD%D0%B0-%D1%80%D0%B5%D0%B7%D0%BE%D0%BB%D1%8E%D1%86%D0%B8%D0%B8%D1%82%D0%B5-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD-news902626.html", "text": "Предложената от САЩ „сделка на века“ за разрешаване на палестинско-израелския конфликт не съответства напълно на резолюциите на Съвета за сигурност на ООН по този въпрос. Това заяви Дмитрий Песков, говорител на руския президент Владимир Путин, в интервю за предаването „Москва. Кремъл. Путин“ по телевизионния канал „Россия-1“, предава ТАСС, цитирана от „Фокус”. „Съществува цял набор от съответни резолюции на Съвета за сигурност на ООН -  отбеляза представителят на Кремъл. - С просто око се вижда, че някои положения на този план не съвсем съответстват на резолюциите на Съвета за сигурност“. Песков също така отбеляза, че реакцията на Палестина на „сделката на века“ ни кара да се замислим за жизнеспособността на този план на САЩ. Сподели:", "date": "2020.02.02", "title": "От Кремъл: „Сделката на века“ не съответства съвсем на резолюциите на Съвета за сигурност на ООН"}
{"url": "https://pik.bg/%D0%BA%D0%BC%D0%B5%D1%82-%D0%B4%D0%B0%D0%B4%D0%B5-%D0%BF%D0%BE%D0%B2%D0%B5%D1%87%D0%B5-%D0%BE%D1%82%D0%BF%D1%83%D1%81%D0%BA-%D0%BD%D0%B0-%D0%BD%D0%B5%D0%BF%D1%83%D1%88%D0%B0%D1%87%D0%B8%D1%82%D0%B5-news902627.html", "text": "Повече от две години служители на Община Смядово имат възможност да получат допълнителен отпуск, ако спрат да пушат през работно време. Това е записано в колективния трудов договор, поясни пред БТА Кюркчиев. Идеята бонус за непушач е на кмета Иванка Петрова. \"Забелязахме колеги, които честичко излизат за по една цигара - минутка, две, три, но те се натрупват. Чухме за една японска фирма, която предлага подобен бонус, и така идеята стана факт\" разказа Кюркчиев. Сред отказалите цигарите е и секретарят на общината Елка Кайкова. Тя е категорична, че при спирането на цигарите трябва да има стимул - какъвто е отпускът. \"Имаме и един човек, който само по време на работа не пуши. Имахме и хора, които опитаха и не успяха. Взеха си декларацията обратно\", допълни Иван Кюркчиев. 3 дни повече годишен отпуск ползват и всички непушачи в администрацията, а това са почти 70%. С три дни повече отпуск ползват седем служители на общинска администрация в Смядово, които са се отказали напълно тютюнопушенето. Това съобщи зам.-кметът на общината Иван Кюркчиев. Идеята за допълнителен 2-дневен отпуск за непушачи лансираха наскоро от ВМРО. В Малката коалиция вече има постигнат консенсус, че подобна мярка би има стимулиращ характер. Идеята цели да няма дискриминация между пушачи и непушачи. \"Работниците, които пушат, излизат извън работните помещения и получават нерегламентирана почивка на всеки час-два. По думите му по този начин се поставят под дискриминационни условия останалите работници, които са непушачи\", обясни Александър Сиди. От бизнеса обаче веднага контрираха, че са против подобна промяна в закона. Работодателите акцентират върху това, че пушач, който излиза да пуши за няколко минути всъщност може да е доста по-продуктивен от този, който не пуши, не излиза често, но и не работи толкова усърдно. Сподели:", "date": "2020.02.02", "title": "Кмет даде повече отпуск на непушачите"}
{"url": "https://pik.bg/%D0%B2%D1%8A%D0%BD%D1%88%D0%BD%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BE%D1%82-%D1%83%D1%85%D0%B0%D0%BD-%D1%81%D0%B0-%D0%BA%D0%B0%D1%86%D0%BD%D0%B0%D0%BB%D0%B8-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%BF%D1%80%D0%B0%D1%82%D0%B8-%D0%B2%D0%BE%D0%B5%D0%BD%D0%BD%D0%B8%D1%8F-%D1%81%D0%BF%D0%B0%D1%80%D1%82-news902646.html", "text": "Двамата български граждани, заявили, че искат да напуснат китайския град Ухан във връзка с разпространението на новия коронавирус, пристигнаха във Франция с френски самолет в рамките на общоевропейска операция. Самолетът се приземи на летище в град Истр, Южна Франция в 15:32 ч., българско време, на 2 февруари 2020 г. На борда на самолета има 251 пътници от десетки националности. Веднага след пристигането във Франция по нареждане на премиера Бойко Борисов е създадена организация българските граждани да бъдат доведени в България с военно-транспортния самолет „Спартан“, придружавани от медицински екип от Военно-медицинска академия. Те ще останат във ВМА под карантина. Очаква се военно-транспортният самолет „Спартан“ да излети, с двамата български граждани на борда за България, около 17 ч. българско време. Министерството на външните работи чрез посолствата ни в Пекин и Париж, както и Генералното ни консулство в Шанхай, съдейства за заминаването на българските граждани от Китай. Общоевропейската операция по улесняване на гражданите на съответните държави, включително и българските, да напуснат Ухан бе организирана от френските власти в сътрудничество с властите на Китай. Сподели:", "date": "2020.02.02", "title": "Външно министерство: Българите от Ухан са кацнали във Франция, Борисов изпрати военния \"Спартан\" с медици да ги прибере"}
{"url": "https://pik.bg/%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%BC%D0%B5-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-%D1%81%D0%B0%D0%BC%D0%BE-%D0%BE%D1%82-news902584.html", "text": "Треньорът на ЦСКА Милош Крушчич заяви, че е видял позитиви в играта на тима при загубата на \"червените\" с 0:2 от Яблонец в контролна среща. Проверката бе последна за \"армейците\" в Испания, където тимът не успя да вкара попадение в спарингите, пише \"Топспорт\". \"Може да сме недоволни само от резултата\". \"Имаше повече положителни неща срещу един труден съперник\". \"Що се отнася до резултатите, наистина не са това, което искаме. Направихме силна подготовка обаче, работихме здраво...\". \"Работата ми е да сме професионални и последователни в подготовката си...\" \"За момента не искам да коментирам никакви спекулации около моето бъдеще\", гласят фрази на наставникът на ЦСКА. Сподели:", "date": "2020.02.02", "title": "Наставникът на \"армейците\": Може да сме недоволни само от..."}
{"url": "https://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B2%D0%B0-%D0%BF%D1%8A%D1%80%D0%B2%D0%B8%D1%8F%D1%82-%D0%B5%D1%82%D0%B0%D0%BF-%D0%BE%D1%82-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D1%83%D0%BB-%D0%BF%D0%B5%D1%82%D1%8A%D1%80-%D0%B4%D0%B5%D1%80%D1%82%D0%BB%D0%B8%D0%B5%D0%B2-%D0%B2-%D0%BB%D1%8E%D0%BB%D0%B8%D0%BD-news902559.html", "text": "Приключва първият етап от строителството на бул. \"Петър Дертлиев\" в столичния квартал \"Люлин\", съобщава БНР. Пробивът, който ще свързва булеварда и кръговото на Околовръстнния път и магистрала \"Струма\", ще бъде изграден на два етапа. В момента се очаква разрешение за започване на строителните работи по втория етап. Миналата седмица е приключила и процедурата по отчуждаване на последния имот по трасето, съобщиха от Столичната община. Новият път ще има по две платна за движение в посока, които ще са с ширина по седем метра. Ще бъдат изградени и тротоари от двете страни. Участъкът е дълъг около 400 метра и се очаква значително да облекчи трафика в тази част на София, каза кметът на \"Люлин\" Милко Младенов. \"Този пробив е мечтан за люлинчани. Макар че има и настроение и от другата посока, че ще бъде шумно около блоковете, през които  така или иначе трасето ще мине. Тази връзка е жизнено необходима не само за  \"Люлин\", тя е за цяла София\", коментира Младенов. Той добави, че след приключване на строителните работи по пробива ще започне и цялостно преасфалтиране на булевард \"Петър Дертлиев\" в участъка до  булевард \"Царица Йоана\". \"Поетапно преасфалтиране ще е необходимо, защото той ще се натовари доста повече, но  пък за наше облекчение ще разтовари входовете на булевард \"Сливница\" и на булевард \"Христо Иванов\", заяви още кметът на „Люлин”. Строителството на пробива на булевард \"Петър Дертлиев\" е на стойност 2 200 000 лв. и се очаква да приключи до края на годината. Сподели:", "date": "2020.02.02", "title": "Приключва първият етап от строителството на бул. \"Петър Дертлиев\" в \"Люлин\""}
