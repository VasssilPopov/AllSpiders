{"url": "http://pik.bg/2017-%D0%B3-%D0%B5-%D0%BD%D0%B0%D0%B9-%D1%82%D0%BE%D0%BF%D0%BB%D0%B0%D1%82%D0%B0-%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B0%D1%82%D0%B0-%D0%BE%D1%82%D0%BA%D0%B0%D0%BA%D1%82%D0%BE-%D1%81%D0%B5-%D0%B2%D0%BE%D0%B4%D0%B8-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-news698655.html", "text": "2017 година е втората най-топла на планетата, откакто се води статистика, съобщи американско Национално управление по изследване на океаните и атмосферата (NOAA). Средната температура на сушата и водата е била с 0,87 градуса по Целзий по-висока от средните стойности за XX век, отчитат учените. Най-топлата досега година в историята е 2016 г., когато е отчетена температура с 0,99 градуса Целзий по-висока от средните стойности. От управлението съобщават още, че изминалият септември е бил четвъртият най-горещ, откакто се води статистика. Управлението води статистика за глобалните температурни рекорди на сушата и водата от 1880 г. насам.", "date": "2017.10.19", "title": "2017 г. е най-топлата на планетата, откакто се води статистика"}
{"url": "http://pik.bg/%D0%B5%D0%B4-%D1%88%D0%B8%D0%B9%D1%80%D1%8A%D0%BD-%D1%81%D0%BF%D0%B8%D1%80%D0%B0-%D0%B0%D0%BB%D0%BA%D0%BE%D1%85%D0%BE%D0%BB%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-news698654.html", "text": "Ед Шийрън реши, че ако спре алкохола, ще възстанови по-бързо от катастрофата, съобщи в. \"Мирър\". След като претърпя злополука с колело в Лондон и счупи китката на дясната си ръка и нарани лакътя на лявата, певецът бе принуден да отмени концертите от предстоящото си турне в Азия. „Оказва се, че ако пия, ще забавя възстановяването си, затова спирам!“, заяви певецът, който се надява да се върне на сцената след около месец. Травмите принудиха певеца да отмени датите на концертите си в Тайпе, Осака, Сеул, Токио и Хонг Конг, първата от които е на 22 октомври. Спомняйки си за катастрофата си, Шийрън разкри, че не е осъзнал колко ранен е бил непосредствено след сблъсъка. \"Станах и се върнах вкъщи, след което си легнах. Сутринта се събудих със силна болка и отидох в болница\", спомня си той. Певецът сподели, че му е тежко, защото не е в състояние да отговори на имейлите и писмата, които притеснени близки и приятели са му изпратили.", "date": "2017.10.19", "title": "Ед Шийрън спира алкохола след катастрофата"}
{"url": "http://pik.bg/%D0%BE%D0%B1%D1%80%D0%B0%D1%82-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D0%BA%D0%B0%D0%BD%D0%BE%D0%B2-%D0%B8-%D0%B1%D0%BE%D0%B3%D0%B4%D0%B0%D0%BD%D1%81%D0%BA%D0%B0-%D0%BF%D1%80%D0%B5%D0%B4-%D0%BF%D1%80%D0%BE%D0%B2%D0%B0%D0%BB-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BC%D0%B8%D1%81%D0%BA%D0%B0%D1%82%D0%B0-%D1%8F-%D0%BF%D0%BE%D1%81%D0%B5%D1%87%D0%B5-%D1%82%D0%BE%D0%B2%D0%B0-%D0%B5-%D0%BB%D1%8A%D0%B6%D0%B0-news698710.html", "text": "Брачните сметки на Дани Петканов и Алекс Богданска май ще се окажат като в поговорката с кръчмаря. Майката на миската от Благоевград не даде съгласието си да се съчетае пред закона с Лудия репортер, който миналата година скъса с нея, унизявайки я пред цяла България. Годениците получиха възможността в телефонен разговор да поканят своите родители за сватбата им. Щом чу за какво я търси дъщеря й, майката на Алекс на секундата отказа да присъства по подобен фарс! \"С баща ти и двамата отказваме да дойдем. Извинявай, че ще го чуеш от мен! Но знаеш моето мнение по този въпрос. Ти влезе с едни думи, казваше ми едно, но не мисля, че това е действието, което трябва да направиш. Излезте от Къщата, поживейте и тогава решете това нещо. Това е толкова сериозно, че аз не знам как вие го решихте толкова лековерно\", нареди щерка си родителката. \"Ти осъзнаваш ли миналогодишния ужас, през който мина?! Сложили сте там розовите очила, но това е постъпка на 12-годишна тийнейджърка. Изглеждаш малко като лапни шаранче! Това, което искаш да направиш е лъжа, маме!\", допълни жената от другата страна на телефонната слушалка и тотално срина кандидат-госпожа Петканова.", "date": "2017.10.19", "title": "ОБРАТ! Сватбата на Петканов и Богданска пред провал! Майката на миската я посече: Това е лъжа, изглеждаш като лапни шаранче!"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%BA%D0%B0%D1%80%D1%83%D1%86%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D1%81%D1%8A%D1%81-%D0%B7%D0%B0%D0%BA%D0%BE%D0%BD-%D0%B7%D0%B0%D1%80%D0%B0%D0%B4%D0%B8-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news698658.html", "text": "От 1 януари е възможно да се забранят каруците из софийските улици. Това обаче ще се случи, ако депутатите приемат промени в Закона за движението по пътищата, а общинските съветници променят наредби, пише \"Монитор\". В момента в Столичната община работна група обсъжда как точно да бъдат регламентирани промените. Един от искащите забрана на конете в столицата, общинския съветник Симеон Славчев заяви, че по темата има консенсус между всички политически сили. Славчев заяви, че общинарите работят съвместно с депутатите и напълно реалистично от догодина да се забрани движението на каруците. „Всички районни кметове са на мнение, че трябва да се спрат каруците“, обясни Славчев и допълни, че това ще бъде в контекста на нещата за предстоящото председателство на страната на Съвет на Европейския съюз. В работната група обсъждат освен парична глоба, да се конфискуват и конете при неспазване на забраната. „В сега съществуваща наредба се иззема само каруцата. Знаем много добре, че тя може да бъде скована с подръчни материали за 15 минути, а животното, което я тегли е ценното“, обясни Славчев. Той заяви, че конете, които бъде отнети се предвижда да се ползват в програма за лечение на деца аутисти. Вчера се проведе и обществено обсъждане във връзка с предстоящите промени в Наредбата за обществения ред на територията на Столичната община. Изненадващо най-коментираната точка не беше забраната за употреба на алкохол в градинките и парковете, а проблема с шума в града. Пиенето на бира в парковете обаче беше с най-силен отзвук в обществото. Точката, която иска да ги забрани гласи, че се „забранява се употреба на алкохолни напитки по улици, тротоари, площади, градинки, паркове и др., водеща до нарушаване обществения ред и спокойствието на гражданите“. Един от вносителите на промените Иван Илиев обясни, че предстоят промени на точката, защото въпроса е дискусионен. „Възможно е целият текст да отпадне, защото той касае само конкретен казус, който води до нарушаване на обществения ред“, каза Илиев. Каква ще е съдбата с пиенето на алкохол в парка тепърва ще се изяснява. Вносителите ще разглеждат всяко едно конкретно предложение за промяна в наредбата и очакват до края на годината да са готови с изчистен текст на документа, който да бъде гласуван от Столичния общински съвет.", "date": "2017.10.19", "title": "Забраняват каруците в София със закон заради европредседателството"}
{"url": "http://pik.bg/%D0%BE%D0%BB%D0%B8%D0%BC%D0%BF%D0%B8%D0%BA-%D0%BC%D0%B0%D1%80%D1%81%D0%B8%D0%BB%D0%B8%D1%8F-%D1%81-%D0%BE%D0%B1%D1%80%D0%B0%D1%82-%D1%81%D0%BB%D0%B5%D0%B4-%D1%84%D0%B0%D0%BC%D0%BE%D0%B7%D0%B5%D0%BD-%D0%B3%D0%BE%D0%BB-%D0%B7%D0%B0%D0%BB%D1%86%D0%B1%D1%83%D1%80%D0%B3-%D1%81%D0%B5-%D1%81%D0%BF%D1%80%D0%B0%D0%B2%D0%B8-%D1%81-%D0%BA%D0%BE%D0%BD%D1%8F%D1%81%D0%BF%D0%BE%D1%80-%D0%BA%D0%B0%D1%82%D0%BE-%D0%B3%D0%BE%D1%81%D1%82-news698723.html", "text": "Отборът на Олимпик Марсилия направи обрат у дома срещу Витория Гимараеш в мач от Група “I” на Лига Европа. Френският гранд надви с 2:1 португалците, които излязоха напред в резултата след гол с глава на Рафаел Мартинс в 17-ата минута. В 28-ата Лукас Окампос сътвори страхотен гол със странична ножица за 1:1, а в 76-ата Максим Лопес получи топката в наказателното поле след атака отляво и с хубав шут опъна мрежаата. ОЛИМПИК МАРСИЛИЯ - ВИТОРИЯ ГИМАРАЕШ 2:1 0:1 Мартинс (17) 1:1 Окампос (28) 2:1 Лопес (76) В другия мач в групата Залцбург победи като гост с 2:0 Коняспор. Фредрик Гулбрандсен (5) и Мунас Дабур (80) бяха точни за австрийците, като трябва да се отбележи, че за второто попадение със сериозна вина бе стражът на турския тим. Австрийците са лидери в групата със 7 точки, предава Спортал. Марсилия е на втора позиция с 6, Коняспор е трети с 3 точки, а на дъното е Витория Гимараеш с една точка. 0:1 Гулбрандсен (5) 0:2 Дабур (80)", "date": "2017.10.19", "title": "Олимпик (Марсилия) с обрат след фамозен гол, Залцбург се справи с Коняспор като гост"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%BF%D0%BE%D0%BA%D0%B0%D0%BD%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D1%81%D1%82%D1%80%D0%B0%D0%BD%D0%B0%D1%82%D0%B0-news698713.html", "text": "Премиерът на Косово Рамуш Харадинай отправи покана към своя колега Бойко Борисов да посети Косово в удобно за него време, съобщиха от МВнР. \"Познавам много добри български строителни компании, които работят качествено тук. Познавам и много хора, завършили тук. Надявам се с визовата либерализация нашите граждани да открият красотите на българското Черноморие, за което съм чувал много добри отзиви, както и за зимните ви курорти\", заяви пред Захариева той. \"Благодаря на вас и на българското правителство за всичко, което сте направили за Косово. Когато обявихме независимост и търсехме нови приятели, вие бяхте там, благодаря ви. Вашата страна ще води ЕС от Нова година и вярвам, че ще се справите. Винаги ще бъдем насреща, когато пожелаете нашата подкрепа. Новото ни правителство е решено да продължи в посока към ЕС. Решени сме да поддържаме добри отношения с нашите съседи. Вярвам, че вашата позиция в Брюксел ще придвижи темата за Балканите в правилната посока\", приветства Захариева и нейният домакин - първият вицепремиер и министър на външните работи Беджет Пацоли. Президентът, премиерът и външният министър на Република Косово благодариха на българския вицепремиер и министър на външните работи Екатерина Захариева за подкрепата, която правителството ни оказва за европейската интеграция на Прищина. Българският първи дипломат е на двудневно работно посещение в Република Косово. С него тя завършва обиколката си на шестте държави от Западните Балкани, които желаят да се присъединят към ЕС и НАТО. \"Чувствам се в приятелска държава, а между приятели няма проблеми и винаги може да бъде намерено решение - заяви вицепремиерът Екатерина Захариева. България ще председателства съвета на ЕС и един от приоритетите ни е интеграцията на Западните Балкани. Убедени сме, че ако приятелите ни от 6-те страни от региона не са в ЕС, проектът \"Европа\" няма да е завършен. Реформите се правят заради вашите граждани, не заради Брюксел.\" \"На срещата на върха на ЕС през май догодина в София искаме съседите ни да получат не само политическа подкрепа, а ясен план за всяка една държава съобразно техните собствени заслуги. Понякога реформите изглеждат тежки, но си струва: от влизането ни в ЕС България утрои брутния си вътрешен продукт, имаме 4 на сто ръст на икономиката и под 6 на сто безработица\", добави Захариева. Трябва да използваме шанса, че пет държави, които подкрепят разширяването, ще председателстват Съюза - Естония, Австрия, България, Румъния и Хърватия, подчерта още Захариева. Първата й среща в Прищина бе с президента на републиката Хашим Тачи. \"Оценяваме и благодарим за подкрепата ви към Косово. Виждаме България като стратегически партньор и трябва допълнително да задълбочим сътрудничеството си в сферата на икономиката. Целта ни е НАТО и ЕС - осъзнаваме предизвикателствата, но нямаме друг път. Ще продължим диалога със Сърбия - искаме нормализиране на отношенията. Това ще помогне на по-бързата интеграция и на двете държави. Договорът ви с Република Македония бе страхотно послание за целия регион\", заяви Хашим Тачи. \"Нека не гледаме назад - в историята, а в бъдещето. Вносът и износът се повишават, но трябва да ги подкрепим още. Възложила съм на всички наши посланици да подпомагат българския бизнес. Имаме много компании, които са готови да инвестират в съседните страни, включително старт-ап фирми\", каза Захариева.", "date": "2017.10.19", "title": "Премиерът на Косово покани Борисов да посети страната"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BC%D0%B8%D1%80%D1%8F%D0%BD%D0%B8-%D1%81%D0%B5-%D1%81%D1%82%D0%B5%D0%BA%D0%BE%D1%85%D0%B0-%D0%B2-%D1%80%D0%B8%D0%BB%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-news698657.html", "text": "С Божествена Света литургия в Рилския манастир отбелязаха празника на Свети Иван Рилски, известен и като Отчовден. Литургията отслужи Негово преосвещенство Адрианополският епископ Евлогий. Хиляди богомолци от страната и чужбина пристигнаха в Светата обител, за да присъстват на честването. То бе съпроводено с литийно шествие, а началото на празника бе поставено още в сряда вечер с нощно бдение. Преподобни Иван Рилски Чудотворец е известен като закрилник на българския народ и основател на Рилската Света обител.", "date": "2017.10.19", "title": "Хиляди миряни се стекоха в Рилския манастир"}
{"url": "http://pik.bg/%D0%B5%D0%B2%D0%B5%D1%80%D1%82%D1%8A%D0%BD-%D0%B5-%D0%BD%D0%B0%D0%B9-%D0%B3%D1%80%D1%83%D0%B1-%D0%BE%D1%82%D0%B1%D0%BE%D1%80-%D0%B2%D1%8A%D0%B2-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-news698716.html", "text": "Арсенал Челси Ливърпул Манчестър Юнайтед Тотнъм Евертън беше определен за \"най-грубия\" отбор в историята на Висшата английска лига. Уебсайтът www.dirtyteams.co.uk използва система от точки, за да оцени клубовете за нарушенията на терена от началото на Висшата лига през 1992 година. Отборите получават 25 точки за червен картон, по пет за жълт картон и една точка за всеки извършен фаул. По тези показатели клубът на Мърсисайд натрупа общо 21211 точки в 962 мача и категорично заема първото място. Евертън е един от само шестте отбора, които са играли във всеки един сезон във Висшата лига заедно с , , , и . Спортал", "date": "2017.10.19", "title": "Евертън е най-груб отбор във Висшата лига"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE%D0%B5-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B4%D1%83%D0%BD%D0%B0%D0%B2%D1%81%D0%BA%D0%B0%D1%82%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%BD%D0%B0-%D0%B5%D1%81-%D0%B7%D0%B0-%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news698699.html", "text": "Заместник-министърът на регионалното развитие и благоустройството Деница Николова прие официално председателството на Стратегията на Европейския съюз за Дунавския регион за една година. Това стана по време на шестия Годишен форум на Дунавската стратегия, който се проведе на 18 и 19 октомври в унгарската столица Будапеща. Мотото на тазгодишния форум е „За сигурен, свързан и проспериращ Дунавски регион“ и в рамките на събитието бяха дискутирани теми, свързани с енергийната сигурност, развитието на регионалната инфраструктура и подобряването на свързаността на региона. „България поема огромното предизвикателство, но и отговорността, да ръководи паралелно две Председателства от ключово значение за Европейския съюз, заяви зам.-министър Николова, визирайки и предстоящото председателство на Съвета на ЕС през 2018 г. „България поема огромното предизвикателство, но и отговорността, да ръководи паралелно две Председателства от ключово значение за Европейския съюз, заяви зам.-министър Николова, визирайки и предстоящото председателство на Съвета на ЕС през 2018 г. Тя подчерта, че това прави националната задача още по-сложна, но отбеляза, че България има уникален шанс както да ръководи Европейския дневен ред, така и да обогати познанията си, да сподели практики и опит при разработването на политики, отчитайки и националните приоритети за икономически растеж, създаване на работни места, намаляване на регионалните различия и засилване на териториалното сближаване. „Дунавската макрорегионална стратегия е един от тези уникални подходи, предоставящи възможности за сътрудничество и изграждане на мрежи между държавите членки в региона на река Дунав. Стратегията въвежда и споделя като основен принцип \"Европа без граници\" - в това обединение имаме страни от ЕС, имаме такива, които са на етап предприсъединителен процес, имаме и държави извън ЕС“, каза тя. Дунавската стратегия е одобрена през 2011 г. Тя обхваща 14 държави и над 100 милиона души, което е една пета от населението на ЕС. Девет от страните са членки на Европейския съюз – Австрия, Германия, Чехия, Словакия, Словения, Унгария, Хърватия, България и Румъния, а останалите пет – Сърбия, Босна и Херцеговина, Черна гора, Република Молдова и Украйна, се намират в Дунавския басейн.  Стратегията залага на регионалния подход – насърчаване на съвместната работа между широк кръг от заинтересовани страни за справяне с общите предизвикателства, но без да се създават нови институции. В глобален план изпълнението на Дунавската стратегия трябва да превърне региона в привлекателно място за живеене, което предлага добри възможности за работа, чиста природа и богат културен живот. Фокусът е в сътрудничеството и оползотворяването на общите възможности като например доизграждане на транспортни връзки, намаляване на замърсяването и опасността от наводнения, ограничаване на зависимостта от доставчиците на енергия, справяне с демографските промени и др. Дунавската стратегията се основава на четири приоритета, наречени стълбове – свързаност, околна среда, изграждане на просперитет и устойчивост на региона. Те от своя страна съдържат 11 области на сътрудничество: „Мобилност и интермодалност“, „Устойчива енергия“, „Култура и туризъм“ в рамките на първия стълб, „Качество на водите“, „Управление на рискове“, „Биоразнообразие, ландшафти“, „Качество на въздуха и почвите“ във втория стълб, „Общество на знанието“, „Хора и умения“ и „Конкурентоспособност“ в третия и „Институционален капацитет и сътрудничество“ и „Сигурност“ в четвъртия. Всяка от областите има по две държави-координатори. България си партнира в приоритетната област 3 „Култура и туризъм“ с Румъния и по приоритетна област 11 „Сигурност“ с Германия. Целта на Стратегията е да се развие огромният икономически потенциал на река Дунав, втората по дължина река в Европа (2850 км), която свързва страните от Централна Европа с Черноморския регион, Южен Кавказ и Централна Азия. Една от конкретните ѝ задачи е подобряване на навигацията и корабоплаването, като се премахнат пречките пред плавателността на реката и се увеличат превозваните стоки с 20 % до 2020 г., сравнено с нивата от 2010 г.  Важен аспект в сътрудничество между дунавските държави е и опазването на биоразнообразието и околната среда. Долното течение на Дунав например е най-слабо развитата икономическа зона, но биоразнообразието в него е съхранено в най-голяма степен, докато в Горен Дунав са загубени 80% от разнообразието на видове и местообитания заради свръх индустриализация. Проблемът с управление на риска от наводненията също не познава граници и трябва да се решава с общи усилия. Важна е и конкурентоспособността на региона, която  може да се подобри чрез съвместни действия за подпомагане на малките и средните предприятия, създаването на клъстери, стимулиране на иновациите и изследователската дейност. Дунавският регион е една от най-перспективните туристически дестинации в Европа, тъй като на територията му има уникални природни дадености, които могат да привличат туристи от цял свят – това са например Трансгранични влажни зони, сред които езерата Кълъраш – Сребърна, Сухая – Комплекс беленски острови, Бистрец – Остров Ибиша. На територията на малка България има 9 обекта, включени в списъка на ЮНЕСКО за опазване на световното културно наследство: 2 природни и 7 архитектурни. Голяма перспектива има създаване на общи туристически продукти, общи културни коридори, културни маршрути, запознаване с местни занаяти и производства. Със Стратегията се цели тясно сътрудничество между държавите, така че оптимално да се използват всички налични средства за финансиране от ЕС. Дейностите намират подкрепа от различни финансови инструменти на ЕС: Европейските структурни и социални фондове, Европейско териториално сътрудничество, Хоризонт 2020, Програмата за конкурентоспособност на предприятията и МСП, Програмата за образование, младеж и спорт, Програмата за култура и аудиовизуалния сектор, механизмът за Свързана Европа и други.  От приемането на Стратегията през 2011 г. националният координатор на България е представител на политическия кабинет на министъра на регионалното развитие и благоустройството на ниво заместник-министър, с цел да се гарантира политическата ангажираност, необходима за успешна координация и напредък по нея. Председателството на България на Дунавската стратегия ще обхване една година – от октомври т.г. В рамките му са планирани работни формати, които ще бъдат организирани в първото шестмесечие на 2018 г. Водещите събития са Годишният форум и срещата на министрите през октомври 2018 г. Ключов фактор за справяне с екологичните, социално-икономическите и демографските предизвикателства е и регионалният туризъм, затова развитието му като генератор на икономически растеж ще е във фокуса на Седмия годишен форум на Дунавската стратегия, който ще се проведе на 18 и 19 октомври 2018 г. в София. Очаква се на него широко да се дискутират възможностите за привличане на публични и частни инвестиции в туризма, както и използването на финансови инструменти. Повече информация за Стратегията може да намерите на .", "date": "2017.10.19", "title": "България пое председателството на Дунавската стратегия на ЕС за една година"}
{"url": "http://pik.bg/%D1%82%D0%BE%D0%B2%D0%B0-%D1%89%D0%B5-%D1%81%D1%8A%D1%81%D0%B8%D0%BF%D0%B5-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%B0%D0%BB%D0%B5%D0%BA%D1%81-%D1%80%D0%B0%D0%B5%D0%B2%D0%B0-%D0%BF%D0%BE%D0%B4%D0%BE%D0%B7%D1%80%D0%B8%D1%82%D0%B5%D0%BB%D0%BD%D0%BE-%D0%BF%D1%8A%D0%BB%D0%BD%D0%B8%D1%87%D0%BA%D0%B0---%D0%BC%D0%B0%D0%B9-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-news698677.html", "text": "Алекс Раева подозрително е наедряла и изглежда като бременна. Бившата певица на Слави Трифонов, която в последните години се изявява основно като тв водеща, е качила поне 7-8 килограма, има ясно очертано коремче, видимо е наедряла и в бюста, което кара много хора да мислят, че очаква дете. От години се говори, че Алекс е правила аборт от бившия си шеф Слави Трифонов. Ако обаче този  път е бременна, 37-годишната певица най-вероятно ще задържи бебето. Това ще бъде пореден сърдечен удар по Дългия. Бившата му - балерината Мартина също се задоми и роди две деца на боксьора Коко. Най-голямата му любов - психоложката Маги също се реализира в личен план. В случай, че Алекс наистина е бременна, съдейки по външния й вид, би трябвало да е в третия или четвъртия месец. Това означава, че раждането се очаква през ранната пролет. Преди няколко месеца тя обяви, че има сериозна връзка с мъж, чиято самоличност отказа да разкрие, тъй като професията му нямала нищо общо със шоубизнеса и той не искал името му да се афишира. Бил неин познат от години, но любовта им пламнала след дълго време, което прекарали като приятели. Романтичната им връзка е от повече от година - напълно достатъчно, за да решат дали са готова да създадат и отгледат деца заедно, пише седмичник.", "date": "2017.10.19", "title": "ТОВА ЩЕ СЪСИПЕ СЛАВИ ТРИФОНОВ! Алекс Раева подозрително пълничка - май чака бебе"}
{"url": "http://pik.bg/%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-%D0%B8-%D0%B8%D1%80%D0%B0%D0%BD%D1%81%D0%BA%D0%B8%D1%8F%D1%82-%D0%B3%D0%B5%D0%BD%D0%B5%D1%80%D0%B0%D0%BB-%D0%BC%D0%BE%D1%85%D0%B0%D0%BC%D0%B0%D0%B4-%D0%B1%D0%B0%D0%B3%D0%B5%D1%80%D0%B8-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D0%B2%D0%BE%D0%B5%D0%BD%D0%BD%D0%BE-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%BC%D0%B5%D0%B6%D0%B4%D1%83-%D0%B4%D0%B2%D0%B5%D1%82-news698717.html", "text": "The Times of Israel. Сирийският президент Башар Асад се срещна с иранския армейски генерал Мохамад Багери, за да обсъдят военното сътрудничество между двете страни, предава Срещата на Асад и генерал Багери се е фокусирала върху двустранните отношения във всички сфери, но най-вече военното сътрудничество, което е „претърпяло качествено развитие по време на войната, която Сирия и съюзниците й, а най-вече Иран водят срещу тероризма“, пишат от израелското издание, цитирайки сирийска медия. Иранският генерал е заявил, че страната му ще продължи да подкрепя Сирия, както на военно ниво, така и в усилията за следвоенно възстановяване. Фокус", "date": "2017.10.19", "title": "Башар Асад и иранският генерал Мохамад Багери са обсъдили военно сътрудничество между двете страни"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%80%D1%83%D1%81%D0%B8%D1%8F-%D0%B8%D0%BC%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B7%D0%B0-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%B2%D0%B0%D0%BD%D0%B5-%D0%BD%D0%B0-%D0%BD%D0%BE%D0%B2%D0%B8-%D1%81%D0%B8%D1%81%D1%82%D0%B5%D0%BC%D0%B8-%D0%BD%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8%D0%B5-news698714.html", "text": "НТВ Всеобщото ядрено разоръжаване е възможно, именно това е желанието на Русия и към това ще се стреми, при което на преден план излизат нови видове въоръжение. Това заяви руският президент Владимир Путин, цитиран от руската . Президентът отбеляза, че съвременните високотехнологични държави развиват нови видове въоръжения, които по сила на въздействие почти не отстъпват на ядрените, но действат по-точно. Фокус", "date": "2017.10.19", "title": "Владимир Путин: Русия има готовност за разработване на нови системи на въоръжение"}
{"url": "http://pik.bg/%D0%BF%D1%83%D1%82%D0%B8%D0%BD-%D1%81-%D0%B3%D0%BE%D1%80%D0%B5%D1%89%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%BA%D0%B0%D0%BA%D0%B2%D0%B0-%D1%86%D0%B5%D0%BB-%D0%B8%D0%BC%D0%B0%D1%82-%D0%BD%D0%B0%D0%B9-%D0%BD%D0%BE%D0%B2%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%B0-%D1%81%D0%B0%D1%89-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news698698.html", "text": "Най-новите санкции на САЩ имат за цел да изтласкат Русия от европейския пазар на енергоносители, за да бъде накарана Европа да купува по-скъпия американски втечнен природен газ, заяви днес руският президент Владимир Путин, цитиран от ТАСС и Ройтерс. Той говори по редица международни проблеми пред международния дискусионен клуб \"Валдай\", предава БТА. Президентът подчерта, че в международните дела все повече се намесват икономическите отношения. Той обърна внимание и на опитите да се пречи на проектите за прокарване на нови газопроводи, въпреки че такава диверсификация на логистиката е \"икономически ефективна, изгодна за Европа и служи за укрепване на нейната сигурност\". Спирайки се на положението на Корейския полуостров, Путин отново осъди ядрените опити на Северна Корея, като призова възникналата по този повод криза да бъде разрешена чрез диалог и да не бъде притискан Пхенян в ъгъла чрез заплахи за използване на сила. \"Някои страни правят всичко възможно, за да запазят хаоса в Близкия изток, вместо да съдействат за овладяване с общи усилия на ситуацията в региона и за нанасяне на реален удар по тероризма\", заяви също руският президент и добави, че на тази политика има алтернатива, както са показали руските действия в Сирия. Подкрепата на Европа за разпадането на редица страни и за отделянето на Косово доведе до ръста на сепаратистките тенденции, включително до възникването на сегашната ситуация в Каталуния, каза руският президент. Според него ставащото в Каталуния е вътрешна работа на Испания. \"Сега виждаме как ЕС единодушно осъжда привържениците на независимостта в Каталуния. Не мога по този повод да не отбележа: трябваше по-рано да се мисли за това\", подчерта Путин. Той засегна и проблема за реформирането на ООН, като изтъкна, че такива реформи са необходими, но те трябва да се осъществяват постепенно, еволюционно и да бъдат подкрепени от широк консенсус, като при това се запазят основополагащите принципи на ООН. Според Путин досегашните рецепти за преодоляването на конфликтите в света вече не действат, а нови още не са изработени. \"Изостря се конкуренцията за място в световната йерархия, но много от предишните рецепти за глобалното управление, за преодоляването на конфликтите и на естествените противоречия вече не вършат работа, често не действат\", поясни той. \"Светът навлезе в епоха на стремителни промени. Онова, което доскоро бе смятано за фантастика, става реалност и всекидневие\", каза руският президент. Той призна, че интересите на различни държави не съвпадат във всичко, което е естествено. Когато балансът на тези интереси се нарушава, \"когато под въпрос се поставя спазването или дори самото наличие на общоприети правила за поведение, когато собствените интереси се прокарват на всяка цена, противоречията стават непредсказуеми и опасни, водят до остри конфликти. В тези условия и при такава постановка на въпроса нито един реален международен проблем не се решава. Отношенията между страните само деградират, а сигурността в света все повече отслабва. Вместо прогрес и демокрация, свобода на действие получават радикални елементи, екстремистки групировки, които отричат самата цивилизация, стремят се да я хвърлят в хаос и варварство. Историята от последните години е ярка демонстрация за това\", изрази мнение Путин. Съвършено очевидно е, че сами по себе си съвременните технологии не са способни да гарантират устойчиво развитие, посочи той. \"Хармонично бъдеще е невъзможно без социална отговорност, без свобода и справедливост, без уважение към традиционните етични ценности, към достойнството на човека. Иначе прекрасният нов свят вместо благоденствие и перспективи за всеки може да се изроди в тоталитаризъм, кастово общество, конфликт и ръст на противоречията\", отбеляза руският президент пред участниците във форума \"Валдай\".", "date": "2017.10.19", "title": "Путин с гореща позиция: Каква цел имат най-новите санкции на САЩ срещу Русия"}
{"url": "http://pik.bg/%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD%D0%B0-%D0%BD%D0%B0%D1%82%D0%BE-%D0%BD%D0%B5-%D0%BF%D1%80%D0%B8%D0%BD%D1%83%D0%B6%D0%B4%D0%B0%D0%B2%D0%B0-%D0%BD%D0%B8%D0%BA%D0%BE%D0%B9-%D0%B4%D0%B0-%D1%87%D0%BB%D0%B5%D0%BD%D1%83%D0%B2%D0%B0-%D0%B2-%D1%81%D1%8A%D1%8E%D0%B7%D0%B0-news698610.html", "text": "Североатлантическият алианс не принуждава никого да членува в него, предава босненското \"Радио Сараево\" в коментар на първите реакции след приемането на резолюцията на парламента на Република Сръбска за обявяване на военен неутралитет. Според радиото в съобщението на щаба на НАТО в Сараево се казва, че \"Босна и Херцеговина сама трябва да вземе решение за своето бъдеще, като суверенна държава, тъй като Алиансът е съюз на равноправни и суверенни държави\".", "date": "2017.10.19", "title": " Босна и Херцеговина: НАТО не принуждава никой да членува в съюза"}
{"url": "http://pik.bg/%D0%BF%D1%80%D0%B8-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D1%85%D1%80%D0%B8%D1%81%D1%82%D0%BE-%D1%81%D1%82%D0%BE%D0%B8%D1%87%D0%BA%D0%BE%D0%B2-%D1%81-%D0%BA%D0%BB%D1%8E%D1%87%D0%BE%D0%B2-%D1%85%D0%BE%D0%B4-news698687.html", "text": "Кавалерът на \"Златната топка\" и съсобственик на ЦСКА - Христо Стоичков, призова \"червените\" фенове да подкрепят любимия си тим в дербито срещу Левски. Големият мач ще се играе в събота от 16:00 часа на Националния стадион. \"Червени лъвове, в събота всички на стадиона да подкрепим нашите млади момчета, нашият млад отбор! Благодарение на вас ние израснахме като футболисти. Благодарение на вас ЦСКА е номер едно и ще бъде номер едно. В събота покажете, че пак го можем и само победа! Всички на стадиона!\", заяви Стоичков. Мачът е много важен за развитието на шампионата, \"армейците\" са в серия от два мача без победа и изостават на 3 точки от Лудогорец. Пасивът на \"сините\" спрямо \"орлите\" пък е 6 точки.", "date": "2017.10.19", "title": "При \"армейците\"! Христо Стоичков с ключов ход"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D0%BA%D0%B2%D0%BE-%D1%81%D1%82%D0%B0%D0%B2%D0%B0-%D1%81-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BE%D1%82%D0%BC%D0%B5%D0%BD%D1%8F-%D0%BD%D0%B0%D1%81%D1%80%D0%BE%D1%87%D0%B5%D0%BD%D0%B8-%D0%BA%D0%BE%D0%BD%D1%86%D0%B5%D1%80%D1%82%D0%B8-%D0%B2-%D0%B1%D0%B5%D1%80%D0%BB%D0%B8%D0%BD-%D0%BC%D0%B0%D0%B4%D1%80%D0%B8%D0%B4-%D0%B8-news698704.html", "text": "Концертът на певицата в Берлин трябваше да е на 3 ноември, петък в На сайта на ивентим.бг, които продават билети за концертите й у нас и в чужбина също има съобщение отпреди три дни за отмяна на европейските концерти, но там е посочена необичайна дата за връщане на парите за билети - 06.02.2017 г.! \"Поради непредвидени обстоятелства, насрочените концерти на Лили Иванова в Европа – Берлин, Мадрид и Милано се отлагат за неопределен период от време. Всички билети могат да бъдат върнати в срок от 1 месец, от местата, от които са закупени.\" Това съобщение бе публикувано на страницата на певицата във Фейсбук днес следобед. Веднага се появиха съмнения за заболяване на примата на българската естрада. Феновете й я заляха с коментари с пожелания за здраве. Не фейсбук-страницата на певицата обаче не се посочва причината, поради която се налага отмяната на концертите. В същото време Лили Иванова тази вечер има изява в зала Добротица в Добрич, откъдето е публикувала снимки, а на 25 и 26 октомври са двата й концерта в НДК, за отмяна на които няма и дума. TEMPODROM, а билетите струват средно по 90 евро, като ВИП цената е 98 евро. В Мадрид концертът трябваше да е на 6 ноември, а в Милано - на 30 юни 2018 г.", "date": "2017.10.19", "title": "ИЗВЪНРЕДНО! Какво става с Лили Иванова?! Певицата отменя насрочени концерти в Берлин, Мадрид и Милано"}
{"url": "http://pik.bg/%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-4-%D0%B7%D0%B2%D0%B5%D0%B7%D0%B4%D0%B5%D0%BD-%D1%82%D1%80%D0%B8%D1%83%D0%BC%D1%84-%D0%B7%D0%B0-%D0%BC%D1%8A%D1%80%D0%B8-%D1%81%D1%82%D0%BE%D0%B8%D0%BB%D0%BE%D0%B2-news698706.html", "text": "Под ръководството на Станимир Стоилов Астана записа поредна страхотна вечер в европейските турнири. Това стана факт, след като казахстанският шампион разгроми Макаби (Тел Авив) с 4:0 в мач от група \"А\" на Лига Европа. С успеха Астана оглави класирането с актив от 4 точки, като Виляреал приема по-късно тази вечер Славия (Прага) и при победа ще заеме лидерската позиция със 7 пункта. Казахстанците продължиха серията си от 17 мача без загуба на \"Астана Арена\", акцентира \"Топспорт\". Домакините се представиха много силно в мача. Още след първото полувреме те се оттеглиха с аванс от два гола след две попадения на Твумаси, едното от които от дузпа, а второто след ефектно засичане от центриране на Шомко. През втората част интригата окончателно приключи чрез нови два красиви гола, дело на Кабананга в 47-ата и 52-ата минути. Астана - Макаби (Тел Авив) 4:0 1:0 Твумаси 33-д.' 2:0 Твумаси 42' 3:0 Кабананга 47' 4:0 Кабананга 52'.", "date": "2017.10.19", "title": "В Лига Европа! 4-звезден триумф за Мъри Стоилов"}
{"url": "http://pik.bg/%D1%82%D0%B8-%D0%B4%D0%B0-%D0%B2%D0%B8%D0%B4%D0%B8%D1%88-%D0%B4%D0%B6%D1%83%D0%BB%D0%B8%D0%B0%D0%BD%D0%B0-%D0%B3%D0%B0%D0%BD%D0%B8-%D1%81%D0%B2%D0%B8%D1%80%D0%B8-%D1%81-%D1%84%D0%B8%D0%BB%D1%85%D0%B0%D1%80%D0%BC%D0%BE%D0%BD%D0%B8%D1%8F%D1%82%D0%B0-news698641.html", "text": "Силиконката Джулиана Гани разкодира своите \"три висши\", с които парадира в любовното гнездо на \"ВИП Брадър\". Става въпрос за основно образование, бакалавър и магистър, като по време на първото русокосата изкусителка често свирила с Пловдивската филхармония. \"Идват да пеят опери, аз свиря там на някои певици, това-онова, ходя да разпявам някакви хора\", разкри опита си в музикалната сфера тя. Еротичният модел обаче отделял между 4 и 6 часа на ден в продължение на 17 години за уроци, което се оказало главен фактор да се откаже от кариера в тази сфера. След като завършила музикално училище с профил \"Поп и джаз пеене\", Мис Силикон 2013 сменила посоката с \"Икономика на туризма\" в Пловдивския университет. \"Цял живот бях учила само музика и нищо не разбирах\", изповяда се пред харизматичния Тото от \"СкандаУ\" тя. Въпреки това 26-годишната красавица добавила в актива си и магистратура - \"Европейски проекти\".", "date": "2017.10.19", "title": "ТИ ДА ВИДИШ! Джулиана Гани свири с Филхармонията"}
{"url": "http://pik.bg/%D1%81%D1%82%D0%B0%D0%BC%D1%84%D0%BE%D1%80%D0%B4-%D0%B1%D1%80%D0%B8%D0%B4%D0%B6-%D1%81%D0%B5-%D1%82%D1%80%D0%B5%D1%81%D0%B5---%D0%B5%D0%BA%D1%88%D1%8A%D0%BD-%D0%B2-%D1%87%D0%B5%D0%BB%D1%81%D0%B8-news698693.html", "text": "Голям скандал е на път да се развихри в действащия шампион на Англия -  Челси. Според \"Кориере дело Спорт\" дефанзивният играч на лондончани - Давид Луис, е обидил мениджъра Антонио Конте при смяната си по време на равенството (3:3) с Рома в Шампионска лига. От изданието твърдят, че бразилецът е заявил към италианския тактик: \"Ма*ната ти, Мистър\", след което Давид се прибрал в съблекалните на \"Стамфорд Бридж\". Кариоката се ядоса още преди да бъде сменен от Педро, при игрова ситуация, и е вероятно да е изкарал яда си на Конте. Луис се разписа в срещата. Интересно е как ще се развие ситуацията при \"сините от Лондон\" и дали ще се разрази конфликт между Давид Луис и Антонио Конте.", "date": "2017.10.19", "title": "\"Стамфорд Бридж\" се тресе - екшън в Челси!?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B5%D0%BB%D0%B8%D0%BA%D0%B0-%D0%B2%D0%B5%D1%87%D0%B5%D1%80-%D0%B7%D0%B0-%D1%80%D0%BE%D0%B4%D0%BD%D0%B8%D1%8F-%D1%81%D0%BF%D0%BE%D1%80%D1%82-%D0%BE%D0%B3%D1%80%D0%BE%D0%BC%D0%BD%D0%B8%D1%8F%D1%82-%D1%83%D1%81%D0%BF%D0%B5%D1%85-%D0%B5-%D1%84%D0%B0%D0%BA%D1%82---%D0%B3%D1%80%D0%B8%D1%88%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news698701.html", "text": "Гришо Димитров постигна страхотна победа. Григор влиза в историческа за българския спорт серия. Българин е с огромни шансове да завърши сезона в Топ 4 на тура. А вече само контузия може да спре Григор от участие във Финалния за кампанията Мастърс в Лондон! Димитров също така е на 270 пункта от четвъртия в тенис-ранглистата за годината - Доминик Тийм. В моментното подреждане Григор е шести, петото място се заема от Марин Чилич. Австриецът и хърватинът няма да участват на състезания тази седмица. А Гришо получава възможност да изпревари Марин и да доближи максимално Доминик. За целта, е нужно силно представяне на Григор в Швеция. Началото е впечатляващо. 7:5, 7:6 (5) за Гришо срещу Йежи Янович тази вечер. Безкомпромисен Хот Шот Димитров на корта. В двубой от 1/8-финалите на надпреварата Григор Димитров надигра Йежи. Димитров е поставен под номер 1 в схемата на АТП250 турнира и стартира в състезанието само на 4 стъпки от евентуална титла. Мачът е пети между двамата. Балансът вече е 3:2 победи за Гришо. Към момента Янович се намира на 141 място в тенис-ранглистата при мъжете. 26-годишният поляк обаче е бивш участник в Топ 15 на тура. Григор на Финалния за годината Мастърс в Лондон! Успех без аналог в родния мъжки тенис и навярно най-сериозното постижение за български спортист за 2017 година! Само травма може да попречи на Димитров относно участие на хасковлията в супер състезанието в английската столица. Гришо спечели трофея в Стокхолм през 2013 година, а сега стартира в надпреварата със сервис-гейм на нула. Янович отвърна с подаване също на 0. Гейм за Димитров на 30 и 2:1 за българина в частта. Бърз-сервис гейм за Йежи и 2:2. Експресно подаване на Гришо и 3:2. Доминация на сервиращите в началото на сблъсъка. Янович бързо изравни за 3:3, сервис гейм на нула за Димитров и 4:3. Поредицата от бързи геймове за подаващите продължи - 4:4, 5:4, 5:5, 6:5. В този момент Гришо показа страхотен тенис, стигна до брейк на 30 и затвори частта при 7:5 гейма. За начало на втората част, Димитров печели сервис-гейм от 0:30. След това Йежи изравни - 1:1. Зададе се труден сервис-гейм за Гришо. Григор отрази 2 последователни възможности за брейк и поведе с 2:1. Бързи геймове за подаващите - 2:2, 3:2. В този момент Гришо отново вдигна оборотите, стигна до възможност за пробив, но Янович удържа сервис-гейма си - 3:3. Гейм на 30 за Димитров и 4:3. Поредна порция геймове за сервиращите - 4:4, 5:4. Янович удържа подаването си от 0:30 - 5:5. Още 2 гейма за сервиращите - 6:5, 6:6 и ключов тайбрек! Гришо подава - 1:0 точки. 2 бързи точки за Йежи на сервис и 2:1 за поляка. 2 последователни точки и за Григор , при подаване на българина - 3:2. Мини-брейк - 4:2 за Димитров! До края на дългия гейм Гришо удържа преднината си и триумфира след 7:5 точки в тайбрека. В 1/4-финалите Григор ще играе с Миша Зверев. Мачът се очаква да започне около 16:15 часа българско време в петък След тежката контузия на Кубрат Пулев, неуспеха на родните футболни национали в битката за Мондиал 2018, изплъзналото се участие на волейболните национали в Топ 4 на ЕП, в тениса - травмата на Цветана Пиронкова, и година без много голям брой медали за родни спортисти на по-значими форуми - Григор Димитров, продължава страхотния си рейд в тура. След точките прибавени от участието му в Стокхолм досега и развитието на останалите турнири - само контузия може да попречи на Гришо за огромния спортен спектакъл - Финалния Мастърс за годината при тенисистите!", "date": "2017.10.19", "title": "ИЗВЪНРЕДНО! Велика вечер за родния спорт! Огромният успех е факт - Гришо... (ОБНОВЕНА)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%83%D1%87%D0%B5%D0%BD%D0%B8-%D1%83%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%BA%D0%BE%D0%BB%D0%BA%D0%BE-%D1%82%D1%80%D0%B0%D0%B5-%D0%B8%D0%B4%D0%B5%D0%B0%D0%BB%D0%BD%D0%B8%D1%8F%D1%82-%D1%81%D1%8A%D0%BD-%D0%BF%D1%80%D0%B8-%D0%BC%D1%8A%D0%B6%D0%B5%D1%82%D0%B5-news698695.html", "text": "Китайски учени установиха, че недоспиването се отразява пагубно на репродуктивните способности на мъжете, като качеството на тяхната сперма се понижава с 30 процента, пише в. \"Метро\". Таблоидът цитира проучване на Военномедицинския университет в град Чунцин. Специалистите установили рязък спад на жизнеспособността на мъжките сперматозоиди при сън по-малко от 6,5 часа на денонощие. Но и прекаленото застояване под завивките не било полезно за репродуктивното здраве на представителите на силния пол. Дори било по-лошо. Спането над 9 часа в денонощието понижава качеството на спермата с 40 на сто. Китайските изследователи провели опити със 796 мъже, като изследвали 2020 техни семенни проби. Показателите на участниците в експериментите били проследени в периода 2013-2015 година. Изследването установило, че при недоспиване се нарушава стабилността на спермата, което означава, че тя губи от своите оплождащи свойства. Това се дължи на недостатъчното производство на хормона тестостерон при кратък сън. Идеалният сън за доброто репродуктивно здраве на мъжете трябва да трае между 7 и 7,5 часа на денонощие.", "date": "2017.10.19", "title": "Внимание! Учени установиха колко трае идеалният сън при мъжете"}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%B0-%D0%BA%D0%B0%D1%81%D0%BA%D0%B0%D0%B4%D0%B0-%D0%BA%D0%BE%D0%BB%D0%B0-%D0%BA%D0%B0%D1%86%D0%BD%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B5-%D0%B4%D1%8A%D1%80%D0%B2%D0%B5%D1%82%D0%B0-%D0%B2-%D1%81%D1%82%D0%B0%D1%80%D0%BE%D0%B7%D0%B0%D0%B3%D0%BE%D1%80%D1%81%D0%BA%D0%B8-%D0%BF%D0%B0%D1%80%D0%BA-news698685.html", "text": "Лек автомобил кацна между две дървета в старозагорския парк „Артилерийски”. Водачът е избягал от мястото на инцидента, който станал преди 5.00 ч. в четвъртък сутрин, предава Нова телевизия. Вероятно шофьорът е загубил контрол над колата или е карал с превишена скорост. Той все пак е избегнал сблъсък със стълб на тролейбусна линия, но пък помел три колчета на пешеходната алея и се ударил в бордюр преди да финишира между дърветата.", "date": "2017.10.19", "title": "ЗРЕЛИЩНА КАСКАДА! Кола кацна между две дървета в старозагорски парк"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B8%D1%81%D1%82%D0%B8%D0%BD%D1%81%D0%BA%D0%B8%D1%8F%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80---%D1%84%D1%80%D0%B0%D0%BD%D1%86%D1%83%D0%B7%D0%B8%D0%BD%D1%8A%D1%82-%D0%B7%D0%B0-%D0%BA%D0%BE%D0%B3%D0%BE%D1%82%D0%BE-%D1%81%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%88%D0%B5-%D1%81%D0%BF%D0%B0%D1%81--news698700.html", "text": "Французинът Александър Мартинез, чиято самоличност открадна измамникът Спас Василев от Кочериново, проговори пред Би Ти Ви. Разплитането на мащабната измама със самолетни билети във „Фейсбук” продължава. Това не е Александър Николов, а Александър Мартинез. Повече от четири години Спас Василев е крал негови снимки, за да изгради убедително фалшивата си самоличност. \"За съжаление, аз съм звезда в България. Разбира се, в началото бях в шок, защото това е нахлуване в моето лично пространство. И след това… не знам, още съм шокиран. Разбрах, че той е използвал моите снимки, за да измисли свой живот и е ограбил хора. Това, което знам. Не говоря български. Използвам превод през „Гугъл”, но не се разбира добре. Не се случва подобно нещо, дори във Франция. Не знам какво да ви кажа. Това е нещо непознато и за семейството ми, и за приятелите ми. Все още проверяваме как е станало всичко това\", обясни Александър Мартинез. Мартинез казва, че е на 42 години и че живее в Париж. От години работи в авиосектора и е категоричен, че не познава Спас Василев от Кочериново. \"Не мога да си спомня да съм срещал това момче. Не знам дали някога съм го виждал. Казахте ми, че той е работил в самолетната индустрия също. Може да сме се засекли някъде на летището или другаде и да не помня\", споделя той. \"Може и да е лъжа, а можа да не е. Не мисля, че е доказано, че е виновен. Всеки е невинен до доказване на противното. Така че, все още няма да коментирам това. Аз не го съдя в момента, но разговарях с адвоката ми да предприемем ли нужните действия. Не съм адвокат и не познавам добре законодателството. Разчитам на него, за да се справя с това. Не знам какъв точно е размерът на парите, които е взел от измамата, но това е ужасно. Съжалявам за това, което се е случило на жертвите и ги подкрепям\", казва още французинът. Мартинез обяснява, че въпреки кражбата на самоличността му, ще продължи да използва „Фейсбук”. Това е просто медия, социална мрежа. Той е това, което е. Всички знаем какво представлява. Бях в опасност там, но не „Фейсбук” прави престъпленията, хората ги правят\", заключва французинът.", "date": "2017.10.19", "title": "ОТ ПЪРВО ЛИЦЕ! Проговори истинският Александър - французинът, за когото се представяше Спас от Кочериново"}
{"url": "http://pik.bg/%D1%80%D0%BE%D0%B9%D1%82%D0%B5%D1%80%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80-%D0%B8%D1%81%D0%BA%D0%B0-%D0%BD%D0%BE%D0%B2%D0%B8-%D0%B7%D0%B0%D0%BA%D0%BE%D0%BD%D0%B8-%D0%B7%D0%B0-%D1%81%D0%BF%D1%80%D0%B0%D0%B2%D1%8F%D0%BD%D0%B5%D1%82%D0%BE-%D1%81-%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%B8%D1%8F-%D0%B8%D1%81%D0%BB%D1%8F%D0%BC-news698682.html", "text": "За да се справи с потенциалното разпространение на радикален ислям, България трябва да затегне правилата за чуждестранното финансиране на религиозните общности и да ограничи посещенията на чуждестранни духовни лица. Това заяви българският вицепремиер Красимир Каракачанов, цитиран от Ройтерс. Той заяви, че подготвяните предложения за промени в законодателството в областта на вероизповеданието и образованието, както и в наказателния кодекс ще бъдат внесени до края на годината. Миналата година българското правителство забрани носенето на облекла, покриващи лицето, предава агенцията, цитирана от Фокус. Страната е дом на една от най-големите мюсюлмански общности в Европа, възлизаща на около 12% от 7-милионното й население, посочва агенцията, като добавя, че България е била под отоманско управление близо 500 г. до придобиването на независимост в края на 19 век. „Оказва се, че проблемите, които виждаме в няколко европейски държави, вече съществуват в България“, каза Каракачанов след среща, на която бяха обсъдени мерки за предотвратяването на разпространението на радикален ислям в страната. Той подчерта, че „крайно либералните“ закони позволяват разпространяването на нетрадиционен ислям. „Финансирането от частни структури на религиозни общности се опитват да упражняват политическо влияние в страната“, добави вицепремиерът. Каракачанов е съпредседател на националистическата партия „Обединени патриоти“, която е младши партньор в управляващата коалиция и е известна с острата си реторика по темите за миграцията и българските роми. Съпротивата срещу турските мюсюлмани в миналото е ключов елемент от националната идентичност за мнозинството от православни християни, а някои националисти виждат пристигането на мюсюлмански имигранти през Турция като заплаха за сигурността на страната, добавя Ройтерс. За да се справи с потенциалното разпространение на радикален ислям, България трябва да затегне правилата за чуждестранното финансиране на религиозните общности и да ограничи посещенията на чуждестранни духовни лица. Това заяви българският вицепремиер Красимир Каракачанов, цитиран от Ройтерс. Той заяви, че подготвяните предложения за промени в законодателството в областта на вероизповеданието и образованието, както и в наказателния кодекс ще бъдат внесени до края на годината. Миналата година българското правителство забрани носенето на облекла, покриващи лицето, предава агенцията, цитирана от Фокус. Страната е дом на една от най-големите мюсюлмански общности в Европа, възлизаща на около 12% от 7-милионното й население, посочва агенцията, като добавя, че България е била под отоманско управление близо 500 г. до придобиването на независимост в края на 19 век. „Оказва се, че проблемите, които виждаме в няколко европейски държави, вече съществуват в България“, каза Каракачанов след среща, на която бяха обсъдени мерки за предотвратяването на разпространението на радикален ислям в страната. Той подчерта, че „крайно либералните“ закони позволяват разпространяването на нетрадиционен ислям. „Финансирането от частни структури на религиозни общности се опитват да упражняват политическо влияние в страната“, добави вицепремиерът.", "date": "2017.10.19", "title": "Ройтерс: Български вицепремиер иска нови закони за справянето с радикалния ислям"}
{"url": "http://pik.bg/%D0%BC%D0%BE%D0%BD%D1%82%D0%B8%D1%80%D0%B0%D1%82-%D1%80%D0%B0%D0%B7%D0%B4%D0%B5%D0%BB%D0%B8%D1%82%D0%B5%D0%BB%D0%BD%D0%B0-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0-%D0%BF%D0%BE-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F-%D0%BA%D0%B0%D0%BB%D0%BE%D1%82%D0%B8%D0%BD%D0%B0-%D0%BF%D1%80%D0%B8-%D1%80%D0%B0%D0%B7%D0%BA%D0%BB%D0%BE%D0%BD%D0%B0-%D0%B7%D0%B0-%D0%B1%D0%B0%D0%BD%D0%BA%D1%8F-news698632.html", "text": "Агенция \"Пътна инфраструктура В понеделник - 23 октомври, започва монтирането на 1.3 км мантинела в средната разделителна ивица на път I-8 София - Калотина. Това съобщиха от . Двойната ограничителна система ще бъде в участъка от светофара при хипермаркета до отклонението за Банкя. Агенция „Пътна инфраструктура“ предприема тази мярка, за да се повиши безопасността на движение в урбанизираната територия на гр. София предвид интензивния трафик. Въпреки че участъкът е маркиран с двойна непрекъсната линия и според правилата за движение пресичането ѝ е забранено, те не се спазват от шофьорите и поради това възможността за извършването на обратен завой ще бъде ограничена с поставянето на мантинела.", "date": "2017.10.19", "title": "Монтират разделителна мантинела по пътя София-Калотина при разклона за Банкя"}
{"url": "http://pik.bg/%D0%B2-%D0%BF%D0%B5%D1%80%D0%BD%D0%B8%D0%BA-%D1%81%D1%82%D0%B0%D1%80%D1%82%D0%B8%D1%80%D0%B0-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-%D0%B7%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D0%B1%D0%B5%D0%BB%D0%BE%D0%B5%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news698587.html", "text": "В Перник започва инициатива за възстановяване на паметта на белоемигрантите в България, съобщи БНР. След 1921 година градът е станал един от центровете на руската белоемиграция у нас. Перник съхранява изключително богата памет за историята и живота на немалка белогвардейска колония, наброявала между 5000 - 6000 човека. Тази голяма колония се установява точно в Перник, защото градът тогава се обособява като индустриалното сърце на България. В старото гробище на града се намира първият и единствен в България паметник на белоемигранти у нас. Предстои монументът да бъде ремонтиран, а пространството около него облагородено. \"Паметникът много наподобява Руски паметник в София. Той е от железобетонна конструкция, завършвал е с кръст и на самия паметник има една плоча с изключително силен текст: \"От русите, за русите\". Една голяма част са напуснали пределите на Перник и на България, но в Перник все още има наследници на някои от фамилиите белоемигранти, които са намерили препитание в нашия град, разказа Венцислава Крумова, директор на РИМ – Перник.", "date": "2017.10.19", "title": "В Перник стартира инициатива за възстановяване на паметта на белоемигрантите в България"}
{"url": "http://pik.bg/%D0%B7%D0%BD%D0%B0%D0%BA%D0%BE%D0%B2-%D0%BE%D1%82%D1%87%D0%B5%D1%82-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D1%8A%D1%82-%D0%B4%D0%B0%D0%B2%D0%B0-%D0%B1%D1%80%D0%B8%D1%84%D0%B8%D0%BD%D0%B3-%D0%BF%D1%80%D0%B5%D0%B4-%D1%86%D0%B5%D0%BD%D1%82%D1%80%D0%B0%D0%BB%D0%B0%D1%82%D0%B0-%D0%BD%D0%B0-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F---%D1%81%D0%BE-news698668.html", "text": "Омбудсмана на Р България Омбудсманът Мая Манолова ще отчете утре втората си година като национален обществен защитник, съобщиха от пресцентъра на . Събитието знаково ще се състои пред централното управление на „Топлофикация София“ ЕАД в кв. „Борово“. На брифинга Манолова ще представи обобщени данни за това колко граждани са потърсили и получили съдействие от институцията, какви законодателни инициативи и кампании е започнала и довела до успешен край и какво ще предприеме в борбата срещу монополите и силните на деня. Мая Манолова официално встъпи в длъжност омбудсман на Република България на 20 октомври 2015 г.", "date": "2017.10.19", "title": "Знаков отчет на Мая Манолова: Омбудсманът дава брифинг пред централата на \"Топлофикация\" - София"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%B0%D0%BC%D0%BE-%D1%87%D0%B0%D1%81%D0%BE%D0%B2%D0%B5-%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE---%D1%81%D0%B8%D0%BD%D0%B8-%D0%B8-%D1%87%D0%B5%D1%80%D0%B2%D0%B5%D0%BD%D0%B8-news698664.html", "text": "Левски продължава да не признава елитния ЦСКА за автентичния \"армейски\" клуб. \"Сините\" са домакини на дербито в събота, а първоначално на билетите за големия мач беше поставена емблемата на ЦСКА срещу тази на Левски. Фенове на тима от стадион \"Георги Аспарухов\" се вдигнаха на бунт срещу това решение на ръководството. И постигнаха целта си... Емблемата на ЦСКА е свалена от ценните хартийки. Тя няма да бъде поставена и на таблото на националния стадион \"Васил Левски\" по време на мача. На футболистите пък е забранено да изричат името на съперника преди и след двубоя пред медиите. За левскарите ЦСКА ще бъде \"отборът на Гриша Ганчев\", \"преименуваният тим\", \"бившият Литекс\" и т.н, твърди \"Спортал\". Новината предизвика взрив от коментари в различни социални форуми. Като огромна част от феновете на \"червените\" са гневни и обсипват с нелицеприятни епитети \"сините\", поради въпросното решение. Мачът е от 16:00 часа в събота на Националния стадион. Интересът към срещата е огромен. А напрежението между двете големи агитки се увеличава.", "date": "2017.10.19", "title": "Жесток скандал! Само часове преди дербито - \"сини\" и \"червени\"..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B7%D1%80%D0%B8%D0%B2-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%BA%D1%80%D0%B5%D0%BC%D0%B8%D0%BA%D0%BE%D0%B2%D1%86%D0%B8-%D0%B8%D0%BC%D0%B0-%D1%80%D0%B0%D0%BD%D0%B5%D0%BD-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news698661.html", "text": "28-годишен работник от Кремиковци е докаран по спешност в Окръжна болница в София, научи първо ПИК. По първоначална информация в района на завода е избухнал взрив, при който служителят е пострадал. Той е приет в Спешно отделение с откъсната длан на лявата ръка. На място в Кремиковци са пристигнали екипи на полицията и пожарната, които тепърва ще изясняват какво точно се е случило. От болница \"Св. Анна\" съобщиха пред ПИК, че работникът е стабилизиран. От МВР потвърдиха пред медията ни за инцидента и разкриха, че сигналът е постъпил в 12.40 часа. Според органите на реда става въпрос за трудова злополука.", "date": "2017.10.19", "title": "ИЗВЪНРЕДНО И ПЪРВО В ПИК! Взрив разтресе Кремиковци, има ранен работник (ОБНОВЕНА)"}
{"url": "http://pik.bg/%D0%BB%D1%8E%D0%B1%D0%BE%D0%B2%D0%BD%D0%BE-%D1%87%D1%83%D0%B4%D0%BE-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B4%D0%B2%D0%BE%D0%B9%D0%BA%D0%B0%D1%82%D0%B0-%D0%B4%D0%B0%D0%BD%D0%B8-%D0%B8-%D0%B0%D0%BB%D0%B5%D0%BA%D1%81-%D0%B8%D1%81%D0%BA%D0%B0%D1%82-%D1%80%D0%B5%D0%B0%D0%BB%D0%BD%D0%B0-%D1%81%D0%B2%D0%B0%D1%82%D0%B1%D0%B0-%D0%B2-%D0%BA%D1%8A%D1%89%D0%B0%D1%82%D0%B0-%D0%BD%D0%BE-%D0%BA%D0%B0%D0%BA-%D1%89%D0%B5-%D0%BF-news698645.html", "text": "Истинско любовно чудо ще се случи в най-известната Къща. Дани и Алекс ще поискат от БИГ Брадър сватбата им да бъде напълно легитимна, всички Съквартиранти ще се обединят около прекрасните събития в Къщата, но влюбените ще се сблъскат и с огромни препятствия, които ще поставят под въпрос тяхното решение. Преди да направят най-важната стъпка в животите си и да станат семейство Петканови обаче, Дани и Алекс ще се изправят пред най-големите си страхове. Те ще трябва да признаят за факти от миналото си и да си отговорят искрено на въпроси, чиито отговори могат да наранят силно или да направят чувствата им още по-силни. Освен пред истината, влюбените ще се сблъскат и с мнението на родителите си, които са били основни потърпевши след болезнената им раздяла преди година. Дали появилите се препятствия ще се окажат непреодолими за Даниел и Александра и ще променят ли решението си двамата влюбени, ще разберем тази вечер от 21:00 часа по Нова тв. Преди да направят най-важната стъпка в животите си и да станат семейство Петканови обаче, Дани и Алекс ще се изправят пред най-големите си страхове. Те ще трябва да признаят за факти от миналото си и да си отговорят искрено на въпроси, чиито отговори могат да наранят силно или да направят чувствата им още по-силни. Освен пред истината, влюбените ще се сблъскат и с мнението на родителите си, които са били основни потърпевши след болезнената им раздяла преди година. Дали появилите се препятствия ще се окажат непреодолими за Даниел и Александра и ще променят ли решението си двамата влюбени, ще разберем тази вечер от 21:00 часа по Нова тв. Истинско любовно чудо ще се случи в най-известната Къща. Дани и Алекс ще поискат от БИГ Брадър сватбата им да бъде напълно легитимна, всички Съквартиранти ще се обединят около прекрасните събития в Къщата, но влюбените ще се сблъскат и с огромни препятствия, които ще поставят под въпрос тяхното решение.", "date": "2017.10.19", "title": "Любовно чудо във \"ВИП Брадър\": Двойката Дани и Алекс искат реална сватба в Къщата! Но как ще преглътнат миналото...."}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D1%81-%D0%BC%D0%BE%D0%B3%D0%B5%D1%80%D0%B8%D0%BD%D0%B8-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B8-%D0%B8-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news698662.html", "text": "Премиерът Бойко Борисов се е срещнал с върховния представител по въпросите на външната политика и сигурността на ЕС Федерика Могерини. Той е обсъдил с нея темата за европредседателството ни и Западните Балкани. Борисов е в Брюксел Ето какво написа премиерът във Фейсбук: С върховния представител на ЕС по въпросите на външната политика и сигурността Федерика Могерини обсъдихме един от основните приоритети на нашето председателство, а именно Западните Балкани. Обединихме се около позицията, че трябва да работим не само за тяхната европейска интеграция, но и да предприемем практическите мерки, които да облекчат живота на гражданите там. За първи път председателството на ЕС ще е толкова близо до региона и България ще положи огромни усилия да подпомогне нашите приятели и съседи в пътя им към ЕС. Премиерът Бойко Борисов се е срещнал с върховния представител по въпросите на външната политика и сигурността на ЕС Федерика Могерини. Той е обсъдил с нея темата за европредседателството ни и Западните Балкани. Борисов е в Брюксел Ето какво написа премиерът във Фейсбук: С върховния представител на ЕС по въпросите на външната политика и сигурността Федерика Могерини обсъдихме един от основните приоритети на нашето председателство, а именно Западните Балкани. Обединихме се около позицията, че трябва да работим не само за тяхната европейска интеграция, но и да предприемем практическите мерки, които да облекчат живота на гражданите там. За първи път председателството на ЕС ще е толкова близо до региона и България ще положи огромни усилия да подпомогне нашите приятели и съседи в пътя им към ЕС.", "date": "2017.10.19", "title": "Борисов обсъди с Могерини европредседателството ни и Западните Балкани"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B5%D0%B0%D0%B4%D0%B5%D0%BA%D0%B2%D0%B0%D1%82%D0%B5%D0%BD-%D0%B5-%D0%B8-%D1%89%D0%B5-%D1%81%D0%B5-%D1%83%D0%B4%D0%B0%D1%80%D0%B8-%D0%B2-%D1%81%D1%82-news698560.html", "text": "Очевидно е, че качеството на състава в МВР не е това, което се иска и че вътрешният контрол стига до извратености, които извращават състава. В системата на МВР огромната част са честни хора, но деморализацията е факт, заяви бившият вътрешен министър Румен Петков в студиото на Bulgaria ON AIR. Той коментира последния случай с арестуваните за рекет полицаи от 7-о РПУ в София и присъствието на MMA бойци в МВР, като по думите му в цял свят в правоохранителната система има такъв род събития. \"Преди години имаше много грозни действия от страна на \"Вътрешна сигурност\" на територията на пловдивската дирекция. Държавата удари почтени хора, изгони ги от системата\", припомни Румен Петков в \"България сутрин\". \"Когато министърът е неадекватен и казва Дайте ми аргументи, за да помисля за увеличение на заплатите, какво да си помисли нормалният служител?! И малко по малко почваме да ги бутаме зад чертата\", настоя той. Запитан за констатацията на Валентин Радев, че МВР трябва да се изчисти от всички \"гнили ябълки\", Румен Петков посочи, че действащият вътрешен министър е наследил много тежко наследство, но не е предприел нищо, за да укрепи доверието на служителите в системата в държавата. \"На тези хора трябва да им се показва съпричастност. Не може 10 години никой да не се грижи за автопарка им. Министърът няма институционално мислене и счита, че околните са му задължени. Объркан е и ще се удари в стената\", коментира Петков. В контекста на стрелбата посред бял ден в столичния квартал \"Лозенец\" бившият министър на МВР отбеляза, че има отровена атмосфера и извратено възприятие на живота. По думите му това е криворазбраната демокрация и когато парламентарната трибуна се превръща във войнстваща арогантност, с това идва чувството за безнаказаност.", "date": "2017.10.19", "title": "ЕКСКЛУЗИВНО! Румен Петков изригна срещу вътрешния министър: Неадекватен е и ще се удари в стената!"}
{"url": "http://pik.bg/%D0%B4%D0%B8%D0%B5%D1%82%D0%B0-%D0%B3%D0%B0%D0%BB%D0%B5%D0%BD%D0%B0-%D1%81%D0%B5-%D1%81%D1%82%D0%BE%D0%BF%D0%B8-%D1%81-%D0%B2%D0%BE%D0%B4%D0%B0-%D0%B8-%D0%BB%D0%B8%D0%BC%D0%BE%D0%BD-news698672.html", "text": "Една от най-очарователните изпълнителки във фолка Галена отслабна драстично след раждането и на второто си дете. Промяната е видима, а уникална диета, която й донесе рекордни постижения залага на правилното и здравословно хранене, в комбинация с големи дози на вода с лимон. Освен това певицата си позволява само зеленчуци и риба, приготвена на скара или фурна – отново с лимон. Всеизвестно е, че лимонът е алкална храна, която спомага за алкализацията на организма, работи в помощ на храносмилателните ензими и е безценен в борбата с наднорменото тегло като засилва метаболизма. Другата й тайна за поддържане на перфектна форма е спортът. Тя го обожава и знае, че нито една диета не е достатъчно ефективна ако не се тренира постоянно.", "date": "2017.10.19", "title": "ДИЕТА! Галена се стопи с вода и лимон"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%B2%D1%8A%D0%B2-%D1%84%D1%83%D1%82%D0%B1%D0%BE%D0%BB%D0%B0-%D1%81%D0%B5%D0%BA%D1%82%D0%BE%D1%80-%D0%B1-%D1%81-%D0%BC%D0%BE%D1%89%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news698674.html", "text": "За хиляди българи няма съмнение, че червеният клуб от \"Армията\" е автентичен, че в събота от 16:00 часа на Националния стадион ще се проведе Вечно дерби. Други сънародници, отново огромен брой фенове, са на коренно противоположно мнение. Организираните привърженици на Левски от сектор \"Б\" изразиха сериозни опасения от съдийството на Георги Кабаков за предстоящия мач с \"червените\". Феновете публикуваха мнението си на официална страница във Фейсбук. Резките думи на \"сините\" гласят:", "date": "2017.10.19", "title": "Война във футбола! Сектор \"Б\" с мощен удар по \"червените\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BE%D0%B1%D0%B2%D0%B8%D0%BD%D1%8F%D0%B5%D0%BC%D0%B8%D1%8F%D1%82-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D1%85%D1%8A%D1%80%D0%BA%D0%B0-%D0%B3%D0%B5%D1%80%D0%BE%D0%B9%D1%81%D0%BA%D0%B8-%D0%B2-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%BE%D1%82-%D0%BB%D0%BE%D0%BD%D0%B4%D0%BE%D0%BD-%D0%B4%D0%BE-%D1%81%D0%BE%D1%84%D0%B8%D1%8F-%D0%BF%D1%8A%D1%82%D0%BD%D0%B8%D1%86%D0%B8-%D1%82%D1%80%D0%B5%D0%BF-news698623.html", "text": "Пътниците на редовния полет на \"Бритиш еъруейс\" по трасето Лондон-София миналата неделя преживяха истински шок, когато остър, скрибуцащ звук разтресе кабината на аероплана. За щастие не ставаше сума за турбуленция или повреда в двигателя, а за хъркане на един от пасажерите - обвиняемия олигарх Иво Прокопиев. \"Притеснихме се какво се случва - тишината отведнъж се продъни, все едно моторна резачка жужеше в дъскорезница. Скочих, ориентирах се по посоката на звука и видях на една от предните седалки Прокопиев да се клатушка с полуотворена уста. Хъркаше като заклан шопар, а до него жена му Галя се червеше притеснено и го побутваше\", разкрива случаен пътник, предоставил фотоси на дремещия проекто-арестант в редакцията на ПИК. Според редовни пасажери босът на \"Капитал\" почти всяка седмица отскачал до английската столица и геройски похърквал в самолетите, предизвиквайки паника на борда. Интересното в случая е, че той е с мярка за неотклонение \"подписка\" и за всяко излизане в чужбина трябва да иска специално разрешение от прокуратурата, която преценява дали визитата е неотложна или не. \"Какво пък толкова неотложно има, защо го пускат да се фръцка из чужбината - за да си пазарува Галя от намаленията в черния петък ли?\", дивят се граждани.", "date": "2017.10.19", "title": "САМО В ПИК! Обвиняемият Прокопиев хърка геройски в самолета от Лондон до София. Пътници треперят, че има турбуленция"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D0%B4%D0%B0%D0%B2%D0%B0-%D1%80%D0%B0%D0%BC%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BF%D0%BE%D1%81%D1%82%D0%B8%D0%B3%D0%B0%D0%BD%D0%B5-%D0%BD%D0%B0-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B5-news698666.html", "text": "Министър-председателят Бойко Борисов и председателят на Европейския съвет Доналд Туск обсъдиха приоритетите по време на Българското председателство на Съвета на Европейския съюз през 2018 г. и предстоящата среща на върха на тема „Западни Балкани“ през май в София. Двамата се срещнаха в Брюксел преди заседанието на Европейския съвет, съобщиха от правителствената пресслужба. Българският премиер посочи, че страната ни се подготвя отговорно за своето първо председателство и в сътрудничество с останалите страни от Тройката председателства. Активно се работи с Естония за постигане на максимална приемственост по отворените досиета, каза Борисов и изтъкна, че по време на своето председателство България ще търси баланс и консенсус по актуалните теми на Европейския съюз. Бойко Борисов и Доналд Туск обсъдиха и организацията на срещата на върха през м. май 2018 г. в София, на която двамата ще бъдат домакини. Темата за Западните Балкани е важна не само за страните от региона, но и за целия Европейски съюз, е общото мнение на Борисов и Туск. Според тях Българското председателство създава подходяща обстановка за конструктивно обсъждане на темата за европейската перспектива на държавите от Западните Балкани, гарантиране на икономическото развитие на региона, неговата транспортна, енергийна, инфраструктурна и дигитална свързаност с Европейския съюз. Председателят на Европейския съвет даде подкрепата си за постигане на приоритетите на Българското председателство. „Очаквам Българското председателство и предстоящата среща на върха в София да дадат възможност на страната ви да изиграе конструктивна роля при справянето с предизвикателствата на европейския дневен ред“, подчерта Доналд Туск и посочи, че ще разчита на българското правителство да бъде стабилен партньор за единството в региона.", "date": "2017.10.19", "title": "ПЪРВО В ПИК! Доналд Туск дава рамо на Борисов за постигане на приоритетите на българското европредседателство"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%B5%D0%BD-%D0%B8-%D0%BD%D0%BE%D1%89-%D0%B8%D1%81%D0%BA%D0%B0-%D0%B4%D0%B0-%D0%B5-%D0%BD%D0%BE%D0%B2%D0%B0%D1%82%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-news698648.html", "text": "Организаторите искат да наблегнат на природните дадености на момичетата и точно поради тази причина повече от половината участнички са без корекции на бюста. Редом до Чернева в състезанието ще се включат поетеса и собственичка на стрелбище. Една от изкусителките пък поправя пистови мотори, а друга ще се бори с периодичните си паник атаки на подиума. Гласуването за актуалната „Мис Плеймейт“ ще става онлайн на сайта playboy.bg до 29 ноември, а победителката ще бъде окичена с почетната лента през декември. Ана-Мария не е първата звезда от \"София ден и нощ\", която си пробва късмета в конкурса. Бояна Генова, която се подвизава в сериала като Стефания, е участничка от предишно издание на \"Мис Плеймейт\". Атрактивната Анна-Мария Чернева, позната от сериала \"София ден и нощ\", влиза в борбата за \"Мис Плеймейт\". Срещу нея ще се изправят още 12 мотивирани момичета. 24-годишната хубавица се интересува от астрономия, но не обича спорта. Тя е известна и като Малкото коте на Валери Божинов, което разпространи личен чат с футболиста и даде старт на култови шеги по негов адрес, припомня \"Монитор\". Организаторите искат да наблегнат на природните дадености на момичетата и точно поради тази причина повече от половината участнички са без корекции на бюста. Редом до Чернева в състезанието ще се включат поетеса и собственичка на стрелбище. Една от изкусителките пък поправя пистови мотори, а друга ще се бори с периодичните си паник атаки на подиума. Гласуването за актуалната „Мис Плеймейт“ ще става онлайн на сайта playboy.bg до 29 ноември, а победителката ще бъде окичена с почетната лента през декември. Ана-Мария не е първата звезда от \"София ден и нощ\", която си пробва късмета в конкурса. Бояна Генова, която се подвизава в сериала като Стефания, е участничка от предишно издание на \"Мис Плеймейт\".", "date": "2017.10.19", "title": "Звезда от \"София ден и нощ\" иска да е новата Николета (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D0%B1%D1%80%D0%B5%D0%BA%D0%B7%D0%B8%D1%82-%D1%81-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news698669.html", "text": "Министър-председателят на България Бойко Борисов обсъди излизането на Великобритания от ЕС с британския премиер Тереза Мей. \"С британския премиер Тереза Мей обсъдихме мигрантската криза и Брекзит. Излизането на Великобритания от ЕС няма да наруши сътрудничеството и приятелството между страните ни. Имаме голяма българска диаспора във Великобритания и за нас е важно при преговорите между Брюксел и Лондон да бъдат гарантирани правата на гражданите\", написа в профила си във Фейсбук Бойко Борисов.", "date": "2017.10.19", "title": "ИЗВЪНРЕДНО В ПИК! Борисов обсъди Брекзит с Тереза Мей (ВИДЕО/СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%80%D0%B8%D0%B0%D0%BD%D0%B0-%D0%B2%D0%B5%D0%BA%D0%B8%D0%BB%D1%81%D0%BA%D0%B0-%D1%81%D1%8A%D1%81%D0%B8%D0%BF%D0%B0%D0%BD%D0%B0-%D0%BE%D1%82-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B0-%D0%B4%D1%80%D0%B0%D0%BC%D0%B0---%D0%BC%D1%8A%D0%B6%D1%8A%D1%82-%D0%B9-%D1%81%D0%B8%D0%BC%D0%BE-%D1%81%D1%8A%D1%81-%D0%B7%D0%B0%D0%B1%D0%BE%D0%BB-news698294.html", "text": "В последната една година Мариана Векилска се сблъскала челно с няколко семейни трагедии. След като загубила безвъзвратно майка си, научила и за нелечимото заболявания на втория си мъж Симеон Колев. Поредицата ходения по лекарски кабинети започнала за Симо и телевизионерката преди много време, но наскоро специалистите успели да разгадаят странното му състояние. Оказало се, че радиоводещият имал изхабяване на гръбначния стълб, което при нелечение можело да го прикове към инвалидната количка. За износването на прешлените му дал своя принос и спортът, защото навремето Симеон тренирал активно футбол. Сега болките му били ежедневни и сковаващи, а почти всеки месец му се налагало да се подлага на всевъзможни процедури и да посещава лечебните центрове с минерални води из страната. Мариана реагирала не по-малко драматично от него, защото все пак двамата имат син ученик и много работни ангажименти, които влошаването на състоянието му щяло да възпрепятства. Тв водещата впрегнала всичките си връзки, за да уреди консултации на мъжа си с най-добрите в бранша, но всички доктори били единодушни, че гръбнакът му е изхабен като на роб. Сега се налагало да шофира на специална седалка и да спи върху лечебен матрак, но най-лошите последствия от диагнозата рефлектирали върху спокойствието в дома на Векилска. Миролюбивият по природа Симо тотално изперкал и започнал да има проблеми с гнева. Отношенията им се обтегнали, а бъдещото им съжителство било поставено на карта. Тогава журналистката успяла да убеди мъжа си да потърсят помощ от психолог. „Винаги съм си мислел, че спортът помага при стрес. Психоложката ми каза, че не е така, че човек не трябва да бъде активен, за да се справи със стреса. Човек трябва да остане сам със себе си, да си отпочине. Стресът се лекува със спокойствие и с жив човешки контакт, който ти е приятен“, разказва прероденият след сеансите Симо. Самата Мариана също направила няколко консултации, защото и нейната психика била лабилна най-вече заради конфликтната среда, в която работела. Макар да заблуждават убедително, че са първи дружки, трите с Диана Любенова и Жени Марчева няколко пъти стигали до бой зад кулисите на Би Ти Ви.", "date": "2017.10.19", "title": "САМО В ПИК И \"РЕТРО\"! Мариана Векилска съсипана от потресаваща драма - мъжът й Симо със заболяване на гърба, можел да остане инвалид"}
{"url": "http://pik.bg/%D1%85%D0%B0%D0%B9-%D1%82%D0%B5%D0%BA-%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D0%B0%D0%B9%D1%84%D0%BE%D0%BD-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B0-%D1%81%D0%B5-%D1%81%D0%B3%D1%8A%D0%B2%D0%B0-news698592.html", "text": "Макар премиерата на іРhоnе 8 и іРhоnе Х да бе преди по-малко от месец, вече се заговори за новия флагман на Аррlе. Според американското издание Тhе Веll Аррlе paбoти c LG пo cъздaвaнeтo нa іРhоnе cъc cгъвaeм диcплeй LG Іnnоtеk e пoлyчилa зaдaчaтa и дa cъздaдe cгъвaeмa плaтĸa зa нoвитe тeлeфoни. Cpeд пpичинитe, зapaди ĸoитo Аррlе e избpaлa LG, a нe Ѕаmѕung, ca ĸoнĸypeнциятa мeждy двeтe ĸoмпaнии и oпaceниятa oт изтичaнe нa инфopмaция. Koмпaниятa paзчитa нa Ѕаmѕung зa ОLЕD диcплeитe в іРhоnе Х, нo и ce oпитвa дa дaдe чacт oт бъдeщитe пopъчĸи нa LG, зa дa нaмaли paзxoдитe cи и зa дa yвeличи ĸaпaцитeтa. Πpoизвoдитeлят нa іРhоnе имa нaмepeниe и дa инвecтиpa във фaбpиĸaтa, в ĸoятo щe ce пpoизвeждaт диcплeитe. Bъзмoжнo e Ѕаmѕung дa пpeдcтaви пoдoбeн тeлeфoн oщe пpeз cлeдвaщaтa гoдинa, мaĸap зaceгa дa нямa oфициaлни дaнни зa пoдoбeн xoд.", "date": "2017.10.19", "title": "ХАЙ-ТЕК РЕВОЛЮЦИЯ! Айфон започва да се сгъва"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D1%80%D1%8F%D0%B7%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BE%D1%82-%D0%B1%D1%80%D1%8E%D0%BA%D1%81%D0%B5%D0%BB-%D0%BD%D0%B5%D0%BA%D0%B0-%D1%81%D0%B8-%D0%B2%D0%B7%D0%B5%D0%BC%D0%B5-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0--news698673.html", "text": "Тереза Мей ме покани в Лондон, каза премиерът Бойко Борисов на брифинг в Брюксел след срещите му с Доналд Туск, британския премиер и Федерика Могерини. С Великобритания поддържаме традиционно добри отношения, с Мей говорихме и за Брекзит, каза той. В следващите две години имаме възможност да държим темата за западните Балкани и тези държави, ако сега не тръгнат в пакет, на различни стъпки, разбира се, това никога няма да се случи занапред, посочи Борисов след заседанието на Европейския съвет на лидерите. Ние искаме всички народи на Балканите да усетят перспективата за влизане в ЕС и НАТО, каза премиерът по повод насоката, която България дава на европредседателството за Западните Балкани. Той допълни, че с Федерика Могерини са си направили график за срещите през ноември и декември по тази тема. Държавите от Западните Балкани трябва да вървят заедно, но в зависимост от готовността и желанието им. Перспектива има всяка една от тях. Това важи и за Косово и Сърбия. Те трябва да вървят заедно. Надявам се лидерите да разбират това, че сега трябва да се възползват от европерспективата пред тях, посочи Борисов. В България много хора разбират грешно председателството, че ние казваме какво да се прави. А всъщност ние менижираме, посочи министър-председателят. Той коментира и темата за Брекзит, която е обсъдил с британския премиер Тереза Мей. \"Разводът винаги е проблем за децата, той никога не носи щастие, винаги е нещастие за един или друг, и винаги е така, когато става въпрос за имоти и пари. Така Борисов коментира Брекзит, като посочи, че не е песимист за разбирателството между ЕС и Лондон. Усещането ми е, че много трудно ще се разберат, каза той. И допълни, че Европа прави всичко необходимо, за да се разграничи от емоциите и да вкара прагматизма в решенията. На въпрос за исканията на Каталуния за независимост, Борисов посочи, че премиерът на Испания Мариано Рахой е запознал участниците в срещата на лидерите в Европейския съвет с Конституцията на Испания и позицията е да се спазва конституцията на всяка държава. По отношение на исканията да сепрекрати споразумението с Турция, Борисов заяви: \"С Тереза Мей сме на едно мнение - че споразумението с Турция не трябва да се пипа. Само преди 7-8 месеца, много от вас отразяваха Харманли и знаят какво беше с мигрантите и то с няколко хиляди. А представете си какво ще стане с няколко стотин хиляди. Моето мнение е да не се късат отношенията с Турция, да се съобразяваме със споразумението за мигрантите. Питам, ако прекратим отношенията си с Турция, и България стане южен фланг на НАТО, ние можем ли със 7 самолета да удържим на напъна. Цялата концепция на България и ЕС се срива. И това не бива да става. Тези политикани, които излизат и толкова лесно хвърлят приказки: \"Турция да изчезне\".... това може да им спечели изборите, но не и войната, отсече Борисов по горещата тема за съседите ни. Премиерът коментира и вътрешно-политически теми. Той посече Корнелия Нинова за исканите оставки на вицепремиера Валери Симеонов и вътрешния министър Валентин Радев, задето взели решение, че оградата по границата става стратегически обект. А това на практика ограничава съобщаването на данни за съоръжението. Нека Корнелия си вземе оставката на търговците в Русе, на депутатите, които купуваха гласове, и тогава да иска оставките на патриотите, отсече Борисов от Брюксел. Премиерът отговори на въпрос за закупуването на стратегически изтребител. Що не излязат военните, президентът, да кажат кой ни е противник, за да преценяваме от кой се пазим и с какво ще атакуваме, попита той. Нека преценим колко самолета има Европа, колко трябват за България. Ако трябват 100 и Турция ще ни става, примерно, противник, колко самолета и танкове ще ни трябват, ако станем южен фланг, попита Борисов.  За радост, все повече от прагматичните лидери казват, че не е добре ЕС да къса с Турция. И на мен може да не ми харесват много неща в Турция, но увисва целият фланг, посочи Борисов. Аз съм живял по време на надпреварата във въоръжаването - имаше само един сладолед и банани само на Нова година, а кренвирш да си купиш - беше голяма работа, за да има за танкове, коментира премиерът.  Най-хубавият бронетранспортьор е 16 милиона, най-хубавият вагон - 8 милиона. Кое ми е по-важно на мен? Сега ще забръска снегът и ще снимате как навява в купетата....., посочи още министър-председателят. Той подчерта, че българските летци карат най-хубавите Пантери, Кугъри, Спартани. Как може някой да каже, че сме приземили авиацията?! Малко по-скромно с исканията трябва, каза още Борисов. \"Вчера един ахмак казал, че Драго ми бил братовчед. Единият е от Велико Търново, аз съм от Банкя, ама оня си е ахмак човек. Оставете ахмаците да си говорят.\", коментира още Бойко Борисов в Брюксел в коментар на \"новината\" на червения депутат Таско Ерменков от вчера, че министър-председателят и шефът на разузнаването Драгомир Димитров са братовчеди. \"Ама проверявайте, преди да пишете\", посъветва Борисов журналистите. И захапа Ерменков и по друга линия - името, което му е дала майка му.", "date": "2017.10.19", "title": "ИЗВЪНРЕДНО И ПЪРВО В ПИК TV! Борисов отряза Корнелия от Брюксел: Нека си вземе оставката на търговците от Русе и тогава да иска на другите (СНИМКИ/ВИДЕО)"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F%D1%82-%D0%B7%D0%B0-%D0%B2%D1%80%D1%8A%D0%B7%D0%BA%D0%B8-%D1%81-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%88%D0%B5%D1%84-%D0%BF%D1%80%D0%B5%D0%B7-%D1%81%D1%8A%D0%BB%D0%B7%D0%B8-%D1%82%D0%BE%D0%B2%D0%B0-%D0%B5-%D0%B8%D1%81%D1%82%D0%B8%D0%BD%D0%B0%D1%82%D0%B0-news698637.html", "text": "През сълзи арестуваният полицейски шеф  Стоян Павлов - Палата чу решението на апелативните съдии. На излизане от залата единствените му думи бяха, че „това е истината”. Според магистратите  предположението на прокуратурата , че Павлов е приел сумата от 300 лева, не е обосновано. Дори това да е било така, то това не може да се класифицира като подкуп, тъй като той не е участвал в разследването на престъпленията за измама, предава Трафик нюз. Като мотиви съдиите добавиха, че няма основание да се смята зам.-шефа на 3-то районно да се укрие или да извърши друго престъпление. След заседанието защита на Павлов в лицето на адвокат Елдъров, призова прокуратурата да се извини публично на служителя. Според него в случая не може да се говори за подкуп. По думите му свидетелите, които в същото време са обвиняеми по друго дело, са се срещали с подзащитния му заради продажба на кола. „Тук имаме твърдение на едни лица след случая, постфактум, какво е било. И аз затова казвам – всеки може да намери двама души, които имат проблем по друго дело, или един от тях, и да ви кажат каквото за тях е добре, за да излязат с по-лека мярка за неотклонение”, каза Красимир Елдъров. Не на такова мнение обаче бе държавното обвинение. Прокурор Белчева разказа пред наш репортер, че срещите помежду им са били с цел искане на протекция от страна на полицая към измамниците.  Те трябвало да пътуват към Русе, където да предадат парите на тарторите. Те са поискали помощ от Павлов, за да може да им помогне „ако се обърка нещо”. „Има един член 205 от НПК, който казва, че всеки, който разбере за извършено престъпление, е длъжен да съобщи”, каза прокурор Белчева. Тя бе категорична, че ако обвиняемият е знаел за престъплението, то е трябвало като длъжностно лице да съобщи за него. В крайна сметка думите на защитата надделяха и съда реши да освободи полицейския шеф. Днес по-късно Павлов ще се прибере у дома.", "date": "2017.10.19", "title": "Арестуваният за връзки с ало-измамници полицейски шеф през сълзи: Това е истината"}
{"url": "http://pik.bg/%D0%BD%D0%B5-%D0%B2%D0%B8-%D0%BB%D0%B8-%D0%B5-%D1%81%D1%80%D0%B0%D0%BC-%D0%B7%D0%B0-%D0%B3%D0%B0%D1%84%D0%B0-%D1%81-%D0%BF%D0%B5%D0%BD%D1%81%D0%B8%D0%B8%D1%82%D0%B5-news698684.html", "text": "Как не ви е срам? Какво дебелоочие трябва да има човек, още повече когато работи в Министерството на труда и социалната политика, че да се изтъпани пред целия народ и нагло да се оправдава, че с 4900 пенсионери е станала грешка? Дали пък вие не сте грешка, дами и господа. Как иначе да си обясним колосалния ви гаф с увеличението от нула лева в пенсиите на всичките тези хора?! Въпреки цялата им мизерия и надежди те няма да вземат и жалкото увеличение от 2,4 процента. Оправданията ви за сбъркана методология за заложен още преди 2006 г. модел на преизчисляване не топлят и не хранят никого. Удавихте и хората, и медиите с цифри и проценти, пак ви е криво т.нар. швейцарско правило, но зад всичко това не прозира нито вина,  нито желание да се протегне ръка към тези нещастници. Това е дъното на бездушието и арогантността. И няма никакво значение от коя партия сте и кое правителство е на власт. Дано всички сте живи и здрави и да доживеете пенсия като нас!", "date": "2017.10.19", "title": "Не ви ли е срам за гафа с пенсиите  "}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D0%BF%D0%BE%D1%82%D1%80%D0%B5%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D1%80%D0%BE%D0%BC-%D0%B4%D0%B0%D0%B4%D0%B5-%D0%BD%D0%B0-3-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D1%81%D0%B8-%D0%B4%D0%B5%D1%82%D0%B5-%D0%B4%D0%B0-%D0%BF%D0%B0%D1%84%D0%BA%D0%B0-%D0%B4%D0%B6%D0%BE%D0%B9%D0%BD%D1%82-news698651.html", "text": "Социалните мрежи прегряха от снимка на 3-годишно момиченце, което пафка джойнт. Потресаващият кадър качил на стената си във Фейсбук един от добре познатите любители на дрогата в крайдунавския град Богомил Илиев, популярен сред местните с прозвището си Боко, пише \"Монитор\". На нея ясно се вижда, че в някаква мизерна стая, натъпкана с боклуци, детето е захапало ръчно свита цигара, която най-вероятно е с марихуана. Всъщност профилът на 22-годишния циганин е най-безцеремонна реклама на кефа и ползата от употребата на наркотици. Той самият се е щракал много пъти докато си свива марихуана и пуши. И се представя като човек, който обича трева и сгодна жена. А преди около три седмици Боко заяви за вестник „Козлодуй днес”, че според него отглеждането и употребата на канабис в България трябва да се легализира като призна без да се притеснява, че той редовно употребява трева. „Понеже сега е незаконно, ако се легализира, ще е много по-добре. Пуша, когато имам каквито и да било болки. Много пъти съм пушил заради това, че съм си чупил ръцете два-три пъти и тревата успокоява болките. Когато съм нервен, за премахване на напрежението и заради ей такива работи пуша“, казва пред медията Боко. А след това допълва, че има и хора, на които това не им понася: „На някои хора, като пушат трева, им влияе като паника, като параноя, разбирате ли, не им понася на всички хора”, разкрива познавачът. После споделя, че „по другите държави съществуват така наречените кофи шопове, които са легализирани и можеш да си пушиш. То е място за легална продажба на леки наркотици, такива като марихуана и хашиш”. А на въпрос, какво би направил, ако намери поле със засадено канабис, той отговаря: „Ако открия ливада, засадена с канабис, какво ще направя ли?! Хм… Ще я обера, стига да няма охрана и да няма хора”. Досега последователите на Боко в социалната мрежа и органите на реда, явно не са се впечатлявали от това, че той публично изразява влечението си към наркотиците. Но след публикуването на снимката с малкото момиченце с цигара в устата, Фейсбук изригна с лавина от гневни коментари. В някои от тях се твърди, че Боко и брат му не само пушат, но са и дилъри на дрога и е крайно време полицията и прокуратурата да се самосезират. Това явно е стреснало Боко. Постът му с момиченцето от вторник вече не е видим на стената му. Но има хора, които са направили скрийн шот на екрана и разпространяват снимката.", "date": "2017.10.19", "title": "ТОТАЛЕН ПОТРЕС! Скандален ром даде на 3-годишното си дете да пафка джойнт"}
{"url": "http://pik.bg/%D1%86%D1%8F%D0%BB-%D1%81%D0%B2%D1%8F%D1%82-%D1%81%D0%B5-%D1%87%D1%83%D0%B4%D0%B8-%D0%BA%D0%B0%D0%BA%D0%B2%D0%BE-%D1%81%D0%B8-%D1%81%D0%BB%D0%BE%D0%B6%D0%B8-%D0%BC%D0%B5%D1%81%D0%B8-%D0%B2-%D1%83%D1%81%D1%82%D0%B0%D1%82%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BC%D0%B0%D1%87-%D0%B2%D0%B8%D0%B4%D0%B5%D0%BE-news698647.html", "text": "Странно нещо видяха зрителите по време на снощния двубой от Шампионската лига между Барселона и Олимпиакос. Десетина минути след началото на срещата камерите уловиха как Лионел Меси си бърка в чорапите, вади нещо от там и го пъха в устата си. Според медиите това са таблетки глюкоза, които нападателят използва, за да се снабди с нужната енергия. Това проработи, защото Ла Пулга се представи много силно и вкара втория гол за домакинския успех с 3:1. Попадението му е паметно, защото е негово №100 в европейските клубни турнири. Не е изключено обаче това да са били хапчета срещу повръщане, какъвто проблем Меси има често.", "date": "2017.10.19", "title": "Цял свят се чуди: Какво си сложи Меси в устата по време на мач (ВИДЕО)"}
{"url": "http://pik.bg/%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%B5%D1%84%D0%B8%D1%80-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%80%D0%B0%D0%B7%D0%BC%D0%B0%D1%85%D0%B0-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BF%D1%80%D0%B5%D1%81%D0%BA%D0%B0%D1%87%D0%B0%D1%89%D0%B8-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82-news698678.html", "text": "Сигналът, който подадохме в ДАНС, е за корупционни практики при строителството на оградата по границата с Турция. Това заяви пред Би Ти Ви депутатът от БСП Елена Йончева на въпрос за новия статут на оградата на границата с Турция. Припомняме, че тя е включена в стратегическите обекти на България. Междувременно социалистите поискаха оставките на вътрешния министър Румен Радев и вицепремиера Валери Симеонов заради оградата. \"Оградата по границата се прескача за минута от група от 40 души. Документирала съм го това. Тя е направена неефективно и не извършва своите възпрепятстващи функции\", обясни тя и добави: \"Бежанците се снимат как минават през оградата, за да я рекламират в Турция колко лесно се минава.\" Социалистката показа снимката на мигрантите, които прескачат оградата и разкри, че тя е хит сред мигрантите в Турция. \"Всички имаме общ интерес тази ограда да извърши своята възпрепятстваща функция. Камерите в Хасковска област не работят от повече от 2 години. Няма и датчици. Сега, след публичността, която дадохме, Гранична полиция прави всичко възможно, за да работят тези камери\", каза още Елена Йончева. \"Има огромен мигрантски натиск, но затова не се говори. Мигрантите минават по определени канали\", категорична е депутатката. По думите й има няколко групи, които се занимават с каналджийство, а от ДАНС и МВР знаят за тях.", "date": "2017.10.19", "title": "В НАЦИОНАЛЕН ЕФИР! Елена Йончева размаха СНИМКА на мигранти, прескачащи оградата по границата! Кадърът бил хит в Турция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F%D1%82%D0%B0---%D0%BF%D1%83%D1%81%D0%BA%D0%B0-%D1%84%D0%B8%D0%BB%D0%BC-%D0%B7%D0%B0-%D0%BD%D0%B5%D1%80%D0%B5%D0%B4%D0%BD%D0%BE%D1%81%D1%82%D0%B8%D1%82%D0%B5-%D0%BF%D0%BE-news698604.html", "text": "Всяко разследване на българо-турската граница трябва да помогне пропуските да бъдат коригирани, за да можем да влезем в Шенген. Това каза говорителят на БСП Елена Йончева пред журналисти във връзка с филма си за българо-турската граница. Говорителят на БСП поясни, че преди няколко месеца от БСП са казали, че оградата не се охранява със съответните визуални средства и те не работят. „От три години системата за информационно наблюдение, това са камери, датчици в най-деликатните части, там откъдето минават най-много бежанци, не работят“, заяви Йончева. По думите й когато е поставила този въпрос, е отговорено, че е изтекъл договорът за поддръжка. „Вие представяте ли си, две години и половина камерите не работят, оградата само по себе си не може да пази. Тя възпрепятства, тя забавя. Тя може да възпрепятства ефективно, ако е направена както трябва, първо и второ, ако е изградена цялата система за наблюдение“, посочи Йончева. По думите й информацията, която дават би трябвало да помогне западните ни партньори и ЕС да имат доверие на България. Тя припомни, че BBC наскоро е излязла с материал, в който се казва, че има много засилен трафик на бежанци през българо-турската граница. „Това са наши колеги, които поставят този въпрос. Нали не мислите, че местните дипломати, представителите на ЕС не са наясно с това“, заяви Йончева.", "date": "2017.10.19", "title": "ИЗВЪНРЕДНО В ПИК TV! Елена Йончева продължава с разкритията - пуска филм за нередностите по оградата"}
{"url": "http://pik.bg/%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B5%D0%BF-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B5%D0%BC-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news698613.html", "text": "Ние не можем и няма да приемем независима Каталуния, каза председателят на Европейския парламент Антонио Таяни, предаде ТАСС. Лидерът на органа на законодателната власт на 28-те коментира днешната размяна на заплахи между премиера на автономната испанска провинция Карлес Пудчдемеон и министър-председателя на иберийското кралство Мариано Рахой. Според шефа на ЕП проблемът трябва да се разреши в рамките на западноевропейската държава и чрез диалог. \"Би било добре, ако Каталуния не обяви отделянето си от Испания\", каза още той. Никой в Европа няма да се съгласи със създаването на нова държава\", категоричен бе Таяни. Пучдемон днес в писмо до Рахой заяви, че е готов да обяви едностранно независима Каталуния. Премиерът в Мадрид отговори, че още в събота ще стартира процедура по лишаване на най-богатата провинция в страната от самостоятелност.", "date": "2017.10.19", "title": "Председателят на ЕП: Няма да приемем независима Каталуния"}
{"url": "http://pik.bg/%D1%82%D1%80%D1%83%D1%81%D0%BE%D0%B2%D0%B5-%D0%B4%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%B4%D0%B2%D0%B5-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D1%87%D0%B0%D1%81-%D1%80%D0%B0%D0%B7%D0%BB%D1%8E%D0%BB%D1%8F%D1%85%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news698612.html", "text": "Две земетресения в рамките на половин час станаха в Македония близо до границата с България. Първото е с магнитуд 3 по скалата на Рихтер и е регистрирано в 11.0 ч. местно време с епицентър на 7 км северозападно от Пехчево в Македония и на 108 км южно от София, с дълбочина 2 км, съобщава Нова тв. Второто земетресение е с магнитуд 3,4 по Рихтер, усетено е в 11.27 ч. местно време, с епицентър на 8 км северозападно от Пехчево в Македония и на 105 км южно от София, отново с дълбочина 2 км. Жители от Берово, на 13 км южно от епицентъра на земетресенията, казват, че земетресенията са усетени за кратко. Няма данни за материални щети.", "date": "2017.10.19", "title": "ТРУСОВЕ ДО ГРАНИЦАТА! Две земетресения за половин час разлюляха Македония"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B3%D0%B5%D1%80%D0%B1-%D0%BB%D1%8A%D1%87%D0%B5%D0%B7%D0%B0%D1%80-%D0%B8%D0%B2%D0%B0%D0%BD%D0%BE%D0%B2-%D1%81-%D0%B1%D0%B0%D1%81%D1%82%D1%83%D0%BD-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0---%D0%B3%D0%BB%D0%B0%D1%81%D1%83%D0%B2%D0%B0-%D1%82%D0%B2%D1%8A%D1%80%D0%B4%D0%BE--news698584.html", "text": "Депутатът от ГЕРБ Лъчезар Иванов го закърши с коляното, видя ПИК. Днес той се разхождаше из парламента с бастун и силно накуцващ. Причината за контузията му е операция на коляното, след като на няколко пъти събирал вода в коляното и я изтеглял с пункции, но тя отново се трупала, научи ПИК. Навръх професионалния си празник лекарят, който бе и първият депутат на ГЕРБ още през далечната 2005 г., когато напусна царската партия НДСВ и се обяви за привърженик на все още гражданското сдружение ГЕРБ, обаче няма никакви намерения да се отдава на страдания вкъщи, а още днес е дошъл в парламента, за да даде гласа си, отхвърляйки ветото на парламента.", "date": "2017.10.19", "title": "ЕКСКЛУЗИВНО В ПИК! Депутатът от ГЕРБ Лъчезар Иванов с бастун в парламента - гласува твърдо, въпреки контузията (СНИМКИ)"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B8-13-%D1%80%D0%B5%D0%BB%D0%B8%D0%BA%D0%B2%D0%B8-%D0%BD%D0%BE%D1%81%D1%8F%D1%82-%D0%BF%D1%80%D0%BE%D0%BA%D0%BB%D1%8F%D1%82%D0%B8%D0%B5-%D0%BD%D0%B0-%D1%81%D1%82%D0%BE%D0%BF%D0%B0%D0%BD%D0%B8%D1%82%D0%B5-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news698548.html", "text": "Всяка вещ има своя собствена история , но понякога тя звучи мистично и дори зловещо. За 13 напълно реални вещи , част от които са с голяма стойност и семейни реликви, се твърди, че носят проклятие на всеки, който ги притежава . Руският художник Иван Крамско й е бил запознат, че според поверие момичетата, които се удавят, стават русалки. Той заявява, че не вярва в суеверия и рисува картината . Платното е купено от виден колекционер, а след това в дома му започнали да се случват мистериозни неща , за които не се говорело свободно в обществото. Твърди се, че още първата вечер картина от колекцията му паднала с трясък на земята, без видима причина. Страх сковал всички обитатели на дома на колекционера. Всичко това навярно се дължи не на проклятие или лоша поличба, а на мрачната атмосфера, която излъчва картината. В миналото един от най-легендарните скъпоценни камъни е принадлежал на магове, персийци и индийски раджи. Зловеща мълва гласи, че диамантът е обвит в „ ореол на смъртта “ и носи лош късмет на мъжете, които го притежават. Сега диамантът може да бъде видян в короната на британската кралица Елизабет Втора . Според любители на мистичните теории, това обяснява защо на престола най-дълго се задържат жени. \" Модел на Порше е популярен като \"Little Bastard\" . Автомобилът има славата, че е прокълнат. Смята се, че актьорът Джеймс Дийн се е блъснал с него, а след това са последвали трагични случки с всеки, който купи колата. Йоци е най-старата мумия на човек, открита в Европа. Тя е напълно запазена в продължение на 5000 години под ледовете на Алпите. Смята се, че мумията носи нещастие на всеки учен, който е работил по нея. Седем от тях умират при странни обстоятелства . Последен си отива от този свят австралийският археолог Том Лой – откриват го мъртъв в дома му в началото на ноември 2005 г. Много учени отказват да работят с Йоци – поради страх да не си навлекат проклятие. Поверието гласи, че във всяко семейство, където картината се задържи по-дълго, жените не могат да раждат. Поради това платното е сменило редица собственици и в крайна сметка е останало в дома на хора, които вече имали деца и не се изплашили от проклятието . Плантацията Миртал в САЩ се смята за обитавана от духове, тъй като е построена на мястото на старо индианско гробище . Легендата гласи, че мистериозното огледало, което може да бъде видяно в къщата, взима душите на хората. Улуру е мистериозна оранжева планина в Австралия , където аборигените са извършвали техните ритуали в продължение на хиляди години. Според легендите, мястото е обитавано от душите на мъртвите. Туристите често си взимат камъчета за спомен, но местните жители твърдят, че това далеч не е добра идея. Необяснимо е твърдението, че австралийци са получавали писма от туристи, които съдържали камъче и молбата да бъде върнато обратно в Улуру . Този слух е от България! Телефонен номер, изобилстващ от осмици е бил собственост на трима души в продължение на 10 години. Всички те обаче починали преждевременно. Твърди се, че номерът вече не е достъпен , блокиран е от мобилния оператор , а днес не се ползва от никого. Куклата Анабел се съхранява в музей на окултизма . Тя се намира в специален шкаф, на който е изписано „В никакъв случай не отваряйте “. Според градска легенда парцалената кукла променя позицията си, когато е оставена без надзор. Наложило се дори да се търси помощ от екзорсист... „Окото на Брама“ Един от най-мистичните диаманти на света е известен като „Окото на Брама “. Твърди се, че в миналото диамантът е бил в окото на статуята на бог Брахма в един от най-големите храмове в Индия . По-късно е бил взет от европейци. Тогава започнали да се случват неприятности на всеки притежател на диаманта, който е препродаван в различни краища на света. Гробницата на Тутанкамон е открита през 1922 г. След това десетки души от екипа с учени умират. Това породило мистичната теория за проклятието на фараона. Някои твърдят, че гибелта на хората се дължи на отровни газове и гъбички, които са се развили в гробницата през годините. Смята се, че Кутията на Дубик е най-проклетото нещо на света. Според легендата в нея е затворен зъл дух. Твърди се, че е била притежание на еврейка, оцеляла от Холокоста . Тя пренася кутията на Дибук в Америка и умирайки в адски мъки, завещава на наследниците си никога и при никакви обстоятелства да не се опитват да я отворят. Картината „ Венера “ се е сдобила с лоша слава. Първият купувач на картината внезапно фалирал. Когато това сполетяло и следващи притежатели на картината, тръгнала мълвата, че причината е в нея. Понастоящем картината е в Националната галерия в Лондон и очевидно лошата й слава вече я е изоставила.", "date": "2017.10.19", "title": "Вижте кои 13 реликви носят проклятие на стопаните си (СНИМКИ)"}
{"url": "http://pik.bg/%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D1%81-%D1%87%D0%B5%D1%81%D1%82%D0%B8%D1%82%D0%BA%D0%B0-%D0%B7%D0%B0-%D0%BF%D0%BE%D0%BA%D0%BE%D0%B9%D0%BD%D0%B8%D1%8F-%D1%81%D0%B8-%D0%B1%D0%B0%D1%89%D0%B0-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B5%D0%B4%D0%BE%D1%81%D1%82%D0%B8%D0%B6%D0%B8%D0%BC-%D1%81%D0%B8-%D0%B8-%D1%81%D0%BB%D0%B5%D0%B4-20-%D0%B3%D0%BE%D0%B4%D0%B8%D0%BD%D0%B8-news698600.html", "text": "Зам.-лидерът на БСП Кирил Добрев пусна честитка за рождения ден на покойния си баща Николай Добрев. Починалият през 1999 година Добрев е бил народен представител и член на Висшия съвет на БСП, както и член на Изпълнителното бюро на Столетницата, и председател на парламентарната Комисия по национална сигурност. Той става министър на вътрешните работи в правителството на Жан Виденов, след като предшественикът му Любомир Начев подава оставка заради бурен медиен скандал. Николай Добрев играе важна роля по време на политическата криза в началото на 1997 година. На 8 януари парламентарната група на БСП му възлага да състави ново правителство и на 28 януари той официално получава мандат за това от президента Петър Стоянов, но след споразумение с опозицията на 4 февруари се отказва от него. С това той дава възможност за провеждане на предсрочни парламентарни избори и слага край на продължителните масови протести срещу управлението на социалистите. За много от редовите членове на БСП Добрев е виновен за това, че предава доброволно властта в ръцете на Съюза на демократичните сили и не позволява на партията да довърши мандата си. Николай Добрев умира от рак на 17 април 1999 година в София и е погребан в Гоце Делчев. На негово име е учредена награда за млад политик от БСП. Недостижим си дори и 20 години, след като не си сред живите. Казвам го и за свои, и за чужди. Не се упражнявайте, другари и господа. Когато достойнството и почтеността на един човек са истински, те остават дълго и след него. Честит рожден ден, Баща ми!", "date": "2017.10.19", "title": "Кирил Добрев с честитка за покойния си баща Николай: Недостижим си и след 20 години"}
{"url": "http://pik.bg/%D1%80%D0%BE%D0%B4%D0%BD%D0%B0-%D1%82%D0%B5%D0%BC%D0%B8%D0%B4%D0%B0-%D0%BF%D1%83%D1%81%D0%BD%D0%B0%D1%85%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8%D1%8F-%D1%88%D0%B5%D1%84-%D0%BE%D0%B1%D0%B2%D0%B8%D0%BD%D0%B5%D0%BD-%D1%87%D0%B5-%D0%BF%D0%BE%D0%BC%D0%B0%D0%B3%D0%B0%D0%BB-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news698630.html", "text": "Пловдивският апелативният съд освободи от ареста Стоян Павлов, началника на „Охранителна полиция“ в Трето РПУ в града, който беше обвинен във взимане на подкуп и неизпълнение на служебни задължения, предава Би Ти Ви. Павлов беше задържан преди седмица за подкуп от 300 лв., който според обвинението е взет от телефонни измамници. Полицейският служител беше обвинен и за друго деяние – знаел е за схемата на измамниците, но не е предприел нищо, за да я прекрати. Съдът сега обаче прецени, че от предоставените доказателства не може да се направи обосновано предположение, че Павлов е взел подкуп. От предоставения видеозапис от камерата на входа на полицейското управление не става ясно кой е дал пари и дали въобще са били дадени. На записа се различават силуети, но не и конкретни лица. Освен това според магистратите няма опасност Павлов да се укрие или да извърши друго престъпление.", "date": "2017.10.19", "title": "РОДНА ТЕМИДА: Пуснаха на свобода полицейския шеф, обвинен, че помагал на ало измамници"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D0%B3%D0%BE%D0%BD%D0%B8-%D0%B4%D1%83%D0%B1%D0%B0%D0%B9-%D1%81-%D0%BB%D1%83%D0%BA%D1%81%D0%BE%D0%B7%D0%BD%D0%B8-%D0%BC%D0%B5%D0%B3%D0%B0%D0%BF%D1%80%D0%BE%D0%B5%D0%BA%D1%82%D0%B8-news698597.html", "text": "Мегарпроект  с разгърната застроена площ 37 075 кв.м., състоящ се от 8 сгради, от които 7 жилищни и с огромна корона на покрива е гордост за пловдивчани, съобщават организаторите на седмото издание на Строителните Оскари ВИП Комюникейшън.", "date": "2017.10.19", "title": "Пловдив гони Дубай с луксозни мегапроекти"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D0%B0%D1%82%D0%B0%D0%BA%D0%B0-%D0%BD%D0%B0-%D0%B1%D1%81%D0%BF-%D1%81%D1%80%D0%B5%D1%89%D1%83-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%B8%D0%BC%D0%B0%D1%88%D0%B5-%D0%BD%D0%B0%D1%82%D0%B8%D1%81%D0%BA-%D0%B7%D0%B0--news698616.html", "text": "БСП реши да даде на Конституционния съд неприетата оставка на Делян Добрев. По въпроса се изказаха редица експерти по конституционно право, според които оставка на депутат не се гласува. Коментар направи и бившият конституционен съдия и депутат от ГЕРБ Георги Марков, който заяви, че по принцип оставки не се гласуват, освен ако няма съмнение, че са дадени под натиск, какъвто според него е случаят с колегата му Добрев. \"Конституционният съд през 1993-та година по повод оставката на Блага Димитрова като вицепрезидент пред Конституционния съд казва, че все пак трябва да се види дали няма измама, насилие, заплаха, аз бих добавил дали няма и други пороци, които да доведат народния представител до едно искане, което не е извършено при свободно мотивиране на волята. В случая имаше психологически натиск, един млад политик да каже „аз съм смъртоносно, морално и политически ранен” според мен е плод на една емоция, в резултат на безпрецедентен политически натиск ние за това гласувахме против, защото по конституция наред с това, че оставките се гласуват и че ние гласуваме по съвест съобразно нашите убеждения. И като видим, че един народен представител подава оставката си под психологически натиск прави заключения, които са неверни, той е ранен, всичко мина и замина\", заяви Марков. \"Истината е, че ние трябва да видим дали те не се направени при насилие, заплаха, шантаж, измама, но и тежък психологически натиск, което води до порок на волята и момчето ранено психологически тръгва да прави нещо, което не би трябвало да прави, както се видя, за това ние не я гласувахме\", допълва още депутатът от ГЕРБ. На въпрос дали психологическият натиск е записан в конституцията, Марков заяви, че и това, което той казва не е записано, но Конституционният съд го казва в дело номер 11 на Блага Димитрова, че трябва да се види дали няма насилие, да няма заплахи, но в зората на демокрацията Конституционният съд не може изрично да изброи всички случаи, които биха довели до порок на волята. \"За мен в случая имаше мотивиране на воля, която беше под тежък психологичеси натиск. Конституционния съд може да отхвърли искнето на БСП, може да излезе с решение и след това ще се види дали ще се гледа наново\", допълни още Марков.", "date": "2017.10.19", "title": "ЕКСКЛУЗИВНО В ПИК! Георги Марков за новата атака на БСП срещу Делян Добрев: Имаше натиск, за това гласувахме против оставката му"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%BE%D0%B8-%D1%81%D0%B0-%D0%B0%D1%80%D0%B5%D1%81%D1%82%D0%B0%D0%BD%D1%82%D0%B8%D1%82%D0%B5-%D0%BE%D1%82-%D0%BD%D0%BE%D0%B2%D0%B0%D1%82%D0%B0-%D0%BD%D0%B0%D1%80%D0%BA%D0%BE%D0%B3%D1%80%D1%83%D0%BF%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B8-%D0%BF%D0%BE%D0%BC%D0%BE%D1%80%D0%B8%D0%B5-news698628.html", "text": "И така официално седмината са Станислав Панайотов, Дойчин Иванов, Даниел Кичуков, Божидар Москов, Недялко Гетов, Емил Гетов и Димитър Йончев. Специализираният съд разкри имената на седмина от новата арестувана група за разпространение на дрога в Бургаско. Това стана по повод искането на прокуратурата за постоянния и арест. Те са с повдигнати обвинения за ръководене и участие в организирана престъпна група, създадена с цел разпространение на наркотични вещества на територията на гр. Бургас и гр. Поморие. Припомняме, че има и още един обвиняем, но той е пуснат под гаранция. Делото за мерките в спецсъда се очаква да започне в 15 ч. Арестите бяха на 17 октомври. По официална информация тогава бяха прибрани 12 души, но само част от тях са с повдигнати обвинения. Някои от останалите са свидетели.", "date": "2017.10.19", "title": "Официално: Разкриха кои са арестантите от новата наркогрупа в Бургас и Поморие "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F-%D1%84%D0%B8%D0%BB%D0%BC-%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE-news698596.html", "text": "\"Отправям предупреждение, ако някой си позволи клевети и лъжи ще му се случи същото, като на Елена Йончева.\" Това заяви единствено пред агенция ПИК вицепремиерът Валери Симеонов по повод думите на Корнелия Нинова в декларация от парламентарната трибуна, където не само, че нападна решението на Министерски съвет за оградата на границата, а и поиска оставката на Симеонов и министъра на вътрешните работи Валентин Радев. Лидерът на НФСБ уточни, че оградата е станала обект от национално значение, за да се облекчи процедурата по усвояване на средства, тъй като в Закона за обществените поръчки нещата се бавят. \"Категорично не го правим, за да крием каквото и да било, каквото внушение правят от БСП. Това е обект от стратегическо значение и не можем да си позволяваме хора от всякакъв харектер да се въртят там и да изнасят информация къде какво има\", допълни Симеонов. По отношение на дупките, които са отворени под оградата, той заяви, че е заради природните бедствия и дъждовете през последните месеци, като определи твърденията на опозицията като абсолютно тривиални неща, като и занапред ще има природни бедствия. Симеонов допълни, че не желае да влиза в обяснителен режим по тази тема. На въпрос дали е вярно това, че ако Елена Йончева си пусне направения филм за оградата, ще бъде арестувана, Симеонов заяви, че първо трябва да се види какъв е филмът. \"Нека си го пусне. Имайте предвид, че от вчера оградата е обект от стратегическо значение и за всяка информация, свързана с нея, аз лично ще сезирам прокуратурата за нарушение на закона и постановление 180\", заяви твърдо пред ПИК Симеонов. \"От БСП трябва да знаят, че това не им е партиен пленум да си слагат подписите тук и там. Всеки който си е сложил подписа тук ще си носи отговорността, това трябва да знаят. Не ме интересува дали са 80 или 180. Не може един язовир, магистрала и жп гара да бъдат обекти от национална сигурност, а оградата да не бъде. Тук вече според мен става дума за хиперактивна политическа налудничевост от страна на БСП, поради липсата на каквито и да било аргументи за сегашните постижения на управлението\", допълни още Симеонов.", "date": "2017.10.19", "title": "САМО В ПИК! Валери Симеонов с остър коментар пред медията ни за скандалния филм на Елена Йончева и оградата по границата! Вицепремиерът скръцна със зъби на журналистката и Корнелия Нинова"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%87%D1%83%D0%B4%D0%BE-%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%BE-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0---%D0%B4%D0%BF%D1%81-%D1%85%D0%B2%D0%B0%D0%BB%D0%B8-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-news698602.html", "text": "От известно време се иска оставката на Валери Симеонов. Имам чувството, че и сняг да завали сега, пак ще се иска оставката на Валери Симеонов, заключи от името на Обединените патриоти лидерът на \"Атака\" и шеф на ПГ на националистите Волен Сидеров. Сидеров призна, че видял в медиите, че Корнелия Нинова иска оставките само на вътрешния министър Валентин Радев и на Валери Симеонов, но не и на премиера и на останалите министри. В същото време решението за засекретяването на граничната ограда е на цялото правителство, напомни Сидеров. Той заключи, че налице виждаме \"една фиксация и посочване на виновния Валери Симеонов, на когото му се иска оставката\". Тази ограда свърши работа, нелегалното мигрантство намаля почти до нула, това никога не е било, похвали атакистът усилията на колегата си Валери Симеонов. Когато искате оставки, започнете от себе си, апелира Сидеров. Познавам го от ученик, той е действен човек, по-добре нещо да свършиш нещо, някъде да сгрешиш, но пасивният човек гледа в тавана. Но да му се поиска оставката само на него, вече е тенденциозно, госпожо Нинова. Във всяка държава има секретни обекти. Идете да снимате на мексиканската граница, никой няма да може да ви спаси. Аз обаче питам защо Елена не снима филм, когато в центъра на София нелегални мигранти изнасилваха чупеха и когато запалиха общежитието. \"Приятно съм провокиран от спокойния тон, какъвто трябва да е от трибуната на парламента. ДПС първа поиска тази оставка на Валери Симеонов и още преди влизането във властта говорихме, защо не бива да влизат във властта. Етнонационализъм е това срещу което ние се борим, а не патриотизма, който обединява и кара всички етноси да се обединят около родината\", заяви Цонев. Той допълни, че България не е моноетническа държава. Тона е езика който се използвал от Симеонов по никакъв начин не спомагало за единственото на нацията, обижда една етническа група срещу друга, ако той настройва нас етническите българи, срещу ромите, етническите турци. „Тя поиска оставката на Валентин Радев и Валери Симеонов. Защо след като има решение на МС, тя не иска оставката на премиера, министрите и на всички останали? Защо само на тези двама министри? Елена Йончева правила мистериозен филм, но не е ясно къде ще бъде излъчен, но всички са поканени да арестуват всички 80 депутати. Никой няма да ги арестува. Ако някой е бил арестуван, това съм бил аз и колегата Десислав Чуколов. Защо на Валери Симеонов?“, запита той. „Защо патриотите са лошо и не трябва да са във властта? Защото наближава председателството. Това е лошо за ДПС и БСП, защото ще покажем, че в управлението могат да бъдат патриотични формации. ДПС разпространяват, че никъде във властта не са участвали националисти в ЕС. Това не е вярно“, каза още Волен Сидеров и добави, че познава Валери Симеонов от ученик. „Сигурно много кусури могат да му се намерят, но да му се иска оставката само на него, означава тенденциозност, г-жо Нинова. Идете да снимате стената, която Израел построи, за да се отдели от палестинците. Идете да снимате на мексиканската граница стената, с която американците се отделят. Никой няма да ви спаси“, продължи той и добави: „Ако искате оставки, започнете от себе си“. Веднага след изказването на лидера на Атака на трибуната от името на парламентарната група на ДПС. Цялата зала обаче бе изненадата, че за първи път от ДПС похвалиха човек от Обединените патриоти.", "date": "2017.10.19", "title": "ПЪРВО В ПИК! Чудо невиждано в парламента - ДПС хвали Волен Сидеров "}
{"url": "http://pik.bg/%D0%BA%D0%BC%D0%B5%D1%82%D1%8A%D0%BB%D0%B0-%D0%BF%D1%80%D0%B0%D0%B2%D0%B8-%D0%BD%D0%BE%D0%B2-%D1%80%D0%BE%D0%BA-%D1%84%D0%B5%D1%81%D1%82---%D1%85%D0%B5%D0%BF%D0%B8-%D0%BB%D0%B5%D0%BD%D0%B4-%D0%BC%D1%8E%D0%B7%D0%B8%D0%BA-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-news698595.html", "text": "Бившият кмет на Каварна Цонко Цонев обяви нов рокфест, а първите анонсирани имена и мястото навяват, че той може да се превърне в едно от големите музикални събития в България. Фестивалът ще се казва \"Хепи ленд мюзик\", ще бъде на 25 километра южно от Варна и ще се провежда през цялото лято, съобщава \"Офнюз\". Първите концерти са на 25 и 26 май 2018 г., а първото обявено голямо име е на Primal Fear - една от най-известните немски метъл банди. Близо до морската столица германците ще представят част от репертоара от 20-годишната си история, побрана в 11 студийни албума, последният от които излезе миналата година - \"Rulebreaker\". Това не е първи концерт за групата в България. Родните пауър метъл фенове със сигурност помнят участията на бандата у нас. През 2010 г. Primal Fear заби пред няколко хиляди фенове на фестивала в Каварна, а през 2012 г. - в София. В същата вечер ще видим и сърбите от Alogia. Техният концерт ще бъде на 26 май, а ден по-рано на сцената на фестивала ще излязат и Mirror, Saints N Sinners, подкрепени от българска страна от БТР.", "date": "2017.10.19", "title": "Кметъла прави нов рок фест - \"Хепи ленд мюзик\" край Варна"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BD%D0%B8-%D1%86%D0%BE%D0%BB%D0%BE%D0%B2%D0%B0-%D1%81%D0%B5-%D1%81%D0%BA%D1%80%D0%B8-%D1%81%D0%BB%D0%B5%D0%B4-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5%D1%82%D0%BE---%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0%D1%82%D0%B0-%D1%81%D1%8A%D1%81%D0%B8%D0%BF%D0%B0%D0%BD%D0%B0-%D0%BE%D1%82-%D0%BA%D0%BE%D0%BB%D0%B5%D0%B3%D0%B8%D1%82-news698608.html", "text": "Ани Цолова потъна вдън земя след уволнението си от сутрешния блок на Нова тв “Здравей, България”. Водещата повече от седмица е в неизвестност и не отговаря на телефонните повиквания и съобщенията на колегите си. Фотографите на ПИК и “Ретро” пък установиха, че липсва и в дома си – триетажната къща в баровския квартал “Драгалевци”, за чийто строеж прокуратурата проверява доходите є. Цолова и мъжът є сякаш са напуснали жилището и комшиите им твърдят, че отдавна не са ги мяркали. “Ретро” разузна, че водещата се е махнала от София малко след падането є от ефир, тъй като изпаднала в жестока депресия. Едва вчера тя се завърна от Плевен след двуседмично отсъствие, водейки със себе си и майка си, която є помага в отглеждането на малкия є син Калоян, видяха фотографите на ПИК и \"Ретро\". Тя била съсипана не толкова от решението на ръководството, колкото от реакцията на колегите, тъй като никой от тях не я защитил. Най-обидно є било държанието на партньора є Виктор Николаев, с когото вкупом се трансферираха преди две години от Би Ти Ви и когото смята за много близък приятел. Той обаче по никакъв начин не издава, че Ани му липсва, и дори не отрони дума около задкулисието при премахването є. Това била и причината Цолова на свой ред да го зареже и да не отиде да подкрепи своя колега и на импровизирания протест пред Министерския съвет миналата седмица покрай екшъна с Антон Тодоров. Водещата още преди две седмици се изнесла със сина си за родния Плевен, а по-късно към тях се присъединил и мъжът є, който си взел отпуска като оператор в Нова тв. Цолова избягала и за да не се налага да отговаря на неудобни въпроси на колеги и близки в София, които, както и зрителите, били силно озадачени след уволнението є от сутрешния блок. А въпросите са много. Първият е защо свалиха от екран уж най-рейтинговия си водещ? Дали причината не са подадените сигнали от страна на евродепутата Николай Бареков, след които стана ясно, че Цолова е взимала огромни суми от бонуси, декларирала ли ги е и какъв е произходът на имотите й? Данъчните започнаха да ровят и за това как една водеща е успяла да си купи къща в “Драгалевци” на стойност 200 хиляди евро, при положение че на хартия заплатата є е нищожна за подобни харчове. Дори нейните колеги, които бяха поставили празен стол на протеста си, очакваха да я видят там рамо до рамо до Виктор Николаев. Но Цолова е предпочела да се скатава в Плевен и да не се появява, докато нещата около нея не отшумят. Иначе от години не е прекарвала дори уикенд там и предпочитала да ходи на екскурзии и скъпи курорти у нас. В родния є град се коментираше, че именно славата и парите са замаяли главата на бившата водеща. Оказва се обаче, че май именно те са я върнали обратно в Плевен, където Ани се утешава, откакто я свалиха от екран. Темата за Цолова не се коментирала много в Нова телевизия, тъй като дори колегите є не знаят какво се случва с нея. Тези, които предполагат къде се крие истината, предпочитат да си мълчат, тъй като им е неприятно. Официално от медията обявиха, че Цолова не напуска телевизията, а ще води лайфстайл предаване. Оказва се обаче, че такова не е планирано в програмата и по него не се работи. “Ако ще се прави един проект на телевизията, той изисква месеци работа, търсене на екип, студио, концепция и още куп други неща. При нас такова нещо не се прави. Това за ново предаване на Ани е пълна измишльотина, можеха да измислят нещо по-оригинално, за да замажат очите на хората. Ако не сте забелязали, дори я махнаха от шапките, които така усърдно се направиха за новия сезон, лицето є не присъства никъде, само и само ако може хората да забравят. Такъв позор обаче не се забравя”, споделят колеги.", "date": "2017.10.19", "title": "САМО В ПИК И \"РЕТРО\"! Ани Цолова се скри след уволнението - журналистката съсипана от колегите си, във война е с Виктор Николаев (ПАПАРАШКИ СНИМКИ)"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BB%D1%83%D0%B4%D0%BE%D1%81%D1%82-%D0%BC%D0%B0%D1%81%D0%BE%D0%B2-%D0%B1%D0%BE%D0%B9-%D1%81-%D0%BF%D1%80%D0%B0%D0%B7-%D0%BB%D1%83%D0%BA-news698568.html", "text": "Масов бой с праз лук се очаква да събере хиляди хора във Велико Търново! Над 10 000 души са обявили интерес към едно от най-шантавите събития, които някога е организирано във Фейсбук. Социалната мрежа буквално \"кипи\" от агресивното мероприятие, което е обявено за 24 октомври. Малки и големи се \"въоръжават\" с продълговатия зеленчук и се стягат за битка. Боят си има и правила - ударите в слабините, лицето и гърлото са забранени. \"Нека най-тъпият победи\", апелират организаторите на гладиаторския дуел. Коментарите по темата са хиляди, но има и силно любопитни въпроси - дали глави кромид лук може да бъдат използвани като гранати. През последните дни се появи информация, че събитието може да бъде забранено. Затова за всеки случай се появи ново велико мероприятие - гражданска война с праз лук. Тя е обявена за 31 декември в крепостта \"Царевец\", отново в старопрестолния град. Но слухове и забрани едва ли ще спрат ентусиастите, които са готови да тръгнат от всички краища на България, за да участват в шантавата битка. Хахавите събития обаче не спират до тук, пише още столичен всекидневник. Над 4000 души се стягат за масово жулене на ракия на 15 ноември край НДК. \"Без ракия няма оправия... Водата съдържа микроби, приятели!\", е лозунгът за масовото пиянстване. Точно седмица по-рано в столичен мол ще има... групово извиване на зърна. Едва 200 души са потвърдили, че ще отидат, и това има своята логика - болката е твърде голяма за подобна кауза. Още тази събота, отново край НДК, се подготвя масово бъркане с химикалки в очите. Над 6000 души са готови за предизвикателството въпреки ясното уточнение от организаторите, че \"правила няма\". Групово мазане с антиейдж крем за възвръщане на девствеността, масова мастурбация в магазин в Бургас и ходене по голяма нужда пред парламента са сред най-просташките събития, които циркулират във Фейсбук, но въпреки това се радват на доста сериозен интерес. Предполага се, че голяма част от обявените събития са просто шеги или опит да се привлече вниманието на обществото върху даден проблем и да няма никакво събитие. Организиране на безумни събития буквално залива Фейсбук. Организатори предлага срещи за бъркане в очите, масово самозадоволяване и ред други идиотщини. За голяма част от обявените мероприятия вече са се записали много хора.", "date": "2017.10.19", "title": "Пълна лудост! Масов бой с праз лук"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%BD%D0%B0-%D1%80%D0%B0%D0%B7%D0%BF%D0%B8%D1%82-%D0%BF%D1%80%D0%B5%D0%B4-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B7%D0%B0-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8%D1%8F-%D0%B7%D0%B0%D0%BA%D0%BE%D0%BD-%D0%BE%D0%B1%D0%BD%D0%BE%D0%B2-news698636.html", "text": "Депутатите от правната комисия започват работата по антикорупционния закон и първата им точка е изслушване на министърът на правосъдието Цецка Цачева по темата. Припомняме, че преди ден президентът Румен Радев проведе Консултативен съвет по национална сигурност  по въпроса, където събра всички политически лидери, за да обсъдят двата законопроекта на БСП и ГЕРБ. Предстои те за бъдат обсъдени от депутатите в комисията пред да влязат в пленарна зала. \"Предвижда се изготвяне на нова наказателна стратегия, с която ще бъде обсъден въпроса за два кодекса – Наказателен и Административно-наказателен. С писмо до Димитър Главчев и до председателя на Правна комисия Данаил Кирилов предложих вариант на редакция на член 230, който да внесе повече яснота и най-вече да се опрем на принципа на съдийското самоуправление“, каза Цачева. По думите й така съответната колегия, когато е повдигнато обвинение и се иска отстраняване на магистрат, ще може да изрази позиция и да се даде възможност магистратът да заяви своята позиция. „Благодаря, че народни представители са припознали моето предложение и към настоящия момент, с оглед на процедурата, между първо и второ гласуване сте го включили за обсъждане на заседанието“, каза Цачева. Министърът на правосъдието отговори на депутата Крум Зарков от БСП във връзка с процедурата за гривни на затворниците. По думите й процедурата по обществената поръчка е проведена. „Участвали са 3 фирми. От трите фирми има класирана една. Останалите две съответно не са удовлетворени от резултата, има подадена жалба в КЗК и на този етап обществената поръчка е в Комисията. С оглед развитието на процедурата, знаете, че нейното решение може да бъде обжалвано пред ВАС, ако бъде потвърдена процедурата, в сроковете, в които ще се подпише договорът и той ще бъде изпълнен, съм оптимист, че ще се случи“, каза Цачева. В отговор на въпрос на депутата от ДПС Йордан Цонев за регламентиране на банковата несъстоятелност министър Цачева заяви, че доколкото и ако правилно е информирана, като народен представител той смята да упражни право на законодателна инициатива по този повод. По думите й несъстоятелността е регламентирана в Търговския закон. „Има специален закон – за банковата несъстоятелност, който е в обхвата на работа на Министерство на финансите“, каза Цачева и заяви ,че от ДПС могат да разчитат на съдействие, експертиза от Министерство на правосъдието. Министърът на правосъдието обяви, че утре (20 октомври 2017 г.) ще има извънредно заседание по на Съвета по актуализирана стратегия за продължаване на реформата в съдебната власт, тъй като това е поискано от една трета от членовете на Съвета.", "date": "2017.10.19", "title": "ИЗВЪНРЕДНО В ПИК TV! Цецка Цачева на разпит пред депутатите за антикорупционния закон (ОБНОВЕНА)"}
{"url": "http://pik.bg/%D0%BD%D0%B0%D0%B3%D0%BB%D0%B0-%D0%BA%D1%80%D0%B0%D0%B6%D0%B1%D0%B0-%D0%BE%D0%B1%D1%80%D0%B0%D1%85%D0%B0-%D0%B7%D0%B0%D0%B2%D0%BE%D0%B4-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news698611.html", "text": "Кражба от склад в Хасково е извършена през денонощието, съобщават от полицията. След разбиване на стена е проникнато в помещението на завод за безалкохолни напитки и са откраднати 40 бронзови корони за редуктор, 35 бронзови зъбни елемента за машини и неустановено количество меден кабел. Образувано е досъдебно производство.", "date": "2017.10.19", "title": "Нагла кражба! Обраха завод в Хасково"}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-news698635.html", "text": "Фейсбук. Премиерът Бойко Борисов поздрави българските лекари за празника им. \"Честит празник, български лекари! Желая ви здраве и сила. Продължавайте да бъдете героите на своите пациенти, следвайте призванието си и успехите неминуемо ще дойдат\", написа Борисов в профила си в социалната мрежа", "date": "2017.10.19", "title": "Бойко Борисов поздрави лекарите за празника"}
{"url": "http://pik.bg/%D1%80%D0%B0%D0%B7%D0%BC%D0%B5%D1%80%D1%8A%D1%82-%D0%B8%D0%BC%D0%B0-%D0%B7%D0%BD%D0%B0%D1%87%D0%B5%D0%BD%D0%B8%D0%B5-2-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5-%D1%81-%D1%80%D0%B5%D1%86%D0%B5%D0%BF%D1%82%D0%B8-%D0%B7%D0%B0-%D1%89%D0%B0%D1%81%D1%82%D0%B8%D0%B5-%D0%B8-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8-%D0%B1%D0%BB%D1%8E%D0%B4%D0%B0-news698627.html", "text": "\"Размерът има значение 2. Наръчникът\" - продължението на хитовата книга \"Размерът има значение (Размерът на талията)\" на Александра Иванова от днес е на всички вестникарски павилиони в страната. Можете да се сдобиете с полезния пътеводител към здравето и подмладяването на цена 9,99 лв., ако не чакате последния момент. Първата книга, която излезе точно преди година, се радва на изключително търсене и до сега и не веднъж изчезваше от книжния пазар. Тя оглавяваше класацията по продажби на издателство \"Милениум\" месеци наред, а също така беше на челни позиции по търсене и в големите книжарски вериги. Хиляди последователи на авторката не само си купиха книгата, но повярваха и изпробваха революционната й система, в която отслабването се случва не с усилия на волята. И до днес - три години след като е успяла да стопи 42 кг само за 9 месеца, Алекс си запазва перфектната форма и няма йо-йо ефект. Постоянни са резулатите и на хората, чиито истории споделя в новата си книга. Те са свалили между 25 и 58 кг също за по-малко от години и днес се чувстват зрави и успешни. Новата книга дава отговор на всички въпроси, които събужда системата, и които са задавани на авторката лично при многобройните й срещи с читатели. Те са свързани с конкретни храни и практики и не оставят нищо недоизяснено. Най-важното в \"Наръчникът\" е това, че той предоставя цялата система за отслабване и оздравяване по дни във вид на ясни таблици. С тяхна помощ ще можете лесно да се ориентирате какво да правите през трите периода от по три месеца без колебание и въпроси и скоро също ще се радвате на положителна промяна. Ето например какъв е режимът за първия ден от първия тримесечен период, препоръчван от Александра Иванова: Сред ястията, които се препоръчват за закуска са още: варени яйца с овче сирене и домат; яйца с пуешка шунка и кашкавал от овче мляко; кашкавал и пуешка шунка с крастивчки. В менютата за обяд фигурират: телешко варено без картофи, свинска пържола, зеленчуци на пара, овчарска салата, капама от свинско месо, дроб в масло, задушени зеленчуци, боб чорба, пълнен патладжан с кайма и кашкавал, миш маш с тиквички, зеленчуци на скара, риба на пара. За вечеря може да си хапнете печени чушки с чесън и зехтин, капама с елда вместо ориз, сезонна салата или туршия, пилешка супа, свинско с лук и соев сос, бански чомлек без картофи и др. През различните периоди авторката включва два вида движение - такова, което не натоварва, а доставя удоволствие и по-активно. Но то се препоръчва чак тогава, когато организмът ни е пречистен от отровите, метаболизмът - задвижен и желанието за движение извира отвътре. Ще прочетете и идеи за риуталите за щастие - любими занимания, които зареждат духа ни и ни карат да се радваме на живота, без да търсим \"удоволствието\" във въглехидратите и вредните сладки изкушения. Александра Иванова предлага близо 30 здравословни кулинарни рецепти, много от които са за традиционни български ястия. Те са заложени в описания режим или пък можем спокойно да включим в менюто си. Сред тях са кюфтета с елда, която замества хляба; панирани рула от шунка с пълнеж, при които брашното в панировката е заместено с пармезан. Може да си хапнете и пилешки дюнер, но не с типичната арабска питка, а завит в омлет.", "date": "2017.10.19", "title": "\"Размерът има значение 2\" предлага отслабване с рецепти за щастие и здравословни блюда"}
{"url": "http://pik.bg/%D0%B3%D0%B5%D1%80%D0%BE%D0%B9-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81%D0%BF%D0%B0%D1%81%D0%B8-%D0%B4%D0%B5%D1%82%D0%B5-%D0%BE%D1%82-%D1%83%D0%B4%D0%B0%D0%B2%D1%8F%D0%BD%D0%B5-%D0%B2-%D1%82%D1%83%D1%80%D1%86%D0%B8%D1%8F-news698631.html", "text": "Българин стана герой в Турция, след като спаси от удавяне дете на година и половина, съобщава турското издание Milliyet.com.tr. Детето паднало в басейн, но било забелязано от Мирослав Тодоров, който работел в апартамент на третия етаж на близка сграда. Той незабавно влязъл в басейна и извадил от там малкия Мустафа. Тодоров е бил ангажиран на работа в слънчева електроцентрала в източния окръг Елязъг. След като „героят работник от България“, както го определя „Миллиет“, изкарал детето от водата, на Мустафа била оказана първа помощ от служител в близката болница, а после пристигнала и линейка, която го е откарала в болница. Мустафа е най-малкото от три деца в семейството на Нежля и Ерджан Сачсъз. На 8 октомври той бил поверен на грижите на леля си, но се измъкнал от къщата и паднал в басейна в двора. Сърцето на детето спирало на два пъти, но благодарение на направения му 40-минутен сърдечен масаж, то е живо и здраво.", "date": "2017.10.19", "title": "ГЕРОЙ! Българин спаси дете от удавяне в Турция"}
{"url": "http://pik.bg/%D0%BE%D0%B1%D0%B0%D0%BC%D0%B0-%D1%81%D0%B5-%D0%B2%D1%80%D1%8A%D1%89%D0%B0-%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%81%D1%86%D0%B5%D0%BD%D0%B0-%D1%81%D0%BB%D0%B5%D0%B4-10-%D0%BC%D0%B5%D1%81%D0%B5%D1%87%D0%BD%D0%BE-%D0%BC%D1%8A%D0%BB%D1%87%D0%B0%D0%BD%D0%B8%D0%B5-news698615.html", "text": "Откакто напусна Белия дом, той запазва дискретност, въздържайки се да критикува директно Доналд Тръмп. Днес бившият президент Барак Обама за пръв път ще стъпи отново на американската политическа сцена. Очаква се бившият президент от Демократическата партия да присъства на две срещи с избиратели, първата от които в щата Ню Джърси, близо до Ню Йорк, а втората - на 500 км на юг, във Вирджиния. Както в Нюарк, така и в Ричмънд, 56-годишният Обама ще подкрепи кандидатите на своята партия за губернаторския пост. Гласуването и в двата щата е насрочено за 7 ноември, една година след отекналият по цял свят гръм от победата на Доналд Тръмп на президентските избори на 8 ноември 2016 година. Но значението на тези срещи е преди всичко в това, че са редки: американците почти не биват консултирани преди междинните парламентарни избори през 2018 година. \"Тази година в САЩ важни избори ще се състоят само два пъти - за поста губернатор на Ню Джърси, и за губернатор на Вирджиния\", обясни пред АФП Лари Сабато, преподавател по политически науки. \"Залогът е спечелването на по-изгодна позиция в очакване на междинните избори през 2018 г.\", подчертава той. Не се знае какво ще каже Барак Обама, чийто наследник в Белия дом се опитва да разруши резултатите от осемгодишния му мандат. Откакто напусна поста си на 20 януари, първият чернокож президент на САЩ се държи на дистанция от политическия дебат, спазвайки традицията на резервираност, подобно на предшествениците си, пише Франс прес, цитирана от БТА.", "date": "2017.10.19", "title": "Обама се връща на политическата сцена след 10-месечно мълчание"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%83%D1%81%D0%BD%D0%B0%D1%85%D0%B0-%D0%BE%D1%82-%D0%B0%D1%80%D0%B5%D1%81%D1%82%D0%B0-%D1%81%D0%B8%D0%BD%D0%B0-%D0%BD%D0%B0-%D0%B4%D0%BE%D0%BB%D0%BE%D1%80%D0%B5%D1%81-%D0%B0%D1%80%D1%81%D0%B5%D0%BD%D0%BE%D0%B2%D0%B0---%D1%80%D0%B0%D0%B7%D0%BF%D0%B8%D1%82%D0%B0%D0%BB%D0%B8-%D0%B3%D0%BE-%D0%BA%D0%B0%D1%82%D0%BE-%D1%81%D0%B2%D0%B8%D0%B4%D0%B5%D1%82-news698650.html", "text": "Синът на Долорес Арсенова - Калоян, е пуснат от ареста. Той е бил задържан само за разпит в качеството на свидетели. 30-годишният Йордан Златков от Дупница е обвинен за инцидента в столичния квартал „Лозенец” и засега само той ще отговаря за хулиганство, извършено с особена дързост и цинизъм До момента Калоян Арсенов е разпитан само в качеството му на свидетел, съобщава \"Труд\". От прокуратурата все още не са съобщили на чие име се води пистолетът. Йордан е задържан за 72 часа. Той е син на известния преди повече 20 години крими герой Злати Златков-Златистия. Калоян Арсенов пък е син на Долорес Арсенова – бивш министър на околната среда в кабинета на Симеон Сакскобургготски.", "date": "2017.10.19", "title": "ОТ ПОСЛЕДНИТЕ МИНУТИ! Пуснаха от ареста сина на Долорес Арсенова - разпитали го като свидетел за стрелбата в София"}
{"url": "http://pik.bg/%D0%BF%D1%80%D0%BE%D1%84-%D1%85%D1%80%D0%B8%D1%81%D1%82%D0%BE-%D0%BC%D0%B0%D1%82%D0%B0%D0%BD%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D0%B7%D0%B8%D1%80%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%B4%D0%B6%D0%B8%D1%85%D0%B0%D0%B4%D1%8A%D1%82-%D0%B5-%D0%BF%D0%BE%D0%BB%D0%B5%D0%B7%D0%BD%D0%BE-%D0%B7%D0%BD%D0%B0%D0%BD%D0%B8%D0%B5-%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D1%83%D1%87%D0%B8-news698570.html", "text": "Текст за принципите на джихада в учебник по история за 6 клас възмути родителите. Проф. Христо Матанов, който е съавтор на учебника, бе категоричен пред Bulgaria ON AIR, че съдържанието се спуска от Министерството на образованието и екипът е задължен да го следва. \"Джихадът е полезно знание. Когато нещо е световен проблем, това трябва да се обясни\", настоя проф. Матанов в \"България сутрин\". \"Изучаването на религия е личен избор, избор на семейството. Всяко натрапване на чужда религия е прекалено. Прекалено е на откриването на първия учебен ден да има водосвети и попове. Ако в това училище учат мюсюлманчета?\", коментира родителят Елена Хаджигенова. На свой ред тя попита защо учебниците не изучават история на изкуството и подчерта, че трябва да има контрол на съдържанието от страна на родителите и преподавателите. \"За мен информацията за всяка религия трябва да е поднесена в главните аспекти, но и в силно положителния ѝ принос за развитието на човечеството. Точно джихадът не е най-положителното в исляма\", обясни Хаджигенова. \"Не се изучава история на религиите, изучават се цивилизации\", контрира историкът и добави, че в момента джихадът е най-актуален. По думите на проф. Матанов информацията е напълно подходяща да присъства в учебника за 6 клас.", "date": "2017.10.19", "title": "Проф. Христо Матанов скандализира родители: Джихадът е полезно знание и трябва да се учи"}
{"url": "http://pik.bg/%D1%83%D0%B4%D0%B0%D1%80%D0%B8%D1%85%D0%BC%D0%B5-%D0%B4%D1%8A%D0%BD%D0%BE%D1%82%D0%BE-%D0%BC%D0%B0%D1%81%D1%82%D1%83%D1%80%D0%B1%D0%B0%D1%86%D0%B8%D1%8F%D1%82%D0%B0-%D1%85%D0%BE%D0%B4%D0%B5%D0%BD%D0%B5%D1%82%D0%BE-%D0%BF%D0%BE-%D0%BD%D1%83%D0%B6%D0%B4%D0%B0-%D0%B8-%D0%B1%D0%BE%D0%B4%D0%B5%D0%BD%D0%B5%D1%82%D0%BE-%D0%BD%D0%B0-%D0%BE%D1%87%D0%B8-%D0%BD%D0%B0-%D0%BE%D1%82%D0%BA%D1%80%D0%B8%D1%82%D0%BE-%D1%81%D1%82%D0%B0%D0%BD%D0%B0%D1%85%D0%B0-%D0%BD%D0%B0%D0%B9-%D0%B3-news698626.html", "text": "Този път наистина ударихме дъното! Тези дни социалните мрежи се късат от предложения за забавления, които без извинение могат да бъдат наречени само с една дума - идиотщини. В столичен мол се готви групово извиване на зърна. Вече 200 души са потвърдили участие, без да се плашат от голямата болка.  Това обаче е едно невинно действие в сравнение с предложението за тази събота - край НДК да се проведе масово бъркане с химикалки в очите. 6000 души вече са готови да се впуснат в \"приключението\", за което, както се казва, правила няма. Масова мастурбация в бургаски магазин и ходене по голяма нужда в парламента са други предложения и се радват на голям успех. Единственото хубаво е, че това са все още предложения. Може и да не се състоят. Обаче страшното е, че съществуват болни мозъци, които са ги измислили. Що за човек трябва да си, за да родиш толкова извратени идеи?! А колко объркан в представите за нормалния живот си, за да подкрепиш такива идиотщини? В такива случаи можем само да си припомним Древния Рим, когато гладиаторските битки и разкъсванията на хора от зверове са били изключително развлечение. Но и тогава тези \"спектакли\" са се организирали за висшето общество. Имали са някаква традиция и организация, не са се правили \"без правила\" на принципа \"кой кого хване\". Разгулът и изгубените ценности са довели до самоунищожението на Древния Рим. Както се казва, приликите говорят сами за себе си. Дай боже все пак тези зловещи идиотщини да не се състоят. Да се окажат, макар и доста пресолени, шеги. Но въпросът е къде са съответните инстанции, които трябва да бдят за подобни насилия и да ги предотвратяват. Но, всъщност тези въпроси, звучат като задаване на отговори.", "date": "2017.10.19", "title": "УДАРИХМЕ ДЪНОТО! Мастурбацията, ходенето по нужда и боденето на очи на открито станаха най-голямото забавление"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%B8--news698642.html", "text": "Вицепремиерът и министър по отбраната Красимир Каракачанов заяви, че вече са възможени срокове на Съвета по отбраната, в които трябва да се изработи стратегията за модернизация. \"Следващият съвет по отбрана ще е на 25 октомври и абмицията ми е до началото на ноември да сме готови с предложения, които да внеса в Министерски съвет\", заяви в Министерски съвет след дискусията за опасността от тероризъм у нас съпредседателят на \"Обединени патриоти\". Каракачанов заяви, че не може да влиза в подборности за съдържанието на стратегията преди тя да е готова. По въпроса за процедурата за закупуването на изтребители заяви, че тя стартира от искане на нови оферти, каквото е било решението на Народното събрание. Той коментира и исканата по-рано днес от БСП оставка на вътрешния министър Валентин Радев и на вицепремиерът Валери Симеонов заради решението на Министерски съвет ограната с Турция да получи сатут на секретен стратегически обект. \"Оградата е стратегически обект. Аз съм предлагал същото нещо преди да променим Закона за отбраната и въоръжените сили, за да може армията да я охранява. В стария текст на закона оградата на границата не беше предвидено изрично да се охранява и от армията. Имаше текст, че армията може да охранява обекти от стратегическата инфраструктура. Мое беше предложението преди две години да се охранява от армията и не разбирам какво не им харесва на БСП\", зояви Каракачанов. Той бе категоричен, че Елена Йончева не му е показвала кадрите си и затова не може да ги коментира. На въпрос дали показването на кадри от границата застрашава националната сигурност, Каракачанов отговори: \"Ако го прави един журналист, за да покаже на обществото - не, но ако тенденциозно се прави от един политик - да!\"", "date": "2017.10.19", "title": "ИЗВЪНРЕДНО В ПИК TV! Вицепремиерът Каракачанов с горещ коментар за оградата по границата и кадрите на Елена Йончева"}
{"url": "http://pik.bg/%D1%87%D0%B0%D0%BB%D0%B3%D0%B0-%D1%81%D1%83%D0%B5%D1%82%D0%B0-%D0%B1%D1%83%D0%BB%D0%BA%D0%B0%D1%82%D0%B0-%D0%BD%D0%B0-%D1%84%D0%B8%D0%BA%D0%B8-%D0%BC%D1%83-%D0%BF%D1%80%D0%B8%D1%81%D1%82%D0%B0%D0%BD%D0%B0-%D1%81-%D1%80%D0%BE%D0%BA%D0%BB%D1%8F-%D0%B7%D0%B0-10-%D0%B1%D0%BE%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news698624.html", "text": "Разкошната рокля, с която Гюлджан пристана на Фики Стораро снощи, е струвала 10 хиляди лева. Сватбената одежда, изпълнена от тюл, шифон и коприна, украсени с ръчна бродерия, дантели и много блестящи кристали, е на дизайнерката от Варна Джулия Контогруни, както нашата медия първа разкрия на своите читатели. Годежният пръстен на новата госпожа Стораро пък е с огромен диамант, обграден с по-малки камъчета, които също са диманти. Фики не можа да каже колко карата са камъните в бижуто, което е подарил на любимата си. Златната рокля на кумата Галена пък е била по модел на нейната модна марка, създаден специално за нея. Това разкри мъжът й Галин. \"Обичам сватбите, но предпочитам булката да не съм аз\", така певицата отговори на въпроса дали смята и тя да последва примера на колегата си Фики и да сключи брак с мъжа си Галин. Кумовете мислели да изненадат младоженците с подаръка си. Сериозно смятали да им докарат автоматична пералня \"Перла\" от култовия модел \"05\", популярен в годините на късния соц, но не успели да намерят достатъчно запазена. После обаче се отказали от тази шега и се спрели на класическата \"финансова инжекция”, от която смятали, че младите Стораро имат най-голяма нужда в момента. Според запознати, кумовете са се отчели с 20 000 лева в плик, пише седмичник. Тортата, с която младоженците почерпиха близо 600-те гости, които снощи атакуваха конферентната зала в хотел \"Маринела\", пък е струвала 5 бона.", "date": "2017.10.19", "title": "ЧАЛГА СУЕТА! Булката на Фики му пристана с рокля за 10 бона (СНИМКИ)"}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%81%D1%82%D1%80%D0%B0%D1%85%D0%BE%D0%B2%D0%B5-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0-news698581.html", "text": "Романтиката може да ни вдъхнови, да укрепи нашите ценности и да ни промени към по-добро, но също така и да разкрие нашите несигурности. Можем да научим много неща за себе си, когато се влюбим, а това, от което се страхуваме във връзката, говори много за нас. През повечето време може дори да не осъзнаваме този страх и че той ни пречи. Ако знаем нрава на всеки зодиакален знак, това може да разкрие начина, по който различните представители се справят със страха, както и онова, което крием дори от самите себе си. Кои са най-големите ни страхове във връзката според зодията? Когато ги научим, можем да се справим с проблема или да помогнем на близките ни да направят това. Родените под този знак са новаторите в зодиака, които щастливо проправят пътя си сами. Началото на нова връзка ги принуждава да настъпят спирачките и да допуснат някой друг в своя малък свят. Отварянето към хората първоначално кара представителите на тази зодия да се чувстват неестествено. Те обичат да са сами и само да мислят за себе си, затова може да отнеме известно време, докато свикнат с присъствието на друг човек в ежедневието им. Тайният страх на представителите на тази зодия във връзката е излагането на истинското си и неподправено сърце. Изглеждат твърди, но се нуждаят от нежност. Никога не бива да бъдем неясни или нестабилни с Телците. Те трябва да знаят какво е мястото им до нас, защото това им дава увереността, от която така се нуждаят. Представителите на тази зодия искат да знаят дали става дума за забежка, приятелство с облаги или дълбока моногамна връзка. Последното нещо, което искат, е да бъдат в неведение. Те са въздушен знак и отказът им да бъдат вързани е съвсем естествен. Техният страх е да развият зависимост към някой друг – това е голяма и много очаквания. Отнема много време и размисли на Близнаците, докато почувстват сигурност с някого. Те се страхуват от тишината и привързаността във връзката и не обичат да бъдат ограничавани. Големият страх на представителите на тази зодия в отношенията е да вложат сърцето и душата си, а отсреща да се сблъскат с безразличие или неблагодарност. Те се влюбват по-трудно, а когато това се случи, могат да бъдат много мили или задушаващи. Те се нуждаят от партньор, който усилията им и ги кара да се чувстват специални. Лъвовете са страхотни в отношенията с любимия, но големият им страх е партньорът им да не ги засенчи. Те много обичат да са влюбени, просто не искат да променят начина, по който изразяват себе си. Родените под този знак смятат, че истинската любов е достатъчно силна, за да обхване две уникални личности. Техният може би не толкова скрит страх във връзката е тя да се измерва с очаквания. Като знак на дълг и смирение, Девите приемат връзката сериозно и искат да бъдат най-добрият възможен партньор. Високите очаквания, които възлагат на самите себе си обаче може да объркат партньора им, тъй като Девите са доста добра партия. Склонността им към перфекционизъм изостря комплекса им за малоценност. Страхът на Везните е да имат някой, който да познава истинската им същност. Не им харесва мисълта, че друг вижда негативните им черти – те винаги искат да изглеждат спокойни. Щом разберат обаче, че истинската любов не съди, преодоляват тези свои притеснения. За никого не е тайната страха на Скорпионите от предателство, но скритият им страх звучи невероятно – да бъдат щастливи. Те живеят живота си така, сякаш всяко преживяване е на живот и смърт. До такава степен са свикнали на възходи и падения, че когато най-накрая имат щастливи отношения, не знаят какво да правят. Те се страхуват, че е прекалено хубаво, за да е истина. Дори поведението им може да стане параноично и разрушително. Това са големите страхове във връзката на родените под този знак. Те не искат едно и също сиво ежедневие, искат страст и приключения всеки ден. Стрелците невинаги имат желание за сериозни взаимоотношения, защото не искат някой друг да забави живота им. Козирозите са горделиви хора, които се интересуват как ги възприема обществото. Големият им страх е да не бъдат предени от партньора им и някой да разбере. Това ги представя като слаби хора или жертви. Козирозите искат сами да изживеят болката си. Когато избират партньор, представителите на тази зодия инвестират време, пари и сърце. Ако някой се възползва от това, те се чувстват като глупаци. Последното нещо, което Водолеите искат, е да бъдат сред „нормалните“ двойки. Те не се интересуват от абитуриентския бал или пръстени. Да ги поканим на среща по време на концерт, да ги целунем веднага, след като видим падаща звезда или да намерим екзотичен местен ресторант, който се превърне в „нашето“ място. Водолеите искат тяхната връзка да бъде напълно автентична. Рибите са един от най-любвеобилните и толерантни знаци, а това има своите добри и лоши страни. Рибите са много любезни души и винаги искат да помогнат. Затова във връзката те с право се страхуват от хората, които искат да ги използват. Родените под този знак винаги ще предлагат помощ и подкрепа на партньора си, но от него зависи по какъв начин ще отговорят на любовта им. Телец – несигурност Близнаци – привързаността отговорност Рак – да бъдат неоценени цени Лъв – да бъдат засенчени Дева – да са недостатъчни Везни – Да бъдат истински Скорпион – да бъдат прекалено щастливи Стрелец – да са скучни или отегчени Козирог – да ги направят на глупаци Водолей – да бъдат обикновени Риби – да ги използват Везните са чудесни при неангажиращите разговори, в които се усмихват приветливо, без да разкриват много за себе си. Когато са в сериозната връзка обаче, в някакъв момент трябва да покажат всички свои страни – дори и неприятните.", "date": "2017.10.19", "title": "Най-големите страхове във връзката според зодията"}
{"url": "http://pik.bg/%D0%BF%D1%80%D0%B8%D0%B2%D0%B8%D0%BA%D0%B0%D1%85%D0%B0-%D0%B2-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%82%D0%B0%D1%80%D1%82%D0%BE%D1%80%D0%B8-%D0%BD%D0%B0-%D0%B0%D0%B3%D0%B8%D1%82%D0%BA%D0%B0%D1%82%D0%B0-%D0%BD%D0%B0-%D1%86%D1%81%D0%BA%D0%B0-news698653.html", "text": "Софийската дирекция на полицията привика на разпит лидери от агитката на футболен клуб ЦСКА във връзка с жалба на синдика Дора Милева заради проваления първи търг за емблемата и имуществото на фалиралото дружество ПФК ЦСКА АД през тази пролет. Милева се оплака заради възпрепятстване на работата ѝ, опити за оказване на натиск и отправяне на заплахи, включително и за живота ѝ. Търгът, който беше насрочен за 30 март, пропадна, след като фенове на \"червените\" блокираха входа на стадион \"Българска армия\" в Борисовата градина и не допуснаха представителите на страните, желаещи активите, да влязат в съоръжението, където трябваше да бъдат отворени подадените оферти. При установяване на виновниците синдикът ще заведе наказателни дела срещу тях. Заради проваления първи търг Милева насрочи втори на 30 май в Кърджали, който беше спечелен от фирмата на феновете на \"армейците\" \"Ред Енимълс\" ЕООД с оферта от около 8 милиона лева. Сумата, обаче, все още не е внесена заради обжалвания на различни кредитори срещу разпределянето на парите.", "date": "2017.10.19", "title": "Привикаха в полицията тартори на агитката на ЦСКА"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81%D1%8A%D1%81-%D1%81%D0%BF%D0%B5%D1%88%D0%BD%D0%B8-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-%D0%B8-%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%B8-news698523.html", "text": "Вицепремиерът и министър на отбраната Красимир Каракачанов събира министри, зам.-министри и експерти от ведомството си, от министерствата на отбраната, на финансите, на образованието и науката и представители на прокуратурата, ДАНС, ДАР, директиця \"Вероизповедания\" към Министерския съвет, както и представители на научните среди по темата \"Проникване на радикалния ислям в Република България - заплахи и мерки за противодействие\". \"Сега действащите закони за образование са крайно либерални и позволяват проповядването. Това е основният извод от срещата и трябва да се направят сериозни промени\", заяви Каракачанов. На второ място той отбележи, че няма нито едно от 2013 г. за радикален ислям у нас. По думите спешно трябва да се вземат мерки по отношение на правилата за пребиваване на чужди граждани, които да проповядват в България, както и тяхното финансиране по точките, които касаят Закона за вероизповеданията и Закона за образованието. „Не трябва да продължава практиката хора, завършили теология в страни, в които се преподава и практикува радикална форма на една или друга религия, да проповядват или преподават у нас. Трябват и мерки в наказателния кодекс, така че да се дефинират тези радикални форми и да се санкционират по-лесно\", категоричен бе Каракачанов. Той се ангажира в най-кратки срокове тези мерки да бъдат обсъдени и с депутатите, тъй като в момента в парламента се готвят две поправки, касаещи именно тези проблеми. Гледайте по ПИК TV!", "date": "2017.10.19", "title": "ИЗВЪНРЕДНО В ПИК TV! Вицепремиерът Каракачанов със спешни мерки срещу тероризма и радикалните религии след среща с ДАНС и ДАР (ОБНОВЕНА)"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B8-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%BE%D0%BF%D0%B0%D1%81%D0%BD%D0%B0-%D0%BA%D1%80%D0%B0%D0%B4%D0%BB%D0%B0-news698559.html", "text": "Пловдивската полиция разпространи току-що снимки на жена, издирвана за извършено престъпление. Според информацията на пресцентъра на дирекцията на полицията от Второ РУ търсят съдействие за установяване самоличността на жената. Тя се издирва, след като е била заснета от камерата на банкомат да тегли пари с открадната банкова карта. Всички граждани, имащи информация за лицето, могат да подадат сигнал на тел. 032932002, 032932801, 032932803, 032932804 и 032932830. Анонимността им е гарантирана.", "date": "2017.10.19", "title": "Пловдивската полиция разпространи СНИМКИ на опасна крадла"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%BA%D1%8A%D1%80%D0%B2%D0%B0%D0%B2%D0%BE-%D0%BF%D0%B8%D1%81%D0%BC%D0%BE-%D0%B4%D0%BE-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BF%D1%83%D0%B1-news698578.html", "text": "Лидерът на БСП Корнелия Нинова е изпратила открито писмо до лидерите на парламентарно представените политически партии с предложение да се изпрати писмо до Специализирания наказателен съд (СНС) във връзка с КТБ, съобщиха от пресцентъра на БСП. Лидерът на БСП предлага с писмото до съда да се заяви общо искане за публично оповестяване на имената на политиците, получавали нерегламентирано пари от КТБ. Нинова е подчертала, че вече е искала тази информация и от Специализираната наказателна прокуратура, и от Специализирания наказателен съд, но й е била отказана. \"Не желая ние, като политици, да се месим в работата на независимата съдебна власт, но в името на прозрачността и борбата с корупцията по високите етажи на властта, се обръщам към Вас да обединим усилията си за разкриване на истината- има ли политическа намеса и зависимости в най-голямата финансова измама в най-новата история на България. Моля при съгласие от Ваша страна, да подпишем общо писмо до Специализирания наказателен съд за публично огласяване на имената на политиците\", е написала в писмото Корнелия Нинова.", "date": "2017.10.19", "title": "ОТ ПОСЛЕДНИТЕ МИНУТИ! Корнелия Нинова с кърваво писмо до лидерите в парламента! Предлага публично оповестяване на политиците, получавали нерагламентирано пари от КТБ"}
{"url": "http://pik.bg/%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-900-%D0%BB%D0%B5%D0%B2%D0%B0-%D0%BE%D1%82-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B5%D0%BD-%D1%88%D0%B5%D1%84-%D0%BD%D0%B0-%D1%81%D0%B0%D0%BD%D0%B8%D1%80%D0%B0%D0%BD-%D0%B1%D0%BB%D0%BE%D0%BA-%D0%B2-%D0%B1%D1%83%D1%80%D0%B3%D0%B0%D1%81-news698561.html", "text": "Над 900 лева и лични документи са задигнати от незаключен фургон, използван от техническия ръководител на блок 127 в \"Меден рудник\", който в момента се санира, съобщава \"Флагман\". Кражбата е извършена вчера сутринта, а извършителят се издирва по показания на очевидци.", "date": "2017.10.19", "title": "Задигнаха 900 лева от строителен шеф на саниран блок в Бургас"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D1%87%D0%BE%D0%BB%D0%B0%D0%BA%D0%BE%D0%B2-%D0%B5-%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B2%D0%B0%D1%81-%D1%81%D0%BB%D0%B5%D0%B4-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-%D0%BD%D0%B0-%D0%B1%D0%B8%D1%81-%D0%B2%D1%8A%D0%B2-%D0%B2%D1%81%D1%81-%D0%BE%D0%B1%D0%BD%D0%BE%D0%B2-news698574.html", "text": "На извънредна точка днес, встъпилите преди две седмици кадровици одобриха с мнозинство кандидатурата му. Така президентът вече няма друг ход освен да подпише указ за назначаването му. Пленумът на Висшия съдебен съвет с 20 гласа \"за\" избра Георги Чолаков за председател на Върховния административен съд. Припомняме, че той вече веднъж бе избран от стария състав на ВСС, но президентът Румен Радев не подписа указ и върна кандидатурата му, която след изслушване на бис днес бе потвърдена и от новия състав на съдебното правителство. На извънредна точка днес, встъпилите преди две седмици кадровици одобриха с мнозинство кандидатурата му. Така президентът вече няма друг ход освен да подпише указ за назначаването му.", "date": "2017.10.19", "title": "ПЪРВО В ПИК! Георги Чолаков е новият председател на ВАС след гласуване на бис във ВСС (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%B3%D0%B5%D0%BE%D1%80%D0%B3%D0%B8-%D1%87%D0%BE%D0%BB%D0%B0%D0%BA%D0%BE%D0%B2-%D1%81%D0%BB%D0%B5%D0%B4-%D0%B8%D0%B7%D0%B1%D0%BE%D1%80%D0%B0-%D0%BC%D1%83-%D0%B7%D0%B0-%D1%88%D0%B5%D1%84-%D0%BD%D0%B0-%D0%B2%D0%B0%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B5-%D0%B8%D0%B7%D0%BB%D0%BE%D0%B6%D0%B8-%D0%BC%D0%BE%D1%82%D0%B8%D0%B2%D0%B8-%D0%B7%D0%B0-%D0%B2%D1%80%D1%8A-news698586.html", "text": "„Това е преценка на президента, той не изложи никакви мотиви. Аз не мога да преценя защо е свършено това. Това си е негово конституционно правомощие”. Това заяви избраният за втори път от ВСС за шеф на ВАС Георги Чолаков, минути след повторното гласуване, след което кандидатурата му вече трябва да бъде одобрена с указ от президента Румен Радев (ВИЖТЕ В ОЩЕ ПО ТЕМАТА). \"Смятам да провеждам политика на съдийско самоуправление при вземането на всички важни решения в този съд. Аз съм номинация на колегите. Те са моите криви огледала, в които аз всеки ден се оглеждам. Те ще ми казват къде греша и къде не. Процедурата се проведе по начин, по който ВСС взе решение – именно не точно изслушване, а задаване на допълнителни въпроси. Аз смятам, че това е процедурата, която е разписана в закона. Ние сме в третата част от решението, което беше взето на 11 септември. Това решение касаеше първо изслушване на двамата кандидати. Вторият диспозитив, който взе тогава ВСС беше избиране на кандидат ите след извършено гласуване и третият – предложение до президента за издаване на указ. Връщайки процедурата, ние сме в трета точка от това решение” , заяви Чолаков.", "date": "2017.10.19", "title": "ПЪРВИ ДУМИ! Георги Чолаков след избора му за шеф на ВАС: Президентът не изложи мотиви за връщането на кандидатурата ми"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D1%81%D0%BA%D0%B8-%D1%83%D1%87%D0%B8%D1%82%D0%B5%D0%BB%D0%B8-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%81%D0%BA%D0%B8%D0%BE%D1%80-%D0%B2-%D0%B1%D0%B0%D0%BD%D1%81%D0%BA%D0%BE-news698563.html", "text": "Окръжен съд – Благоевград призна за виновни служителите на ски писта - Г. Попов и Л. Дурчов, за немарливо изпълнение на служебни задължения, довело до смъртта на скиор - престъпление по чл. 123, ал. 1, пр. 2 от Наказателния кодекс. Към февруари 2014 г. двамата подсъдими били служители в \"Ю.\" АД - дружество с предоставена концесия върху територията в Национален парк \"Пирин\" за изграждане на \"Ски – зона с център гр. Банско\". На територията му била изградена система за изкуствен сняг, като в зоната на ски писта \"Балканиада\", отляво по посоката на движение на скиорите, били разположени четири съоръжения за изкуствен сняг. Попов заемал длъжността \"Ръководител звено поддръжка и безопасност на пистите в \"Ю.\" АД, а Дурчов - \"Отговорник ски патрул\". Съгласно вътрешната организация за работа на дружеството, с длъжностни характеристики, им било вменено задължение да следят за обезопасяването на ски пистите. Всяка сутрин те следвало да проверяват тяхното състояние, както и наличието на знаци и табели на определените за целта места. При необходимост те трябвало да поставят допълнително обезопасителни мрежи, дюшеци, колове или знаци, вследствие на възникнали нови обстоятелства. На 02.02.2014 г. Попов и Дурчов били на работа. Въпросното оръдие за сняг не било обезопасено и в съответствие с изискванията за експлоатация и поддръжка. Въпреки това, обвиняемите не спазили задълженията им по длъжностните характеристики и действащата нормативна уредба - ПМС от 2005 г. за тази категория писти. Двамата не предприели каквито и да било действия, с които да не допуснат застрашаване на здравето на служителите и скиорите. Около 10 ч. по ски писта \"Балканиада\" се спускал А.А., който приближавайки необезопасеното оръдие за сняг, се отклонил вляво и пропаднал в изровена част от снега около него. В резултат на това скиорът си ударил главата и гърба, вследствие на което получил черепно-мозъчна травма, съчетана с гръдна такава. Въпреки оказаната му медицинска помощ, пострадалият А.А. починал. Според заключението на съдебно-медицинската експертиза, смъртта е настъпила бързо и е била неизбежна, предвид травматичните увреждания на мозъка и кръвозагубата, които се дължат на удари на тялото върху неподвижен твърд, тъп предмет. Изготвената на досъдебното производство тройна техническа експертиза сочи, че машината за изкуствен сняг се намирала в зоната на ски пистата и в близост до метален стълб на седалковия лифт. Това е място, граничещо със самата ски писта и само по себе си е опасно за спускащите се скиори и сноубордисти. Според експертите, тази ситуация изисква задължително мястото (оръдието) да бъде обезопасено с мрежи и дюшеци. Използването на тези средства предпазва каращите в съответната зона, като ги предупреждава и не позволява преминаването им в непосредствена близост до нея, като дори в случай на удар, значително намаляват последствията от него. Съоръжението за изкуствен сняг е следвало да бъде покрито с предпазни дюшеци, които да започват от снега и да бъдат на височина – приблизително на човешки ръст. В зависимост от посоката на движение на скиорите над съответното препятствие, на достатъчно разстояние e трябвало да бъде поставена и предпазна мрежа, която допълнително да подсигури и навреме да пренасочва идващите скиори. Поради немарливо изпълнение на правно регламентирана дейност, представляваща източник на повишена опасност, довело до смъртта на скиор, подсъдимите Попов и Дурчов са осъдени на по една година \"лишаване от свобода\" с изпитателен тригодишен срок. Присъдата подлежи на обжалване и протест пред Софийския апелативен съд.", "date": "2017.10.19", "title": "Осъдиха ски учители за смъртта на скиор в Банско"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B2%D1%80-%D0%B7%D0%B0%D1%82%D0%B2%D0%BE%D1%80%D0%B8-%D0%B3%D0%BA%D0%BA%D0%BF-%D0%BC%D0%B0%D0%BB%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8%D1%82%D0%B5-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news698571.html", "text": "Днес в 8 сутринта граничният пункт на Малко Търново бе затворен от двете страни заради започнала проверка на митничарите. Служители на МВР са нахлули в помещенията в периода, докато дневната смяна е поемала от нощната дежурството. Обиските и претърсването продължават. Ако сте поели към този граничен пункт, върнете се своевременно.", "date": "2017.10.19", "title": "ИЗВЪНРЕДНО! МВР затвори ГККП Малко Търново! Митничарите са арестувани"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B4%D0%BE%D0%B1%D0%B8%D0%B2%D0%B0-%D0%BD%D0%B0-%D0%B3%D0%B0%D0%B7-%D0%B2-%D0%B4%D0%BE%D0%B1%D1%80%D0%B8%D1%87%D0%BA%D0%BE-news698554.html", "text": "Жители на община Генерал Тошево излизат на протест срещу намерението за добив на природен газ в района, съобщава БНТ. Общинските съвети в Генерал Тошево и Добрич също се обявиха против инвестиционното намерение. И днес продължават обществените обсъждания като финалното е насрочено за 28 октомври. Тогава земеделци заплашват да блокират пътя от Кардам към границата за Румъния с тежка техника. Хората се притесняват сондажите да не замърсят природата.", "date": "2017.10.19", "title": "Протест срещу добива на газ в Добричко"}
{"url": "http://pik.bg/%D0%BD%D0%B0%D1%88-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D1%82%D1%83%D1%80%D1%86%D0%B8%D1%8F-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%BE%D0%BA%D0%B0%D1%82%D0%BE-%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D0%B5-%D1%81%D0%B5-%D0%BF%D0%BE%D1%87%D1%83%D0%B2%D1%81%D1%82%D0%B2%D0%B0-%D0%B2--news698556.html", "text": "Радио „Фокус“ Извънредното положение в Турция ще продължи, докато едноличният лидер на страната президентът Реджеп Ердоган прецени, че няма лична опасност за него. Това коментира в сутрешния блок „Добро утро, България“ на бившият генерален консул на България в Одрин Георги Димов. Той подчерта, че удължаването на извънредното положение, което беше въведено след опита за военен преврат в страната през 2016 г., е продиктувано от вътрешнополитическата обстановка в страната и опитите на управляващите да насаждат страх в обществото. „Тази ненормална ситуация ще продължи, докато сегашният едноличен лидер на Турция не се почувства в пълна безопасност. Съмнявам се това скоро да се случи. Самото извънредно положение обаче поражда рискове и за нас и ние няма как да не ги отчитаме. Те оказват влияние на наши граждани, които са на територията на Турция. При тази обстановка ние не можем да им осигурим пълна и адекватна консулска защита“, обясни той. Георги Димов прогнозира, че покрай продължаващото извънредно положение в Турция ще се задълбочи изострянето на отношенията между Брюксел и Анкара.", "date": "2017.10.19", "title": "Наш дипломат: Извънредното положение в Турция ще продължи докато Ердоган не се почувства в безопасност"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%B2%D0%B5%D1%82%D0%BE%D1%82%D0%BE-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B2%D1%8A%D1%80%D1%85%D1%83-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BE%D1%82%D0%B1%D1%80-news698569.html", "text": "Ветото на президента Румен Радев, което той наложи върху Закона за отбраната, падна със 131 гласа \"за\", против бяха 71, а 20 се въздържаха в парламента. От ГЕРБ 93 от депутатите подкрепиха отпадането на ветото, Патриотите бяха анблок - всички 27, \"Воля\" също сдадоха 10 гласа \"за\". Очаквано всичките 70 от БСП в залата гласуваха против. Дебатите за ветото на Румен Радев продължиха два часа, като учудващо адреналина в пленарна зала не беше така висок, както на в комисията по отбрана, когато се разглеждаше. Според депутатът от ГЕРБ Емил Христов изложените мотиви на президента по същество не съответстват на заложените промени в закона. „Президентът залага мотиви, че завишените изисквания не са гарант за по-висок професионализъм”, заяви Христов. По думите му това било необосновано твърдение, досегашната уредба не създава достатъчно гаранции за изисквания за професионализъм. „Нека да направим аналогия с устава на БПС, там също има една промяна, която не влиза сега в сила, а занапред, говоря за избора на председател. Сравнете двата казуса и ще видите, че ние сме постъпили разумно в случая. Мотивите на президента са опит за превратно тълкуване и представяне на волята на законодателя. Касае се за една процедура за информиране на НС за вече проведени производства, а не за разместване на правомощия на държавната власт, каквито твърдения се извеждат в мотивите. България е република с парламентарно управление представянето на офицери, удостоени с висше военно звание пред НС е именно израз на признаването на значимите им функции на висшия военен състав”, заяви още Христов. Той допълни, че е абсолютно необоснован доводът, че представянето им крие риск от политизиране на висшия команден състав, нарушавало принципа на правовата държава, тъй като в комисията по отбрана има представители от всички парламентарно представени партии. Той определи връщането на закона, като един емоционален акт, който вече не учудва никого. „Срещу проявите на емоции има предвиден защитен механизъм и днешното повторно обсъждане е един такъв защитен механизъм срещу проявата на субективизъм или на емоции към законодателния процес”, завърши Христов. Председателят на комисията по отбрана ген. Попов заяви, че именно комисията по отбрана е правилното място за представяне на военните, защото тя е орган, който подпомага Народното събрание. „Тя е органът, който ще защитава въоръжените сили и парламентът е органът, който трябва да знае по какъв начин се управляват тези ресурси, той ги дава тези ресурси”, заяви Попов. Генералът коментира и мотивите за наложеното вето, като заяви, че има дълбоко неразбиране с думите, че по този начин се политизирало. „Политизира се единствено и само когато няма честни и демократични избори, които не осигуряват опозиция. Ако в парламента няма опозиция, тогава да. Аз съм сигурен, че в нашия парламент има опозиция. Ние не искаме Народното събрание да абдикира от тези си възможности, ние сме парламентарна република”, заяви Попов. Законопроектът бе приет на второ четене на 27 септември. С него се въведоха изисквания при назначаването на постоянен секретар на отбраната, като съгласно приетия закон на този пост се назначава държавен служител с професионален опит не по-малко от 8 години и 4-ти старши ранг. Другото изискване, срещу което президентът възразява, е началникът на отбраната да е изпълнявал ръководна длъжност в държавна администрация не по-малко от 3 години, от които не по-малко от 1 година в Министерството на отбраната. Поради ветото на държавния глава от 6 октомври депутатите разгледаха промените наново. Ветото вече бе преодоляно от Парламентарната комисия по отбрана.", "date": "2017.10.19", "title": "ИЗВЪНРЕДНО И ПЪРВО В ПИК TV! Парламентът отхвърли ветото на президента върху Закона за отбраната (ОБНОВЕНА)"}
{"url": "http://pik.bg/%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%B0-%D0%BB%D0%B8%D1%87%D0%BD%D0%BE%D1%81%D1%82-%D0%BE%D1%82-%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4%D0%B0-%D1%81%D1%80%D0%B5%D0%B4-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D0%B2-%D0%B1%D1%83%D1%80%D0%B3%D0%B0%D1%81-news698557.html", "text": "Емблематична личност от ъндърграунда е сред арестуваните от наркогрупата, разбита от МВР Бургас и ГДБОП. До този момент информацията, която изтича от разследването е оскъдна, но се знае, че сред арестуваните са братята Недялко и Емил Гетови, Боян Кабов-Бекира и Дидо Киндела. Това е 32-годишният Станислав Панайотов от поморийското село Лъка . Според информация на \"Флагман\" той е бил на високо ниво в йерархията – лейтенант, подобно на братята Гетови, но със сигурност не е босът на престъпната група. Според прокуратурата те са действали изключително свирепо. Малтретирали са непълнолетни да продават наркотици. При ареста им в голяма част от тях бяха намерени различни количества марихуана и метафетамин. Повече подробности ще станат ясни утре при гледането на мярката им за неотклонение в Специализирания наказателен съд. Паметливи припомниха, че Станислав Михайлов се прочу в края на миналата година, след като предизвика катастрофа с голфа си на входа на Морската градина В Бургас, заряза автомобила и духна в неизвестна посока. Ченгета тогава откриха в колата наркотици, а автомобилът се оказа с фалшив номер – на стара лада.", "date": "2017.10.19", "title": "Емблематична личност от ъндърграунда сред арестуваните в Бургас"}
{"url": "http://pik.bg/%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-%D1%81%D0%BF%D0%B0%D1%81%D0%B8%D1%85%D0%B0-%D0%B4%D0%B5%D1%82%D0%B5%D1%82%D0%B5-%D1%81-5-%D0%BA%D0%B3-%D1%82%D1%83%D0%BC%D0%BE%D1%80-news698562.html", "text": "В навечерието на своя професионален празник детските хирурзи на \"Пирогов\" отстраниха 30-сантиметров тумор, тежащ 5 килограма и половина. Интервенцията извършиха заеждащия Отделението по детска коремна хирургия д-р Стефан Стоилов и неговият екип. Благодарение на 4 часовата операция образуванието вече е извадено, както са отстранени и прилежащите лимфни възли от момичето и то се възстановява нормално. До тази операция се стигна, след като близките на детето забелязват странно напълняване в областта на корема, продължаващо близо година. Оказва се, че момичето има овариална киста на единия яйчник, която е настарстнала толкова, че изпълва цялата коремна кухина. Детето е насочено към спешната университетска болница в София, където го оперира д-р Стоилов. Детският хирург споделя, че не е виждал толкова голямо образувание при дете по време на своя професионален опит. Ако състоянието в постоперативния период се запази такова, лекарите обещават още днес да изведат от реанимация момичето и да го настанят в отделението, където да може да бъде с близките си.", "date": "2017.10.19", "title": "Лекарите в \"Пирогов\" спасиха детете с 5 кг тумор"}
{"url": "http://pik.bg/%D1%81%D1%82%D1%80%D1%8A%D0%B2%D0%BD%D0%B8%D1%86%D0%B0-%D1%80%D0%B0%D0%B7%D0%BA%D1%8A%D1%81%D0%B0-%D0%BA%D1%80%D0%B0%D0%B2%D0%B0-%D0%B2%D1%8A%D0%B2-%D0%B2%D0%B8%D0%BB%D0%BD%D0%B0%D1%82%D0%B0-%D0%B7%D0%BE%D0%BD%D0%B0-%D0%BA%D1%80%D0%B0%D0%B9-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news698565.html", "text": "Мечка стръвница нападна и уби крава в землището на вилната зона на Сандански, над местността Беговица в Пирин планина. По чудо е оцеляло телето й. Това съобщи животновъдът Емил Чомберов от Сандански, като допълни, че за втора поредна година на това място мечка стръвница взима от стадото му крава. Запознати коментираха, че мечката, след като убие, изравя огромна дупка и затрупва жертвата си с големи камъни. След като месото стане на мърша, тя се връща и се храни от него, докато не свърши, съобщава СтрумаБГ. На метри от краварника, където са нощували кравите, е било вързано куче каракачанка. На сутринта то се е прибрало при стопанина си, като е скъсало синджира. Планинари разказват, че са срещали мечки във високите части на Пирин, но досега няма регистрирано нападение на мечки срещу хора. Един от дългогодишните планинари от Сандански – Емил Костадинов, отправи съвет към хората: „Ако попаднете на мечка, не мърдайте и не издавайте звуци. Стойте неподвижно и тя ще продължи пътя си. Не се катерете по дървета или скали. Мечката за секунди може да се изкатери и да стигне до вас”, заяви Костадинов.", "date": "2017.10.19", "title": "Стръвница разкъса крава във вилната зона край Сандански"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%87%D0%B5%D1%80%D0%B2%D0%B5%D0%BD%D0%B8%D1%8F%D1%82-%D0%B4%D0%B5%D0%BF%D1%83%D1%82%D0%B0%D1%82-%D1%81%D1%82%D0%BE%D1%8F%D0%BD-%D0%BC%D0%B8%D1%80%D1%87%D0%B5%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D0%B1%D0%BB%D1%8A%D1%81%D1%8A%D1%86%D0%B8%D1%82%D0%B5-%D0%BD-news698579.html", "text": "Младият депутат Стоян Мирчев вдига завесата пред конфликтите в БСП след инфарктния петък миналата събота, за сблъсъците между столетницата и управляващите, за бъдещето на депутата с арестувания брат Георги Стоилов и на \"младите дихатели\" в парламентарната група. Пред камерата на ПИК TV той повтори декларацията на БСП срещу засекретяването на оградата с границата с Турция, на която Елена Йончева правела филм. По думите му скоро той ще бъде излъчен и щяло да се види, че границата не се охранява добре, както и че има корупционни схеми там. По повод ареста на брата на депутата Георги Стоилов - Илия, той заяви, че скандалът не е сериозен, тъй като той е дарил едва 400 лв. на столетницата и няма причина да се намесва народния представител. \"Те не са в близки отношения, той не е разтворил чадър над него и няма нищо общо с действията му. Затова не може да се търси отговорност от него\", заяви Мирчев. Той бе категоричен, че декларацията за границата не цели отклоняване на вниманието от казуса с брата на Стоилов, а е точно обратното - ГЕРБ покривали разкритията на БСП. За предстоящия конгрес Мирчев заяви, че проблемите в БСП са от години и те се решават един по един. \"Няма бламиране на Корнелия Нинова. При нас винаги са били горещи заседанията, но сега придобиват общественост. Ние не сме лидерска партия и е нормално да има различни мнения, винаги е било така. Явно затова сме по-интересни на обществото и следят заседанията ни. Имало е случаи в БСП, дори когато решенията на ръководството не са били приемани, така че това не е прецедент, а дори не говорим за неприемане\", коментира Мирчев. По повод загубата на частичните местни избори той заяви, че това не е показателно, тъй като става дума за малки населени места. \"В такива малки градчета много често има шуробаджанащина от страна на ГЕРБ и в общината работят кланове, които организират изборите, включително под натиск\", каза Мирчев, но не успя да конкретизира за какво насилие става дума, да даде примери или пък доказателства.", "date": "2017.10.19", "title": "ИЗВЪНРЕДНО В ПИК TV! Червеният депутат Стоян Мирчев с ексклузивни разкрития за сблъсъците на БСП с ГЕРБ и трусовете в столетницата преди конгреса (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%81%D0%BA%D0%BE%D1%87%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-%D0%B7%D0%B0-%D0%B7%D0%B0%D1%81%D0%B5%D0%BA%D1%80%D0%B5%D1%82%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D0%B3%D1%80%D0%B0-news698589.html", "text": "Засекретяването на оградата, което бе прието от Министерски съвет вчера стана пореден повод за опозицията в парламента в лицето на БСП да скочи на управляващите. Корнелия Нинова прочете декларация от трибуната, в която припомни, че оградата вече е била снимана многократно, включително по време на посещения там на премиерът Бойко Борисов и вицепремиерът Валери Симеонов. Нинова попита дали и депутатите вече няма да могат да изискват контрол върху случващото се на оградата, при положение, че тя е изградена с пари от ЕС. \"Поемам цялата наказателна отговорност, ако има такава, за това, което ще кажа. За нас причината вчера да бъде взето това решение е фактът, че от 3 месеца Елена Йончева снима кадри и събра документи, които уличават в корупция длъжностни лица, засне в реално време преминаващи мигранти. Този филм показва паднала ограда, минаване на оградата по стълба или отдолу. Преди два дни депутатът Елена Йончена беше спряна и й беше забранен достъп до свободна територия на българската държава от гранична полиция\", заяви Нинова. \"Свободата да питаме и да показваме истината, беше ще бъде престъпление срещу националната сигурност. Кое е заплаха за националната сигурност - корупцията или правото да казваш истината за корупцията\", каза лидерката на БСП и поиска оставката на Валентин Радев, който е внесъл това решение, както и на Валери Симеонов като вицепремиер. \"Декларирам от името на ПГ на БСП за България, че не можете да ни спрете, че ще поканим всички европейски посланици и ще им предоставим кадрите от този филм и документите, които уличават правителството в корупция. С две обръщения - проверете как се харчат европейските ви средства и как се пазят европейските ви граници. Обявявам, че всички ние ставаме съавтори на кадрите и документите на Елена Йончева. Ще излъчим филма и очакваме премиера Борисов да изпрати да арестуват 80 депутати от БСП. Обявяваме подписка, към която може да се присъедини всеки български гражданин като съавтор на този филм на Елена Йончева, което е и подкрепа към свободното слово\", обяви Нинова. Председателят на парламентарната група на ГЕРБ не остана длъжен на соцлидерката. По думите му декларациите на БСП се превръщат в начин за отклоняване на проблемите на хората и проектобюджетът за идната година. „Не бих паднал на нивото на неща, които не отговарят на истината и да вкарвам в заблуждение медиите. По никакъв начин не се ограничава възможността, ако някой има съмнения да сезира съответните органи. Г-жо Нинова сезирайте компетентните органи. Много лесно е да излизаме тук и да говорим небивалици, нали разбирате, че всичко това е несъстоятелно което направихте преди малко. Ако искате заведете всички тези 80 народни представители да подадете сигнали”, заяви Цветанов от парламентарната трибуна. Той се обърна към Нинова, като заяви, че обича да направи медийно присъствие да създадете фалшиви новини, като по този начин си мисли, че може да е алтернатива на управлението. Цветанов заяви, че с увеличението в бюджета за заплати е в пъти повече по времето на управлението на БСП. „Много ми е интересно, защо никой не говори тук за финансирането на кампаниите и на президентските и на парламентарните избори и ще видите, че винаги са били винаги над 450 лв., за да избегнат декларирнето”, допълни още зам.-председателят на ГЕРБ.", "date": "2017.10.19", "title": "ИЗВЪНРЕДНО В ПИК TV! БСП скочи в парламента на Министерски съвет за засекретяването на оградата с Турция - Елена Йончева снимала филм на браздата! Цветанов към Нинова: Създавате фалшиви новини (ОБНОВЕНА)"}
{"url": "http://pik.bg/%D0%BC%D1%83%D1%82%D1%80%D0%B8%D1%82%D0%B5-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0%D1%82-%D0%BF%D0%BE%D1%81%D1%80%D0%B5%D1%89%D0%BD%D0%B0%D0%BB%D0%B8-%D1%80%D0%B0%D0%B4%D0%BE-%D1%88%D0%B8%D1%88%D0%B0%D1%80%D0%BA%D0%B0%D1%82%D0%B0-%D1%81-%D0%B8%D0%B7%D1%81%D1%82%D1%80%D0%B5%D0%BB%D0%B8-%D0%B2-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%BF%D0%BE-%D1%81%D0%BB%D1%83%D1%87%D0%B0%D0%B9-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD-news698564.html", "text": "Радо Шишарката е бил посрещнат в столично заведение с изстрели. Пред камерата на Нова телевизия фолкпевецът разказа как докато влизал в кръчмата, в която е бил поканен за рожден ден, чул два – три изстрела. Двама души са задържани след стрелбата вчера, като единият е синът на Долорес Арсенова, раждането на чието бебе празнували, както ПИК съобщи (ВИЖТЕ В ОЩЕ ПО ТЕМАТА). Срещу тях ще бъдат повдигнати обвинения за хулиганство. „Към 1:30 часа ми се обадиха да пея. Спрях наблизо с колата и звънях някой да ме посрещне. Излезе едно момче и като наближавах входа, се чуха два-три изстрела“, разказва чалгаджията. „Разбрах, че момчето, което е стреляло, си е играло с пистолета и е стреляло неволно. Имаше употребен алкохол“, добавя певецът. Точно започнах да пея на рожденика „Тигре, тигре“ и дойде полицията, разказва Радо Шишарката. Арестувани са собственикът на пистолета и негов приятел, който всъщност е открил стрелбата.", "date": "2017.10.19", "title": "МУТРИТЕ СЕ ЗАВРЪЩАТ! Посрещнали Радо Шишарката с изстрели в заведение по случай раждането на внука на Долорес Арсенова"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D1%82%D0%BE%D0%BF%D0%BB%D0%B0%D1%82%D0%B0-%D0%B2%D1%80%D1%8A%D0%B7%D0%BA%D0%B0-%D0%BD%D0%B0-%D0%B1%D1%81%D0%BF-%D1%81-%D0%BA%D1%82%D0%B1---%D0%B5%D1%82%D0%BE-%D0%BA%D0%BE%D0%B3%D0%B0-news698588.html", "text": "Лидерът на БСП отново разпространи писмо, в което иска да стане ясно, кои политици са се облагодетелствали от фалиралата КТБ. Както стана ясно, тя е предложила на всички лидери по време на КСНС да се подпишат под нейното искане, което днес разпространява в Народното събрание. Във вторник премиерът Борисов е поискал пръв да подпише искането на Нинова, тя обаче го дръпнала, незнайно по какви причини. Бившият депутат Антон Тодоров обаче разкри истината за шикалкавенето на соцлидерката, която уж иска разкриване. Във Фейсбук Тодоров ясно показва, кой е бил на срещи при Цветан Василев. \"Корнелия Нинова изпратила писмо с искане за публично оповестяване на имената на политиците, получавали нерегламентирано пари от КТБ. Нека първо попита заместника си Кирил Добрев - той е познавач на паричните потоци още от 2000 г. А и както изглежда от тези документи, имал е множество срещи с Цветан Василев. Едва ли са си говорили за ланския сняг\", написа Тодоров в профила си. Там той добавя и неоспорими документи - извадки от посещенията при Цветан Василев в КТБ, от които ясно се вижда, колко и кога Кирил Добрев е ходил на спявки при банкера.", "date": "2017.10.19", "title": "ПЪРВО В ПИК! Антон Тодоров с извънредно разкритие за топлата връзка на БСП с КТБ - ето кога Кирил Добрев се е срещал с Цветан Василев (ДОКУМЕНТИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%88%D0%B5%D1%84%D1%8A%D1%82-%D0%BD%D0%B0-%D0%BC%D0%B8%D1%82%D0%BD%D0%B8%D1%86%D0%B8%D1%82%D0%B5-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D1%81%D1%82%D0%B0%D0%B2%D0%B0-%D0%BD%D0%B0-%D0%B3%D0%BA%D0%BF%D0%BF-%D0%BC%D0%B0%D0%BB%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news698593.html", "text": "\"Не следва аз да ви давам тази информация. Аз мога да кажа, че ръководството на Агенция „Митници“ ще окаже и оказва пълно съдействие на правоприлагащите органи, за да могат да изпълнят своите функции по закон“, добави Георги Костов. Директорът на Агенция „Митници“ Георги Костов потвърди информацията на Флагман.бг, че в момента се провежда специализирана операция на ГКПП Малко Търново . Границата ще бъде затворена, докато тече акцията. Веднага след нея в най-бърз порядък движението по пункта ще бъде възстановено, каза Костов пред \"Флагман\". На въпрос има ли арестувани митничари, директорът на Агенция „Митници“ отговори:", "date": "2017.10.19", "title": "ИЗВЪНРЕДНО! Шефът на митниците разкри какво става на ГКПП Малко Търново"}
{"url": "http://pik.bg/%D0%BA%D1%8A%D0%B4%D0%B5-%D0%BE%D0%B1%D0%B8%D1%87%D0%B0%D1%82-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%B4%D0%B0-%D0%B8%D0%B7%D0%BD%D0%B5%D0%B2%D0%B5%D1%80%D1%8F%D0%B2%D0%B0%D1%82-%D0%BA%D1%80%D1%8A%D1%88%D0%BA%D0%B0%D1%87%D0%B8%D1%82%D0%B5-news698551.html", "text": "В стремежа си да не бъдат заловени, кръшкачите не пестят сили и средства . Резултатите от ново проучване показват, че най-популярното място за изневяра е хотелската стая, пише в. \"Дейли експрес\". Допитването, осъществено от канадския сайт за извънбрачни запознанства Ашли Медисън, показва, че според 80 процента от кръшкачите най-сигурното място за среща с любовника или любовницата е хотелът . Третото предпочитано място за извънбрачни забежки може да изненада мнозина. Две трети от кръшкачите (66 процента) използват собствения си дом и в много случаи леглото, което делят с половинките си, за да им слагат рога. Сред предпочитаните места за изневяра са също домът на любовника или любовницата , паркът , офисът/службата , къща край езеро , палатка , самолет . \"Изнизването\" от офиса се оказва допълнителна тръпка за прелюбодейците, като същевременно не отнема от времето, което прекарват със семейството си. Около 30 процента от хората, които слагат рога на половинките си, предпочитат вечерните забежки. На второ място, посочен от над две трети от прелюбодейците (67 процента), е автомобилът . Проучването разкрива също, че предпочитаното от кръшкачите време за отдаване на извънбрачни страсти, посочено от над една трета от анкетираните, е следобедът в работно време .", "date": "2017.10.19", "title": "Къде обичат най-много да изневеряват кръшкачите"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4%D0%B0%D0%B2%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%B2-%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-%D0%B1%D0%B0%D0%BD%D1%81%D0%BA%D0%BE-%D0%B8-%D0%B1%D0%BE%D1%80%D0%BE%D0%B2%D0%B5%D1%86-%D0%BF%D1%80%D0%B5%D0%B7-%D0%B7%D0%B8%D0%BC-news698552.html", "text": "\"Няма да подавам оставка. Винаги почиваме в България. Семейно посещаваме Пампорово, Банско и Боровец. Но предпочитам повече летния туризъм\", каза в ефира на Нова телевизия министърът на туризма Николина Ангелкова по повод исканата й оставка от АБТТА. \"Миналият зимен сезон беше изключително успешен с над 1 470 000 млн. чуждестранни туристи. Това се случва за първи път.  За първите осем месеца на тази година имаме над 6 млн. чужедстранни туристи\", каза Ангелкова. Над 5 млрд. лв. били приходите за първите осем месеца. Най-много били туристите от Гърция. \"Може би има места, където е скъпо. Зависи къде се ходи - дали 4-5 звездни хотели. По енвтино е у нас, отколкото в Австрия\", каза Ангелкова.", "date": "2017.10.19", "title": "Ангелкова няма да подава оставка, заминава на почивка в Пампорово, Банско и Боровец през зимата"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%85%D0%B8%D1%81%D0%B0%D1%80%D1%8F-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D1%82%D1%83%D1%80%D0%B8%D1%81%D1%82%D0%B8-%D0%B2-3-%D1%87%D0%B0%D1%81%D0%B0-%D0%BF%D1%80%D0%B5%D0%B7-%D0%BD%D0%BE%D1%89%D1%82%D0%B0-news698594.html", "text": "Български и чуждестранни туристи са били евакуирани от хотел в Хисаря. Причината е, че изгнило 100-годишно дърво се разцепи и рухна върху сградата на хотела, съобщи Би Ти Ви. Инцидентът е станал в 3 часа през нощта и това е причината да няма пострадали хора. Паркингът е бил пълен с автомобили, но отломките са паднали на милиметри от тях и не са ги премазали. Значително пострадала е фасадата на хотела. Т ерасите на последния етаж са с изкъртени метални парапети. Парчета мазилка са се откъснали от фасадата при силния удар.", "date": "2017.10.19", "title": "ЕКШЪН В ХИСАРЯ! Евакуират туристи в 3 часа през нощта"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D0%BF%D0%BE%D0%B4%D0%B2%D0%B5%D0%B6%D0%B4%D0%B0-%D1%81-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B0-%D0%BE%D0%B1%D0%B8%D0%BA%D0%BE%D0%BB%D0%BA%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%80%D0%B0%D0%B1%D0%BE%D1%82%D0%B8-%D1%81-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-news698598.html", "text": "Туристическа агенция \"Ваканция\" заблуждава чужденци с обява за безплатна пешеходна обиколка на София с екскурзовод на английски език. Това алармират граждани пред Комитета за борба с корупцията. Всъщност се оказва, че искат 30 лв. или 15 евро. Проверка в сайта им citysightseeing.bg показва, че безплатната пешеходна обиколка е от храма \"Св. Александър Невски\" по жълтите павета до Народния театър. Организира се всеки ден от 13.15 ч. като се тръгва от катедралата. В обявата буквално пише \"Безплатна пешеходна обиколка на английски език + обяд в български ресторант. Всеки ден от 13.15 ч. от площад \"Александър Невски\". Цена 30 лв. (15 евро)\" - https://citysightseeing.bg/bezplatna-peshehodna-obikolka-na-sofiya-i-obyad/ Подобна обява има и за безплатна пешеходна обиколка с гид на английски език +вечеря+фолклорна програма. Тя е всяка вечер пред президенството от 19 ч. и се осъществява по предварителна заявка. Цената е 60 лв. Туристите се чудят възможно ли е нещо да се предлага безплатно и така да се заблуждават клиентите, а реално да се плаща. По този начин били заблудени и служители на Посолството на САЩ в България и американски туристи. От друга страна е странно, че самата фирма организира пътувания с търговския отдел на американското посолство и се ползва с неговите референции. За ситуацията се предвижда да бъдат сезирани г-жа Николина Ангелкова, министър на туризма, Комисията за защита на потребителите и г-жа Мая Манолова, Омбудсман на България.", "date": "2017.10.19", "title": "СКАНДАЛ! Туристическа агенция подвежда с безплатна обиколка на София. Работи с американското посолство"}
{"url": "http://pik.bg/in-memoriam-%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%B0%D0%BD%D0%B4%D1%80%D0%BE%D0%BD%D0%B8%D1%8F-%D0%BF%D0%BE%D0%BF%D0%BE%D0%B2%D0%B0---%D1%80%D0%BE%D0%BD%D0%B8-%D0%B2-%D1%81%D1%8A%D0%B1%D0%BE%D1%82%D0%B0-news698575.html", "text": "Поклонението пред Андрония Попова - Рони от \"Сентиментъл Суингърс\" е на 21 октомври от 15.00 ч. в храма \"Св. Седмочисленици\", съобщават нейни близки. Андрония Попова - майка на две деца, певица, инструменталист и преподавател, си отиде на 16 октомври след тежко заболяване. Тя работи като композитор и изпълнител в много български и международни театрални постановки, кино и тв филми и най-вече в музикални албуми. Преподаваше поп и джаз в НМУ \"Любомир Пипков\". През годините участва в създаването на няколко групи. Най-основна и знакова за нея е \"Насекомикс\", с която записва два студийни албума с авторска музика и текст, признати от критика и публика в целия свят, се припомня в скръбната вест.", "date": "2017.10.19", "title": "IN MEMORIAM! Изпращат певицата Андрония Попова - Рони в събота"}
{"url": "http://pik.bg/%D1%80%D0%B0%D1%85%D0%BE%D0%B9-%D0%B7%D0%B0%D0%BF%D0%BB%D0%B0%D1%88%D0%B8-%D0%B4%D0%B0-%D1%81%D1%83%D1%81%D0%BF%D0%B5%D0%BD%D0%B4%D0%B8%D1%80%D0%B0-%D0%B0%D0%B2%D1%82%D0%BE%D0%BD%D0%BE%D0%BC%D0%BD%D0%B8%D1%82%D0%B5-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news698585.html", "text": "Каталунската криза продължава да ескалира. Минути след като регионалният лидер Карлес Пучдемон поясни, че не е обявена независимост на автономния регион, но предупреди, че може да се стигне до подобна стъпка, ако Мадрид продължи с „репресиите си“, правителството на премиера Мариано Рахой потвърди, че ще предприеме стъпки за суспендиране на автономните правомощия на Каталуния, предава \"Франс прес\". „Испанското правителство ще продължи процедурите, описани в член 155 от Конституцията, за възстановяване на законността в каталунското самоуправление\", се казва в изявление на централните власти. Лидерът на регионалното правителство в Барселона Карлес Пучдемон отговори на ултиматума, поставен от централните власти в Мадрид в последната минута преди изтичането на срока (11 часа българско време).", "date": "2017.10.19", "title": "Рахой заплаши да суспендира автономните правомощия на Каталуния"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D1%8A%D1%81%D0%B5%D0%B4%D0%B8%D1%82%D0%B5-%D0%BD%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%BF%D0%BE%D0%B4-%D0%BF%D1%80%D0%BE%D0%B7%D0%BE%D1%80%D1%86%D0%B8%D1%82%D0%B5-%D0%B9-news698572.html", "text": "Протест под прозорците на кметицата на София Йорданка Фандъкова организират нейните съседи в неделя. Те ще се съберят в 12 ч. в ж.к. \"Манастирски ливади-изток\" на кръстовището на ул. “Шарл Шампо” и ул. “Боянски водопад”,  за да изкажат недоволството си от неадекватните условия на живот в “елитния” квартал, съобщиха от Инициативния комитет. \"Хората, живеещи в квартал, в който няма нито една построена в цялост улица, нито една детска градина, училище или обществена зелена площ, ще излязат на протест с искания за моментално започване на процедура за нов подробен устройствен план, поставящ ред в това кой, къде и как може да строи, регламентиращ адекватна широчина и форма на улиците и прилежащите им тротоари, както и моменталното намиране на терени, които да се отчуждят за изграждане на детски градини, средно училище, обществени зелени площи и паркинги\", се казва в писмо, изпратено от инициативния комитет до ПИК . Сред другите искания на съседите на кмета са въвеждане на еднопосочно движение по улиците, обособяване на Зона 30 в квартала и спешни мерки по прекратяване на безразборното застрояване на всяка свободна площ, като от организаторите не изключват и възможността да изискат прекратяване на обслужването на всички частни инвестиционни намерения до разрешаване на проблемите. Протестът ще бъде подкрепен и от неправителствената организация “Спаси София”, която ще представи основните изводи от транспортното проучване, проведено в началото на годината съвместно със Сдружение “Градски транспорт и инфраструктура”. “Кварталът може да се продава от брокерите като добре свързан и елитен, но в действителност е изолиран и недостъпен за всички, които не могат или не искат да шофират.”, съобщават от организацията. “Проучването ни показа, че над 70% от шофьорите в квартала са принудени да шофират и биха ползвали градски транспорт, ако имаше такъв”. “Сваляме доверието си от кмета на район Триадица инж. Терзиев и главният му архитект - арх. Шишков, заради систематичният им провал да спазят поетите пред общността ни ангажименти. “Ще настояваме да подадат незабавно оставки”, съобщава инициативният комитет, сформиран от жителите на ж.к. Манастирски ливади-изток. На протеста ще бъде поискано и отзоваването на всички общински съветници от комисията по архитектура и градоустройство. Комитетът призовава всички неправителствени организации, занимаващи се с проблемите на градската среда да подкрепят протеста и да застанат зад исканията на жителите на ж.к. Манастирски ливади. “Кварталът ни бедства откакто е започнало изграждането му преди повече от 15 години и въпреки това досега повечето мерки остават само на думи”, заявяват от Инициативния комитет и призовават прокуратурата да се самосезира за систематичните изкривявания и злоупотреби със застроителните разпоредби и градоустройствените реглеманти.", "date": "2017.10.19", "title": "ПЪРВО В ПИК! Съседите на Фандъкова излизат на протест под прозорците й"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%88%D0%B5%D1%84%D0%BE%D0%B2%D0%B5-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%B7%D0%B0%D1%80%D0%B0%D0%B4%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%BF%D0%BE%D0%B4%D1%81%D0%BB%D1%83%D1%88%D0%B2%D0%B0%D0%BD%D0%B5%D1%82%D0%BE-news698580.html", "text": "Бившият шеф на македонското Управление за сигурност и контраразузнаване Горан Груевски и неговият заместник Никола Бошкоски бяха арестувани в Гърция, предаде сръбското радио Б92. Двамата бивши началници на специалната служба на югозападната ни съседка бяха обявени за издирване от Скопие във връзка със скандала с подслушването, който разтърси балканската страна преди две години. Медията съобщи, че Груевски и Бошкоски бяха задържани в Солун. Гръцката полиция информира македонското вътрешно министерство за ареста на двамата и се очаква до края на деня те да бъдат върнати в Македония. Скандалът разтърси Македония през 2017 г. Тогавашният премиер Никола Груевски бе обвинен в издаване на заповеди за подслушване на около 20 000 души. Аферата доведе до падането на правителството и провеждането на предсрочни избори.", "date": "2017.10.19", "title": "Арестуваха шефове на македонското разузнаване заради скандала с подслушването"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D1%80%D0%B0%D0%BD%D0%B5%D0%BD%D0%B8%D1%8F-%D1%81%D1%8A%D1%81%D1%82%D0%B5%D0%B7%D0%B0%D1%82%D0%B5%D0%BB-%D0%BF%D0%BE-%D0%BA%D0%B0%D1%80%D0%B0%D1%82%D0%B5-%D1%82%D0%BE%D0%B4%D0%BE%D1%80-%D1%81%D1%8A%D0%B1%D0%B5%D0%B2-news698603.html", "text": "Министър-председателят Бойко Борисов се срещна със състезателя по карате Тодор Събев, който получи мозъчен кръвоизлив след нерегламентиран удар по време на Европейското първенство по шотокан карате-до в Сърбия през май тази година. Премиерът се информира за здравословното състояние на Събев след претърпения инцидент и за необходимостта от допълнителна подкрепа. Европейският ни шампион увери Борисов, че се възстановява бързо и че през следващата година ще се върне към активната си тренировъчна и състезателна дейност. От свое име и от името на Българската федерация по шотокан карате-до Тодор Събев изрази благодарността си към премиера Борисов и към министъра на здравеопазването Николай Петров за незабавната реакция след инцидента. Тогава по разпореждане на министър-председателя Бойко Борисов екипаж от авиогрупа „Враждебна“ излетя с транспортния самолет „Спартан“ за Белград, за да транспортира Тодор Събев до ВМА.", "date": "2017.10.19", "title": "Борисов се срещна с ранения състезател по карате Тодор Събев"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B2%D1%81%D0%B8%D1%87%D0%BA%D0%BE-%D0%BA%D0%BE%D0%B5%D1%82%D0%BE-%D0%BF%D1%80%D0%BE%D0%B8%D0%B7%D0%BD%D0%B5%D1%81%D0%B5%D1%82%D0%B5-%D0%B4%D0%BD%D0%B5%D1%81-%D0%BD%D0%B0-%D0%B3%D0%BB%D0%B0%D1%81-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D0%B1%D1%8A%D0%B4%D0%BD%D0%B5-news698524.html", "text": "Могат да ви посетят внезапни озарения или творчески открития днес. Приветстват се всички творчески начинания. Силата на словото достига своя пик. Това е най-мощният по отношение на думите слънчев ден, пише астрологът Ивелина Пенчева в хороскопа си за bulgaria.utre.bg. Всичко, което произнесете на глас, може да се сбъдне, дори най-незначителната фраза, добавя тя. „Това е най-добрият ден за молитви (особено в началото на деня), за изчистване с помощта на огън и четене на мантри, за посещение на храм. Денят е добър за музика, пеене и четене на книги. Подходящ е за начало на съдебни дела. Може да се започват големи дела, свързани с благосъстоянието. Пари получени днес, се считат за благи и могат да се спестяват. Повече време прекарайте у дома си“, съветва астрологът. „Хубаво е да се посвети денят на своите близки, за занимания с домашните дела и семейството. Благоприятно е за съпружески отношения. Добре е да създадете нещо с ръцете си. Да не се правят необмислени разходи. Обезателно съблюдавайте култура на общуване, не ругайте никого. Противопоказно е да се пролива кръв, както и всички операции на тялото“, предупреждава Ивелина Пенчева. „Лошо е сега да забравите нещо в къщи поради разсеяност. Не трябва да се пие вино. Не се препоръчва нищо да се купува. Мъжете да не избягват съпругите си в този ден и да не им изневеряват. Постарайте се нищо да не губите днес, в това число своето време и глас. Всяка загуба сега се явява знак за изпадане от ритъма на времето или предупреждава за наближаваща болест. Не губете времето си в празни разговори и ходене по гости. Не се дразнете и не се гневете за нищо. Не унижавайте хората нито с думи, нито с действията си“, съветва астрологът. „Пригответе храната със своите ръце, особено печените работи – баница, хляб, козунак. Месната храна е противопоказна“, добавя тя. „Придържайте се към тъмно-сини, тъмно-червени и вишневи цветове. Да се избягва жълто-зеленото. Носете бижута от ахат“, препоръчва Ивелина Пенчева. „Добре е да видите конкретни сънища, да знаете къде отивате и какво правите. Хубаво е на сън да приготвяте храна- знак за материално благополучие. Да видите пари насън е знак за бедност, измама“, добавя астрологът.", "date": "2017.10.19", "title": "Астролог: Всичко, което произнесете днес на глас, може да се сбъдне"}
{"url": "http://pik.bg/%D0%B4%D0%B0%D0%BD%D0%B0%D0%B8%D0%BB-%D0%BA%D0%B8%D1%80%D0%B8%D0%BB%D0%BE%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D1%81%D0%BF-%D0%B7%D0%B0-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%BA%D0%BE%D0%BB%D0%B5%D0%B3%D0%B8%D1%82%D0%B5-%D0%BD%D0%B5-%D1%81%D0%B0-%D0%BF%D1%80%D0%BE%D1%87%D0%B5%D0%BB%D0%B8-%D0%BF%D1%80%D0%B0%D0%B2%D0%B8%D0%BB%D0%BD%D0%BE-%D0%B8%D0%B7%D0%B1%D0%BE%D1%80%D0%BD%D0%BE%D1%82%D0%BE-%D0%B7%D0%B0%D0%BA%D0%BE-news698535.html", "text": "Над 80 са ключовите промени в ГПК. Над тях работихме близо 3 години. Мисля, че сме постигнали една равнопоставеност, както за длъжниците, така и за кредиторите. Това каза пред камерите на БТВ депутатът от ГЕРБ и председател на парламентарната правна комисия Данаил Кирилов, който коментира приетите промени в ГПК. \"Водихме много тежки разговори с частните съдебни изпълнители. Буквално бяха гладиаторски боеве. Те даже заплашваха със стачки, но успяхме да ги убедим и те приеха нашите предложения. Длъжниците, които не могат да бъдат открити, ще бъдат съдени по нормалния правов ред. 10-годишната давност за дълговете не е в полза на банките. Към момента е много опасно да вървим към радикални промени като приемането на физическия фалит. Давността остава, защото така можем да кажем на хората: Ходете, крийте се някъде 10 години и като се върнете няма да имате дългове. Искам да изкажа своята благодарност към омбудсмана Мая Манолова, с която работихме много усилено\", разкри той. \"Неприетата оставка на Делян Добрев не е противоконституционна. Колегите от БСП не са прочели правилно изборното законодателство и бъркат общинските съвети с парламента\", категоричен беше Кирилов.", "date": "2017.10.19", "title": "Данаил Кирилов скочи на БСП за Делян Добрев: Колегите не са прочели правилно изборното законодателство"}
{"url": "http://pik.bg/%D0%BA%D1%80%D0%B8%D1%81%D0%BA%D0%BE-%D0%BD%D0%B0-%D0%BC%D0%B5%D0%B3%D0%B4%D0%B0%D0%BD%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%BD%D0%B0-%D0%BC%D0%B8%D0%BD%D1%8C%D0%BE%D1%80%D1%81%D0%BA%D0%B8%D1%8F-%D0%B3%D1%80%D0%B0%D0%B4-news698540.html", "text": "Перник чества Деня на града днес, св. Иван Рилски е покровител и на миньорите. Тържествата ще започнат със света литургия в храм \"Св. Иван Рилски\", след което ще бъде прерязана лентата на реновираната по Оперативна програма \"Региони в растеж\" детска градина \"Изворче\", съобщиха от общината. Кметът Вяра Церовска ще поздрави перничани и ще връчи наградите \"Перник 2017\" за принос в сферата на здравеопазването, социалната дейност, образованието, културата, медиите и бизнеса. Ще бъде обявен и новият почетен гражданин на Перник - строителният инженер Димитър Панов. Сред акцентите на програмата са юбилейнта изложба живопис \"50 години творчество\" на художника Дончо Захариев, която ще бъде открита в галерия \"Любен Гайдаров\" и изложбата \"26-и Пернишки пехотен полк\"- в Регионалния исторически музей. За втора поредна година в града ще гостуват фолклорни състави на наши сънародници от Румъния и Украйна. В концерта ще се включи и солистката на ансамбъл Филип Кутев, родената в пернишкото село Дивотино Сорина Богомилова. Почитателите на класическата музика ще имат възможността да се насладят на концерта на Камерен оркестър \"Орфей\" с диригент Райчо Христов, а вечерта за перничани и техните гости ще пеят група \"Сигнал\" и Криско.", "date": "2017.10.19", "title": "Криско на мегдана в Перник за празника на миньорския град"}
{"url": "http://pik.bg/%D0%BE%D0%B3%D0%BD%D0%B5%D0%BD%D0%B0%D1%82%D0%B0-%D1%81%D1%82%D0%B8%D1%85%D0%B8%D1%8F-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-42-%D0%B7%D0%B0%D0%B3%D0%B8%D0%BD%D0%B0%D1%85%D0%B0-60-%D1%81%D0%B0-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-news698532.html", "text": "До 42 е достигнал броят на загиналите в пожарите, бушуващи в лозарски райони в Северна Калифорния, предаде Ройтерс. Около 60 човека все още са в неизвестност в окръзите Сонома и Напа. Първоначално в списъка на изчезналите фигурираха имената на над 2000 души, но повечето от тях се оказаха в безопасност, вкл. евакуиралите се, но пропуснали да уведомят властите. Откак се разгоряха на 8 и 9 октомври пламъците погълнаха над 245 хиляди акра (86 200 хектара) и унищожиха близо 5000 жилищни сграда, както и винарски изби и търговски обекти. Хиляди хора оцеляха, след като по спешност бяха напуснали имотите си, а завърналите можеха да видят, че всичко е унищожено от стихията. Около 90 на сто от реколтата грозде в долината Напа е била вече обрана и спасена от въздействието на дима от пожарите. Но щетите върху прочутия лозарски район внесоха като цяло объркване във винопроизводството, посочи Ройтерс.", "date": "2017.10.19", "title": "Огнената стихия в Калифорния продължава, 42 загинаха, 60 са в неизвестност"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%BA%D1%80%D0%B0%D0%B4%D0%B5%D1%86-%D1%81%D0%B2%D0%B8-%D0%B7%D0%BB%D0%B0%D1%82%D0%BD%D0%BE%D1%82%D0%BE-%D1%87%D0%B5%D0%BD%D0%B5-%D0%BD%D0%B0-%D1%81%D0%BF%D1%8F%D1%89%D0%B0-%D0%B6%D0%B5%D0%BD%D0%B0-news698534.html", "text": "Крадец задигна златните зъби на спяща жена от Раковски, Пловдивска област. В неделя през нощта престъпникът се промъкнал през отворен прозорец в къщата на 58-годишна жена, докато тя спяла. Стопанката на дома си била свалила мостовете, изработени от злато, всеки от които имал по 3 зъба, като си ги оставила в кухнята. Нахалният обирджия ги прибрал заедно с портмонето на собственичката, в което имало 450 лева. Цената на двата моста надхвърляла 5 хиляди лева. Полицията издирва крадецът.", "date": "2017.10.19", "title": "УНИКУМ! Крадец сви златното чене на спяща жена"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%BA%D0%B2%D0%B0%D1%80%D1%82%D0%B0%D0%BB-%D0%BD%D0%B0-%D0%B1%D1%83%D0%BD%D1%82-%D0%B7%D0%B0%D1%80%D0%B0%D0%B4%D0%B8-%D0%BB%D0%B8%D0%BF%D1%81%D0%B0-%D0%BD%D0%B0-%D0%B8%D0%BD%D1%84%D1%80%D0%B0%D1%81%D1%82%D1%80%D1%83%D0%BA%D1%82%D1%83%D1%80%D0%B0-news698537.html", "text": "Жителите на столичния кв. „Витоша“ са в протестна готовност заради застрояването на квартала, липсата на инфраструктура, постоянния строителен шум и замърсяване, транспортния хаос и непрекъснатите задръствания. Последната капка е предстоящият строеж на 17-етажна сграда, съобщава Би Ти Ви. Проблемите на квартала са много, но основния е липса на инфраструктура. Кварталът е пълен предимно с млади хора, с малки деца, а няма тротоари, детски градинки, децата оцеляват между колите и камионите, посочи една от жителките на „Витоша“. Тя добави, че по неофициални данни в квартала има над 40 активни строежа. Високата сграда, която ще бъде построена, е трябвало да бъде 26 метра, а новият главен архитект е допуснал тя да е 52 м, изтъкна друг недоволен жител. Кметът на район Лозенец Любомир Дреков увери, че максимално бързо ще бъде отворен вход-изток на квартала към бул. „Симеоновско шосе“. Общината освен това е помолила КАТ да увеличи интервала на зелената светлина на светофарите, за да може трафикът да се изтича по-бързо. Разработваме и решение ул. „Ангел Каралийчев“ да бъде продължена до кв. „Кръстова вада“, за да има изход и към бул. „Черни връх“. Дреков посочи още, че според законите у нас никой не може да ограничи частен собственик да се разпорежда с имота си, щом той спазва закона. Техни съседи посочиха, че в квартала не могат да влязат линейки или пожарни и че искат Столичната община да поеме ангажимент да се отворят още изходи. Недоволните жители настояват да се спре строителството, докато не се изгради адекватна инфраструктура.", "date": "2017.10.19", "title": "Столичен квартал на бунт заради липса на инфраструктура"}
{"url": "http://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D0%BB%D0%B0%D0%B7%D0%B0%D1%80%D0%BE%D0%B2-%D0%BE%D1%82-%D0%B3%D0%B5%D1%80%D0%B1-%D0%B2-%D0%BD%D0%BE%D0%B2%D0%B8%D1%8F-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%B5%D0%BD-%D0%B7%D0%B0%D0%BA%D0%BE%D0%BD-%D0%B8%D0%BC%D0%B0-%D0%BC%D0%BD%D0%BE%D0%B3%D0%BE-%D0%BF%D1%80%D0%BE%D0%BF%D1%83%D1%81%D0%BA%D0%B8-news698549.html", "text": "Новите внесени закони в Консултативният съвет (КС) и корупцията коментира Димитър Лазаров, юрист и депутат от партия ГЕРБ в студиото на БНТ. \"В новият законопроект има много пропуски. Те са, че гражданиете могат да дават сигнали за корупционни прояви, но няма точки по, които е описано какво е корупционна проява\", заяви депутатът, и допълни: \"В законопроекта няма внесено като предмет на разследване злоупотреба с еврофондове. Както и в закона няма да се наказват тези, които дават подкуп, само този който го взима, което е грешно\". За изпълняване на законопроектът ще се създаде комисия от 5-ма членове, избрани от Народното събрание. Ще влизат и представители на управляващата партия и на опозицията.", "date": "2017.10.19", "title": "Димитър Лазаров от ГЕРБ: В новия антикорупционен закон има много пропуски"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D0%BE%D0%B4%D1%85%D0%B2%D0%B0%D1%89%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%BE-%D0%BF%D1%80%D0%BE%D1%86%D0%B5%D1%81%D1%83%D0%B0%D0%BB%D0%BD%D0%B8%D1%8F-%D0%BA%D0%BE%D0%B4%D0%B5%D0%BA%D1%81-%D0%B8-%D1%82%D1%80%D0%B5%D1%82-news698521.html", "text": "Депутатите подхващат данъчния кодекс и закона за СРС. Ето какво още ще решават народните представители до края на пленарните заседания:", "date": "2017.10.19", "title": "ИЗВЪНРЕДНО В ПИК TV! Депутатите подхващат промените в Гражданско-процесуалния кодекс и третото вето на президента (ОБНОВЕНА)"}
{"url": "http://pik.bg/%D1%88%D0%BE%D0%BA-%D1%81%D0%B2%D0%B0%D0%BB%D0%B8%D1%85%D0%B0-%D0%B6%D0%B5%D0%BD%D0%B8-%D0%BA%D0%B0%D0%BB%D0%BA%D0%B0%D0%BD%D0%B4%D0%B6%D0%B8%D0%B5%D0%B2%D0%B0-%D0%BE%D1%82-%D0%BC%D0%BE%D1%82%D0%BE%D1%80-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-%D0%B8-%D1%8F-%D0%BE%D0%B4%D1%80%D1%83%D1%81%D0%B0%D1%85%D0%B0-2000-%D0%B4%D0%BE%D0%BB%D0%B0%D1%80%D0%B0-news698539.html", "text": "Собственичката на модна къща „Визаж“ Евгения Калканджиева плати глоба от 2000 долара по време на престоя си в Тайланд. Наказанието отнесла след като шофирала мотор без предпазна каска, което е против законите в азиатската страна. \"Спряха ме, взеха ми мотора и ме пратиха да ходя пеша до полицията, където трябваше да си платя глобата“, разкри тя. Шестата по красота в света предупреждава, че в такава държава няма как да се измъкнеш безнаказано. „Ако нямаш пари в себе си, те ще си ги вземат, имат ти номера на кредитната карта. Няма как да не напуснеш страната, без да си платиш“, допълни Жени. Тайланд е една от многото спирки, които 42-годишната красавица направи това лято. Първо Калканджиева и половинката й Стефан Манов-Тачо се възползваха от периода, в който сина им Жорко бе поверен на баба си в Испания, за да се почувстват отново като младоженци. „ Двойката се отдаде на дълъг уикенд в Банско с приятели, като не пропусна да тества водната пързалка на Бъндеришката поляна. През август семейството отскочи за море в Гърция, а преди дни си спретнаха малка екскурзия до град Априлци.", "date": "2017.10.19", "title": "ШОК! Свалиха Жени Калканджиева от мотор в Тайланд и я одрусаха 2000 долара"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%8A%D0%B4-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B4%D0%B8%D0%B3%D0%BD%D0%B0-%D0%BC%D0%B5%D1%80%D0%BD%D0%B8%D0%BA%D0%B0-%D0%BD%D0%B0-%D0%B3-news698541.html", "text": "Бившият на Генерал Деси - любимата на президенат Румен Радев, отива на съд. Депутатът от БСП Георги Свиленски май ще бере ядове след обвиненията си по адрес на зам.-министъра на транспорта Ангел Попов. \"Това е претоплена гозба. Това беше преди пет месеца и тогава част от бранша, който претопля мандажата, пак повдигна този въпрос. Аз съм завел дело срещу един от господада, който е писал срещу мен, сега ще заведа дело и срещу депутата Георги Свиленски\" заяви Попов по повод обвиненията срещу него. Той категорично заяви, че не е член на НФСБ, няма нищо общо с партията, освен че е от тяхната квота. Попов допълни, че всеки един лев от делата ще дари на пострадали от катастрофа. \"Аз съдя човека, който твърди, че аз съм искал някакви пари, които да преведа на друг човек. Ако г-н Цацаров не се беше сезирал, щях да го направя аз. Вие попитахте ли бранша дали има подобно обвинение срещу мен\", заяви Попов пред Нова тв. Попов разказа как някакъв човек твърди, че той е взимал пари от него, за да му даде разрешителни и заяви, че няма конфликт с този, който пише тези обвинения. На въпрос дали има сума, която той е взел, транспортният зам.-министър категорично заяви, че няма такова нещо и има съд и прокуратура, които ще стигнат до истината. Ангел Попов заяви, че познава този човек от 10 години и няма никакво обяснение защо се хвърлят тези обвинения. \"Министър Москов ми гласува доверието и аз ръководя един от най-важните закони и за сервизите\", допълни Попов. По настояване на водещия Виктор Николаев, защо Попов е атакуван, зам.-министърът заяви, че може би идва от това, че в момента има много засегнати лица, като цитира какво е направено през последните пет месеца, като са отнети 81 броя лицензи.", "date": "2017.10.19", "title": "ИЗВЪНРЕДНО! Бившият на Генерал Деси отива на съд! Транспортният министър вдигна мерника на Георги Свиленски за \"претоплена манджа\""}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B5%D1%84%D0%B8%D1%80-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0-%D1%88%D1%83%D1%80%D0%BE%D0%B1%D0%B0%D0%B4%D0%B6%D0%B0%D0%BD%D0%B0%D1%89%D0%B8%D0%BD%D0%B0%D1%82%D0%B0-%D1%81%D1%82%D0%B8%D0%B3%D0%BD%D0%B0%D1%85%D0%B0-%D1%87%D0%B0%D0%BA-%D0%B4%D0%BE-%D1%80%D0%BE%D0%BC%D0%B0%D0%BD%D0%B0-%D1%82-news698533.html", "text": "Гуша за гуша се хванаха депутатите от ГЕРБ и от БСП Тома Биков и Стоян Мирчев в сутрешния блок на Нова телевизия. Повод беше шуробаджанащината при назначенията във властта. \"БСП излязоха на пресконференция и си изкараха яда върху нас за това, че са арестували брата на техен депутат. Нямахме намерение да коментираме ситуацията дали народният им представител да си подава оставката, не е наша работа\", каза Тома Биков. И обвини социалистите в двоен стандарт - когато ставало дума за техен човек, той се считал за невинен до доказване на противното, а хората от ГЕРБ били виновни априори. \"При роднинските връзки, които ние изнесохме на ГЕРБ - и в Хасково, и на други места, тях става дума за много пари. А братът на нашия колега да си понесе своята отговорност. Още повече, че Георги Стоилов казва, че не поддържа много добри роднински връзки с брат си. Тук не става дума за разпределяне на обществен финансов ресурс, за какъвто става при ГЕРБ. А за криминален случай\", контрира депутатът от БСП Стоян Мирчев. \"Съгласен съм, че всеки има роднини и не може да носи отговорност за тях. БСП представя случая с брата на Георги Стоилов като в романа \"Тютюн\". Единият брат капиталист, другия - комунист\", скочи Тома Биков. Той коментира и случая, който повдигна соцдепутатът Таско Ерменков, че Директорът на Агенцията за разузнаване, вижте какви служби намесваме вече, излезе и каза, че няма никакви роднински връзки с премиера. Таско Ерменков, който има претенции, че е бил разузнавач навремето, ми идва повече. Ако всички разузнавачи са били като него, ми е ясно защо системата се срина\", отсече Биков. шефът на Държавната агенция за разузнаване е втори братовчед на Бойко Борисов. \"", "date": "2017.10.19", "title": "ЕКШЪН В ЕФИР! ГЕРБ и БСП се хванаха за гушите за шуробаджанащината! Стигнаха чак до романа \"Тютюн\" на Димитър Димов "}
{"url": "http://pik.bg/%D0%BD%D0%B0-%D1%82%D0%BE%D0%B7%D0%B8-%D0%B4%D0%B5%D0%BD-%D0%BF%D1%80%D0%B5%D0%B4%D0%B8-30-%D0%B3%D0%BE%D0%B4%D0%B8%D0%BD%D0%B8-%D1%87%D0%B5%D1%80%D0%BD%D0%B8%D1%8F%D1%82-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-%D0%BD%D0%B0-%D1%83%D0%BE%D0%BB%D1%81%D1%82%D1%80%D0%B8%D0%B9%D1%82-news698546.html", "text": "Вече 30 години никой не знае каква е причината за кошмарния борсов крах, който Уолстрийт преживява на 19 октомври 1987-а. Ала и до днес призракът на паниката, настанала тогава, продължава да плаши борсовите пазари. Този ден неслучайно е влязъл в историята под името Черният понеделник - индексът Дау Джоунс, барометърът на Нюйоркската фондова борса, се сгромолясва, изгубвайки 22,61 на сто от стойността си. За седем часа се стопяват близо 560 милиарда долара. Паниката постепенно обхваща Уолстрийт и в ранните следобедни часове котировките рухват. Валят поръчки за продажба, брокерите напускат борсата през тайни изходи, за да избегнат тълпата, събрала се на улицата. За Луис Сулзенти Черният понеделник започва съвсем нормално. Младият брокер е на 20 години и още е новак във финансовата индустрия: \"Служех за куриер. Разнасях ордерите и отначало всичко вървеше съвсем нормално\", спомня си той, цитиран от dw.com. После настроението се срива, курсовете се сгромолясват катастрофално. \"Трябваше да бъдат продадени 300 000 акции, такова беше нареждането отгоре\", разказва Сулзенти. Първият транш от 50 000 акции се продава срещу сумата от 40 долара, после други 50 000 - за 30 долара, а накрая - 100 000 акции за 28 долара. \"Цените бяха направо смешни, това е най-ужасният кошмар за всеки брокер, напълно губиш контрол\", спомня си Сулзенти. До въпросния ден годината е благоприятна за Дау Джоунс. На Черния понеделник обаче индексът претърпява най-големия си спад, изгубвайки над 22% от стойността си. \"За мен просто сякаш светът се срина. Помислих си, че това е краят на борсата, хаосът бе невъобразим\", разказва Сулзенти. Причините за този борсов крах и до днес не са напълно изяснени. Финансовият историк Ричард Сила смята, че наред с глобалното икономическо развитие определена роля е изиграла и нововъведената тогава техника. \"Така наречените гаранции за портфолиото от стратегии са въведени с цел предпазване от големи загуби. Но за съжаление, щом курсовете падат, системата автоматично продава - точно това се случва и при борсовия крах през 1987 г.\", казва историкът.", "date": "2017.10.19", "title": "На този ден преди 30 години: Черният понеделник на Уолстрийт"}
{"url": "http://pik.bg/%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%BE%D0%BA%D0%B0%D0%B7%D0%B0-%D1%81%D0%BB%D1%8A%D0%BD%D1%86%D0%B5%D1%82%D0%BE-%D1%81%D0%B2%D0%B0%D0%BB%D0%B8-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%B4%D0%B5%D0%B1%D0%B5%D0%BB%D0%B8%D1%82%D0%B5-%D0%B4%D1%80%D0%B5%D1%85%D0%B8-news698542.html", "text": "Високите температури и слънчевото време свалиха цените на есенните дрехи и обувки в Пловдив, показа проверка на \"Марица\". Блузите с дълъг ръкав и леките връхни дрехи масово са намалени. За по-малко пари се продават и ниските боти и затворени обувки. Освен намаленията, на места в моловете и в по-големите магазини има разпродажби на сезонни стоки. Цената пада  до минус 70 процента. Масово се намират останали единични бройки дрехи, намалени наполовина. В част от магазините те са на отделни щандове, а един чифт дънки излиза 18 лева. По 15 лева са модерните блузи с дълъг ръкав и изрязано рамо. Есенните чифтове дамски обувки  по ул. \"Иван Вазов\" се търгуват между 20 и 40 лева. По-скъпи си остават зимните ботуши с различна дължина и тези от естествена кожа. Те се движат между 40 и 90 лева за чифт. Миналогодишни колекции блузи и жилетки също могат да се намерят на много ниски цени - между 15 и 20 лева в по-големите марки в моловете. Те струваха между 35 и 75 лева в началото на сезона през 2016 година, а повечето модели са актуални и сега. Магазините, които разпродават есенната стока, са готови да зареждат зимните артикули. Първите бройки вече са по рафтовете. По-дебелите якета и палта вече са по манекените, а цените на етикетите са от 120 до 150 лева.", "date": "2017.10.19", "title": "Проверка в Пловдив показа: Слънцето свали цените на дебелите дрехи"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%89%D0%B5-%D1%80%D0%B0%D0%B7%D0%B3%D0%BB%D0%B5%D0%B4%D0%B0-%D0%B2%D0%B5%D1%82%D0%BE%D1%82%D0%BE-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2%D1%8A%D1%80%D1%85%D1%83-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%B8-%D0%B2%D1%8A%D0%BE%D1%80%D1%8A-news698530.html", "text": "Народното събрание Парламентът ще разгледа ветото на президента Румен Радев върху Закона за отбраната и въоръжените сили. Това предвижда програмата за работа на . Законопроектът бе приет на второ четене на 27 септември. С него се въведоха изисквания при назначаването на постоянен секретар на отбраната, като съгласно приетия закон на този пост се назначава държавен служител с професионален опит не по-малко от 8 години и 4-ти старши ранг. Другото изискване, срещу което президентът възразява, е началникът на отбраната да е изпълнявал ръководна длъжност в държавна администрация не по-малко от 3 години, от които не по-малко от 1 година в Министерството на отбраната. Поради ветото на държавния глава от 6 октомври депутатите ще разгледат промените наново. Ветото вече бе преодоляно от Парламентарната комисия по отбрана. На вниманието на народните представители се поставят и промените в Данъчно-осигурителния процесуален кодекс на първо четене.", "date": "2017.10.19", "title": "Парламентът ще разгледа ветото на президента Румен Радев върху Закона за отбраната и въоръжените сили"}
{"url": "http://pik.bg/%D0%BE%D1%80%D0%B0%D0%BD%D0%B6%D0%B5%D0%B2-%D0%BA%D0%BE%D0%B4-%D0%BD%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B2-%D0%BF%D0%B5%D0%BA%D0%B8%D0%BD-%D0%B7%D0%B0%D1%80%D0%B0%D0%B4%D0%B8-%D0%B3%D1%8A%D1%81%D1%82%D0%B0-%D0%BC%D1%8A%D0%B3%D0%BB%D0%B0-news698510.html", "text": "Оранжев код на опасност бе обявен за днес в Пекин заради много силна мъгла и ниска видимост, се посочва в сайта на Метеорологичното управление на китайската столица, цитиран от РИА Новости. Предупреждението ще бъде в сила за цялата сутрин, като е много вероятно срокът на действието му да бъде продължен. Отбелязва се, че в някои райони видимостта ще бъде намалена до 200 метра. Властите на града призовават жителите да бъдат много внимателни по пътищата. На летищата, както и на железопътните, автомобилните, фериботните и останалите транспортни служби е наредено да повишат мерките за безопасност.", "date": "2017.10.19", "title": "Оранжев код на опасност в Пекин заради гъста мъгла"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8-%D0%B2%D1%8A%D0%B7%D0%BC%D1%83%D1%82%D0%B5%D0%BD-%D0%BE%D1%82-%D0%B0%D0%BC%D0%B1%D0%B8%D1%86%D0%B8%D0%B8%D1%82%D0%B5-%D0%BD%D0%B0-%D0%BA%D1%81%D0%B5%D0%BD%D0%B8%D1%8F-%D1%81%D0%BE%D0%B1%D1%87%D0%B0%D0%BA-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news698504.html", "text": "Изявлението на 35-годишната руска журналистка Ксения Собчак, че планира да се кандидатира на президентските избори в Русия през 2018 година разбуни духовете, както сред политическия елит на страната, така и сред обществеността, съобщава Московский комсомолец, цитиран от Фокус. Някои вече са изказали поддръжка за „политическите амбиции“ на светската лъвица, но други откровено са се възмутили от новината. Сред последните е лидера на руските комунисти Генади Зюганов. Лидерът на Комунистическата партия на Русия коментира, че е скептичен относно намеренията на телевизионната водеща да участва в президентската надпревара през 2018 година. „Отнасям се към страната и нейните жители, към избирателите и самите избори много сериозно. Да се превръща това в трагикомедия е безсмислено. Ксюша нарече нашата страна и народ генетична измет. Трудно ми е да си представя, че е възможно да се кандидатираш след подобни изявления“, анализира Зюганов. В интервю на Собчак, дадено през 2010 година, тя заявява, че редица събития през XX век са направили Русия „страна на генетична измет“.", "date": "2017.10.19", "title": "Лидерът на руските комунисти възмутен от амбициите на Ксения Собчак да участва в президентските избори"}
{"url": "http://pik.bg/%D1%87%D0%B0%D1%8F%D1%82-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0-%D0%B7%D0%B0%D1%89%D0%B8%D1%82%D0%B0-%D1%81%D1%80%D0%B5%D1%89%D1%83-%D1%87%D0%B5%D1%82%D0%B8%D1%80%D0%B8-%D0%B2%D0%B8%D0%B4%D0%B0-%D1%80%D0%B0%D0%BA-news698514.html", "text": "Учени са установили, че промени в начина на живот могат да допринесат за предотвратяването на четири от десет случая на рак. Резултатите от няколко проучвания показват, че нещо съвсем простичко като пиенето на чай може да е от полза в борбата срещу злокачествените заболявания, съобщава Дейли Експрес, цитиран от БТА. Четири изследвания, едно от които публикувано в European Journal of Clinical Nutrition, а останалите три в списание Oncotarget, показват, че редовната консумация на чай може да допринесе за предпазване от четири вида рак - на хранопровода, жлъчния тракт, дебелото черво и яйчниците. Експертите напомнят, че чаят е богат на редица съединения с мощни противоракови свойства. Авторите на първото изследване са установили, че рискът от болест на хранопровода, която може да доведе до рак, може да намалее с 30 процента, ако се пие над една чаша чай дневно. Резултатите от второ изследване показват, че рискът от развитие на рак на жлъчния тракт е с 34 процента по-нисък за хората, които редовно пият чай, отколкото за тези, които не консумират напитката. \"Рискът от злокачествено заболяване намалява с 4 процента с всяка изпита чаша чай, особено за жените\", отбелязва д-р Катрин Худ, експерт от Tea Advisory Panel. Трето изследване е установило, че за хората, които пият големи количества чай, рискът от рак на дебелото черво е със 7 процента по-нисък. Ефектът е особено изразен при жените и при любителите на зелен чай. Четвъртото изследване показва, че рискът от рак на яйчниците е с 15 процента по-нисък за жените, които редовно пият чай. Експертите напомнят, че за предпазване от злокачествени заболявания е важно също да се поддържа здравословно тегло, да се консумират между 5 и 8 порции плодове и зеленчуци дневно, да се увеличи приемът на фибри и да се правят редовни упражнения.", "date": "2017.10.19", "title": "Чаят осигурява защита срещу четири вида рак"}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%B2-%D0%BB%D0%B8%D0%B2%D0%B0%D0%BD-%D0%BE%D1%82%D0%BA%D1%80%D0%B8%D1%85%D0%B0-%D1%83-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B8%D1%81%D1%82%D0%B8-%D0%BA%D0%B0%D1%80%D1%82%D0%B8%D0%BD%D0%B0-%D0%BD%D0%B0-%D1%81%D0%B0%D0%BB%D0%B2%D0%B0%D0%B4%D0%BE%D1%80-%D0%B4%D0%B0%D0%BB%D0%B8-news698496.html", "text": "Ливанските сили за сигурност са иззели от четирима контрабандисти картина, която се смята, че е рисувана от знаменития испански художник Салвадор Дали, съобщи агенция Синхуа. Според информацията, става дума за рисуваното през 1954 година платно „Портрет на мисис Ривз“, което по-рано изчезна от частна колекция. Сътрудници на отдела за борба с кражбите и търговията на произведения на изкуството на Ливан съобщават, че ако автентичността на картината бъде потвърдена, тя ще струва милиони долари.", "date": "2017.10.19", "title": "Находка! В Ливан откриха у контрабандисти картина на Салвадор Дали"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B3%D0%BE%D1%82%D0%B2%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D0%BF%D1%80%D0%BE%D1%82%D0%B8%D0%B2%D0%BE%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BD%D0%B0-%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%B8%D1%8F-%D0%B8%D1%81%D0%BB%D1%8F%D0%BC-news698519.html", "text": "Заплахата от радикален ислям у нас и мерките за противодействие ще бъдат обсъдени днес. Срещата е свикана от вицепремиера по обществения ред и сигурност и министър на отбраната Красимир Каракачанов, съобава Нова телевизия. На редовното правителствено заседание вчера кабинетът прие стратегия за борба с радикалните движения и тероризма. Кабинетът разгледа и специален план за противодействие на радикализацията на отделни личности или цели групи от българското общество. По думите на вътрешния министър Валентин Радев подобен план ще се изготвя всяка година заради растящата опасност от радикализация в Европа.", "date": "2017.10.19", "title": "Държавата готви мерки за противодействие на радикалния ислям"}
{"url": "http://pik.bg/%D0%BF%D1%80%D0%B8%D1%8F%D1%82%D0%B5%D0%BD-%D0%B5%D1%81%D0%B5%D0%BD%D0%B5%D0%BD-%D0%B4%D0%B5%D0%BD-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D1%81-%D1%80%D0%B0%D0%B7%D0%BA%D1%8A%D1%81%D0%B0%D0%BD%D0%B0-%D0%B2%D0%B8%D1%81%D0%BE%D0%BA%D0%B0-%D0%BE%D0%B1%D0%BB%D0%B0%D1%87%D0%BD%D0%BE%D1%81%D1%82-%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-26-%D0%B3%D1%80%D0%B0%D0%B4%D1%83%D1%81%D0%B0-%D0%B4%D0%BD%D0%B5%D1%81-news698509.html", "text": "Предимно слънчево и почти тихо, с разкъсана висока облачност и максимални температури между 21 и 26 градуса ще бъде времето днес, съобщават от Националния институт по метеорология и хидрология (НИМХ) към Българската академия на науките (БАН). В сутрешните часове на отделни места в низините ще се образува мъгла или ниска облачност. Ще бъде почти тихо. Минималните температури ще са предимно между 5 и 10 градуса, максималните - между 21 и 26 градуса. Над Черноморието ще бъде предимно слънчево. В сутрешните часове на отделни места ще се образува мъгла или ниска облачност. Ще духа слаб югоизточен вятър. Максималните температури ще са между 18 и 22 градуса. Температурата на морската вода ще бъде между 17 и 18 градуса. Вълнението на морето ще бъде 1-2 бала. Над планините времето ще бъде предимно слънчево, с разкъсана висока облачност. Ще духа слаб югозападен вятър, който до вечерта ще се ориентира от северозапад. Ще остане топло, с максимална температура на височина 1 200 метра – около 18 градуса, на 2 000 метра – около 12 градуса. Атмосферното налягане още малко ще се понижи, но ще остане по-високо от средното за октомври. Фокус", "date": "2017.10.19", "title": "Приятен есенен ден! Слънчево с разкъсана висока облачност и температури до 26 градуса днес"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%B4%D0%B0-%D0%BD%D0%B0%D0%BD%D0%B5%D1%81%D0%B5-%E2%80%9E%D0%BD%D0%B5%D1%80%D0%B5%D0%B2%D0%BE%D1%8F%D1%82%D0%B5%D0%BD-%D0%B8-%D0%BD%D0%B0%D0%B9-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%E2%80%9C-%D1%83%D0%B4%D0%B0%D1%80-%D0%BF%D0%BE-%D1%81%D0%B0%D1%89-news698511.html", "text": "От Северна Корея обещаха да нанесат на Съединените щати „невероятен удар в най-неочакван момент“, съобщава ТАСС, като се позовава на Централната телеграфна агенция на Северна Корея. Изявлението е било разпространено във връзка с продължаващите маневри на части на Военноморските сили на САЩ и Южна Корея недалеко от Корейския полуостров. „Съединените щати видимо са полудели, докарвайки точно под носа ни цели, които сме определили като главни. САЩ трябва да са наясно, че ударът ни ще ги застигне в най-неочаквания момент и на най-неочакваното място“, се посочва в изявлението. Съвместните учения на САЩ и Южна Корея са планирани между 16 и 26 октомври край бреговете на Корейския полуостров.", "date": "2017.10.19", "title": "Напрежение! Северна Корея се закани да нанесе „неревоятен и най-неочакван“ удар по САЩ"}
{"url": "http://pik.bg/%D0%BB%D1%83%D0%B4-%D0%BA%D1%8A%D1%81%D0%BC%D0%B5%D1%82-10-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%BE%D1%86%D0%B5%D0%BB%D1%8F-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D0%B0%D0%B4%D0%BD%D0%B0-%D0%BE%D1%82-30-%D0%BC%D0%B5%D1%82%D1%80%D0%BE%D0%B2%D0%B0-%D0%B2%D0%B8%D1%81%D0%BE%D1%87%D0%B8%D0%BD%D0%B0-%D0%B2-%D0%BD%D0%B8%D0%B0%D0%B3%D0%B0%D1%80%D1%81%D0%BA%D0%B8%D1%8F-%D0%B2%D0%BE%D0%B4%D0%BE-news698508.html", "text": "10-годишно момче оцеля, след като падна в Ниагарския водопад, съобщава Daily Mail. Младежът си правил снимка, заедно с майка си, като седял на перилата на оградата на площадката за наблюдение на водопада. В един момент обаче изгубил равновесие и паднал от 30 метра височина. Инцидентът станал в района на водопада Подкова на територията на канадската провинция Онтарио. Дежурящият наблизо спасителен екип успял бързо да измъкне момчето и до го транспортира до болница. Лекарите установили множество травми. Първоначално било обявено, че животът на детето е в опасност, но по-късно от полицията са съобщили, че състоянието му е тежко, но стабилно.", "date": "2017.10.19", "title": "Луд късмет! 10-годишно момче оцеля, след като падна от 30-метрова височина в Ниагарския водопад"}
{"url": "http://pik.bg/%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BF%D0%B5%D1%82-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0%D0%B4-125-000-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8-%D1%81%D0%B0-%D0%BD%D0%B0%D0%BA%D0%B0%D0%B7%D0%B0%D0%BD%D0%B8-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%B2-%D0%BA%D0%B8%D1%82%D0%B0%D0%B9-news698517.html", "text": "За последните пет години над 125 000 чиновници на различно ниво са били наказани за нарушения на партийната дисциплина и прояви на корупция в Китай. Това обяви заместник завеждащият Организационния отдел на ЦК на Китайската комунистическа партия Ци Юй, цитиран от Интерфакс. За този период са били направени над 1,25 милиона проверки на кадрови работници. Бе обявено също, така, че промишленото производство в Китай за първите девет месеца на 2017 година бележи ръст от 6,7 процента в сравнение с аналогичния период на миналата година.", "date": "2017.10.19", "title": "За последните пет години над 125 000 чиновници са наказани за корупция в Китай"}
{"url": "http://pik.bg/%D0%BA%D1%80%D0%B0%D0%B9%D0%BD%D0%B8%D1%8F%D1%82-%D1%81%D1%80%D0%BE%D0%BA-%D0%B7%D0%B0-%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5-%D0%BE%D1%82-%D0%BE%D0%B1%D1%8F%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F--news698515.html", "text": "Президентът на регионалното правителство на Каталуния Карлес Пучдемон трябва да се откаже от обявяването на независимост на областта от Испания или да се сблъска с безпрецедентен ход от страна на правителството в Мадрид, което заплаши да отнеме автономния статут на региона, предава Франс Прес, цитиран от Фокус. Пучдемон, който предизвика най-сериозната политическа криза в Испания от десетилетия, след като проведе референдум за независимост на Каталуния от Испания на 1 октомври, въпреки че Конституционния съд на страната го обяви за нелегитимен, получи срок до 10 часа (11 часа българско време) на 19 октомври, за да каже ясно дали обявява едностранно независимост на региона или не. Правителството на министър-председателя Мариано Рахой заплаши, че ще използва член 155 от испанската конституция – мярка, която би позволила на Мадрид да отнеме автономния статут на Каталуния – ако Пучдемон не се откаже от намеренията си да обяви независимост. В Испания има колебания по въпроса, дали налагането на директно управление над автономната област няма да задълбочи още повече кризата. Един от лидерите на „Каталунската европейско-демократична партия“ на Пучдемон, Марта Паскал, каза на репортерите, че ако Мадрид задейства член 155, партийните членове ще поискат от лидера си да обяви независимост незабавно. От своя страна, изглежда правителството на Рахой е предложило на каталунските сецесионисти изход от ситуацията в последния момент, чрез провеждането на регионални избори, санкционирани от Мадрид, които биха позволили на избирателите в Каталуния да определят сами бъдещето си. Източник от правителството на Рахой е споделил пред Франс Прес, че провеждането на избори ще се счита за „връщане към законността“ от страна на Пучдемон, докато лидера на опозицията в Мадрид Педро Санчес, от Испанската социалистическа работническа партия, „без съмнение“ би се отказал от използването на член 155. В отговор, източник от каталунското правителство заяви, че изборите „не са сред приоритетите“ им, но не са изключени. „Няма да реагираме на неофициални декларации от правителството“, е казал източникът. „Чакаме да видим какво ще реши (Мадрид) утре“.", "date": "2017.10.19", "title": "Крайният срок за Карлес Пучдемон да се откаже от обявяването на независимост на Каталуния изтича днес"}
{"url": "http://pik.bg/%D0%BD%D0%B5%D0%B2%D0%B8%D0%B4%D0%B8%D0%BC%D0%B0-%D1%81%D0%B8%D0%BB%D0%B0-%D0%BC%D0%B8%D1%81%D1%82%D0%B8%D1%87%D0%BD%D0%BE-%D0%BC%D1%8F%D1%81%D1%82%D0%BE-%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-%D0%BB%D0%B5%D0%BA%D1%83%D0%B2%D0%B0-%D1%81%D1%82%D1%80%D0%B0%D1%88%D0%BD%D0%B8-%D0%B1%D0%BE%D0%BB%D0%B5%D1%81%D1%82%D0%B8-%D0%B8-%D1%80%D0%B0%D0%B7%D0%B2%D0%B0%D0%BB%D1%8F-%D0%BC%D0%B0%D0%B3%D0%B8%D0%B8-news698284.html", "text": "Мистично скално образувание, разположено край Сатовча, лекува нашенци от незапомнени времена. Нарича се Провирачката и е известно в цяла България с лековитата си мощ, която мори коварни заболявания и премахва най-опасните черни магии. Провирачката или Дупката, както е наричан още феноменът, представлява скална арка, която според легендите се пази от огромна черна змия. Именно нейната повелителка я зарежда с лековита сила, която помага на хората. Намира се в местността Скрибина при село Крибул, а за да се стигне до скалния отвор, трябва да се прекоси гъста дъбова гора, а след това да се мине по тъмна пътечка. Според учените арката е поне от IV век преди Христа и е участвала в ритуалите на траките. Днес тя продължава да е посещавана от болни хора, които се провират през отвора ѝ, за да се избавят от най-големите си мъки.Казват, че ако човек има много силна вяра, Провирачката може да му помогне да се изцели. Самите местни твърдят, че на това място са се лекували хора, страдащи от заболявания на опорно-двигателната система и какви ли не страшни болести. Бездетни жени са се сдобивали с деца, след като са минавали през Провирачката. Инвалиди са намирали облекчение. Дори хора, страдащи от рак, за оздравявали. Всичко е възможно, щом човек има вяра, твърдят местните и допълват, че камъкът е успявало дори да премахне тежки проклятия от хора. Легендата гласи, че повелителка на Провирачката е гигантска черна змия, която се крие в скалите наоколо. Въпреки че според някои хора нейният образ е художествена измислица, жителите на Крибул са убедени, че змията съществува. Възрастни жени разказват как са виждали поне 1 път огромното влечуго, но успокояват, че то не е опасно и долови ли човешко присъствие наоколо, бърза да се шмугне някъде.", "date": "2017.10.19", "title": "НЕВИДИМА СИЛА! Мистично място в Родопите лекува страшни болести и разваля магии "}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0%D1%82%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D0%BD%D0%B8%D0%B3%D0%B5%D1%80-%D0%BC%D0%BE%D0%B6%D0%B5-%D0%B4%D0%B0-%D1%81%D0%B0-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news698512.html", "text": "Четиримата американски военнослужещи, които загинаха при нападение от засада в Нигер, може да са станали жертви на бойци, провъзгласили се за клетка на терористичната групировка „Ислямска държава“. Това съобщи телевизионният канал ABC, позовавайки се на информация на Разузнавателното управление на министерството на отбраната на САЩ. От ведомството отбелязват, че е „напълно вероятно“, нападението да е било осъществено от бойци на клетка на „Ислямска държава“, която през 2015 година се е заклела във вярност към терористичната групипровка. От „Ислямска държава“ са признали тази групировка, въпреки че тя никога не се е смятала за „официално“ подразделение на „Ислямска държава“.", "date": "2017.10.19", "title": "Четиримата американски войници, загинали в Нигер, може да са жертви на „Ислямска държава“"}
{"url": "http://pik.bg/450-%D0%B4%D1%83%D1%88%D0%B8-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%B2-%D0%BA%D1%80%D0%B0%D1%81%D0%BD%D0%BE%D1%8F%D1%80%D1%81%D0%BA-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B6%D0%B0%D1%80-news698516.html", "text": "450 човека са били евакуирани заради пожар в сградата на Красноярския колеж по отраслови технологии и предприемачество, съобщава електронното издание RT, като се позовава на информация на управлението на Министерството на извънредните ситуации в Красноярския край. „От сградата на колежа са евакуирани 450 човека, като 150 от тях са от персонала“, се уточнява в съобщението. Посочва се, че пожарът бързо е бил ликвидиран. В потушаването му са се включили 36 човека и 12 единици техника.", "date": "2017.10.19", "title": "450 души евакуирани в Красноярск заради пожар"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BE%D0%BE%D0%BD-%D0%B5-%D0%BF%D0%BE%D0%B8%D1%81%D0%BA%D0%B0%D0%BB-%D1%81%D1%82%D0%B0%D1%80%D1%82%D0%B8%D1%80%D0%B0%D0%BD%D0%B5-%D0%BD%D0%B0-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%B7%D0%B0-%D0%BD%D0%BE%D0%B2%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%B8%D1%80%D0%B8%D1%8F-news698506.html", "text": "Генералният секретар на ООН Антонио Гутериш е поръчал на специалния посланик на организацията за Сирия, Стефан де Мистура, да активизира работата за провеждането на нов кръг преговори между Дамаск и опозицията, предава ТАСС, цитирана от Фокус. Агенцията се позовава на съобщение от специалния представител на Генералния секретар на ООН Стефан Дюжарик. Според него, Гутериш „продължава да следи внимателно“ ситуацията в сирийския град Ракка, където се провежда операция срещу терористичната групировка „Ислямска държава“ и призовава участниците в бойните действия да обезопасят мирните жители и да предоставят достъп, за да им бъде оказана хуманитарна помощ. „Последните събития в Сирия отново показват спешната необходимост за възобновяване на политическия процес. Генералният секретар поръча на своя специален посланик Стефан де Мистура да проведе консултации с всички заинтересовани страни и да активизира усилията за провеждането на нов кръг междусирийски преговори, на основата на Женевското комюнике и съответстващата резолюция на Съвета за сигурност, включително резолюция 2254 (2015 г.)“, се отбелязва изявлението на Дюжарик.", "date": "2017.10.19", "title": "Генералният секретар на ООН е поискал стартиране на  подготовка за нови  преговори за Сирия"}
{"url": "http://pik.bg/%D1%81%D1%8A%D0%B4%D0%B5%D0%B1%D0%B5%D0%BD-%D0%B8%D1%81%D0%BA-%D0%BF%D1%8A%D1%80%D0%B2%D0%B0%D1%82%D0%B0-%D0%B4%D0%B0%D0%BC%D0%B0-%D0%BD%D0%B0-%D0%B7%D0%B8%D0%BC%D0%B1%D0%B0%D0%B1%D0%B2%D0%B5-%D0%B7%D0%B0%D0%B2%D0%B5%D0%B4%D0%B5-%D0%B4%D0%B5%D0%BB%D0%BE-%D0%B7%D0%B0-1-230-000-%D0%B4%D0%BE%D0%BB%D0%B0%D1%80%D0%B0-%D1%81%D1%80%D0%B5%D1%89%D1%83-%D0%BB%D0%B8%D0%B2%D0%B0%D0%BD%D1%81%D0%BA%D0%B8-%D1%8E%D0%B2%D0%B5%D0%BB%D0%B8%D1%80-news698513.html", "text": "Съпругата на президента на Зимбабве Грейс Мугабе е завела дело за 1 230 000 долара срещу ювелир, който не й изпълнил поръчка за пръстен с диаманти, съобщава зимбабвийският правителствен вестник  Herald. Според информацията, през април 2015 година Грейс Мугабе поръчала на ливанския ювелир Джамал Джоузеф Ахмед пръстен с брилянти с тегло 100 карата за 1 350 000 долара, като изцяло предплатила поръчката. Пръстенът трябвало да бъде подарък за нея, за годишнина от сватбата й. Според Грейс Мугабе обаче, ювелирът не успял да направи пръстена и да й го предаде. Отбелязва се, че по-късно Ахмед се съгласил да върне получените пари, но изплатил само 120 000 долара. Адвокатите на госпожа Мугабе искат да получат акциите на ювелира Ахмед в три предприятия в Зимбабве, а така също и цялата му недвижима собственост на територията на страната, като обезщетение.", "date": "2017.10.19", "title": "Съдебен иск! Първата дама на Зимбабве заведе дело за 1 230 000 долара срещу ливански ювелир"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B0%D1%80%D0%B8-25-000-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B2%D0%BE%D0%B9%D0%BD%D0%B8%D0%BA-news698493.html", "text": "Американският президент Доналд Тръмп дари на семейството на загинал войник 25 000 долара. Реакцията на държавния глава на САЩ дойде, след като медиите го атакуваха, че е нарушил дадена дума да направи дарението, съобщава Ройтерс. Представителят на Белия дом Линдзи Уолтърс обяви, че президентът и написал чек на семейството на 22-годишен военен, загинал през юни в Афганистан. Бащата на войника по-рано каза пред Washington Post, че Тръмп лично му обещал пари през юни, но след това не изпратил. Уолтърс обвини медиите в тенденциозност. По-рано американският президент за пореден път влезе в словестна престрелка с медите, след като бе обвинен, че не е реагирал навреме, позвънявайки на семействата на четиримата загинали американски военнослужещи в Нигер. В отговор Тръмп заяви, че предшествениците му са правили за военнослужещите много по-малко от това, което прави сега той. Президентът лично опроверга и появилите се в медиите информации, че е казал на майката на един от загиналите в Нигер войници, че синът й „много добре е знаел къде отива“. По думите на президента, той „изключително любезно“ е поговорил с майката на войника, която оставила у него впечатления на „приятна жена“.", "date": "2017.10.19", "title": "Реакция! Доналд Тръмп дари 25 000 долара на семейството на загинал в Афганистан войник"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B0%D1%82%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D1%81%D0%B0%D1%89-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BD%D0%BE%D0%B2-11-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news698491.html", "text": "„Ислямска държава“ и „Ал Кайда“ продължават да правят планове за свалянето на самолет и провеждането на атентат, подобен на този от 11 септември 2001 година, въпреки че в последно време фокусът им е върху провеждането на атаки от по-малък мащаб, съобкава британското издание The Times, цитирайки думите на министъра на вътрешната сигурност на САЩ Илейн Дюк. Тя заяви, че атаките от по-малък мащаб, като врязването сред хора с МПС-та и нападенията с хладно оръжие, са позволили на групировките да останат в полезрението на хората и да всяват терор. „Заплахата е значителна - подчертава Дюк. - Терористичните организации, „Ислямска държава“, „Ал Кайда“ или други, искат да направят голям атентат, като този от 11 септември. Искат да свалят самолет, разузнаването е категорично по този въпрос\". Терористите от Манчестър използваха самоделна бомба, тези в Уестминстър и Финсбъри парк в Лондон газеха жертвите си с коли, а на Лондонския мост беше използвано хладно оръжие. Според изданието, „Ислямска държава“ е призовала последователите си да използват всичко, което имат под ръка, без значение колко сурово или ниско ниво, за да убиват хора на Запад. Американският министър заяви, че те „използват малки нападения и са доволни от малките нападения. Създаването на терор е тяхната цел. Атаката с хладно оръжие предизвиква страх и поддържа терора, но това не означава, че те са се отказали от провеждането на самолетен атентат“.", "date": "2017.10.19", "title": "Опасно! Министърът на вътрешната сигурност на САЩ: Джихадисти подготвят нов 11 септември"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B5-%D1%81%D0%BC%D1%8F%D1%82%D0%B0-%D0%B4%D0%B0-%D0%BF%D1%80%D0%B5%D1%80%D0%B0%D0%B7%D0%B3%D0%BB%D0%B5%D0%B6%D0%B4%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BF%D1%80%D0%B5%D0%B4%D0%BF%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%BB%D0%B8%D1%87%D0%BD%D0%B8%D1%82%D0%B5--news698492.html", "text": "Доналд Тръмп е разсеял съмненията на ЕС относно сделка за предпазване на личните данни Администрацията на президента на САЩ Доналд Тръмп е разсеяла съмненията около това, дали сделката за предпазване на личните данни, постигната по време на управлението на Барак Обама, ще остане в сила, предава Франс Прес, позовавайки се на европейския комисар за правосъдието, защита на потребителите и равенство между половете Вера Йоурова. Въпреки това, от Брюксел искат Вашингтон да внесе подобрения в споразумението за предпазване на персоналните данни на европейските граждани, получавани от интернет гигантите „Гугъл“ и „Фейсбук“. Миналогодишната сделка замести по-старо споразумение, което оставяше неизяснени определени казуси, причинявайки несигурност в големите компании дали могат да прехвърлят данни, без да нарушават законодателни норми. Съмненията на ЕС бяха предизвикани от политиката на Тръмп за поставяне на интересите на САЩ на първо място и желанието му да преразгледа споразуменията на предшественика си на президентския пост Барак Обама. „Мога да кажа, че второто ми посещение разсея съмненията ми, дали „Америка на първо място“ не означава „само Америка“, коментира Йоурова, по време на пресконференция в Брюксел. Фокус", "date": "2017.10.19", "title": "Американският президент не смята да преразглежда споразумението за предпазване на личните данни"}
{"url": "http://pik.bg/%D1%87%D1%83%D0%B4%D0%BE-%D0%BC%D0%B0%D1%80%D1%82%D0%B0-%D0%B2%D0%B0%D1%87%D0%BA%D0%BE%D0%B2%D0%B0-%D1%81%D0%B2%D0%B0%D0%BB%D0%B8-20-%D0%BA%D0%B3-%D0%B7%D0%B0-%D0%BD%D1%83%D0%BB%D0%B0-%D0%B2%D1%80%D0%B5%D0%BC%D0%B5-%D0%B1%D0%B5%D0%B7-%D0%B4%D0%B8%D0%B5%D1%82%D0%B8-%D0%B5%D1%82%D0%BE-%D0%BA%D0%B0%D0%BA-news698451.html", "text": "Актрисата Мартина Вачкова, която цял живот води неравностойна битка с килограмите, най-накрая успя да запише победа. Дъщерята на Григор Вачков е свалила над 20 кг от теглото си за кратко време, и то без диети, пише столичен седмичник. Тайната й – пътешествия и любов. Това сподели самата тя, като не скри, че последната й екскурзия до Скандинавието е изиграла ключова роля за отслабването. Мартина и нейната половинка Владо Пенев си направиха романтичен круиз това лято, който толкова добре се отразил на Вачкова, че направо се стопила. „Станала си наполовина!“, „Свършила си се, Мартина, стига гладува“, са само част от коментарите на нейни близки. Актрисата обаче бърза да ги успокои, че изобщо не гладува, а просто има много движение и получава много любов. Друга тайна за добрата й фигура е, че похапвала само в сини чинии, а този цвят убивал апетита, разкри Вачкова.", "date": "2017.10.19", "title": "ЧУДО! Марта Вачкова свали 20 кг за нула време без диети! Ето как"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%B4%D0%B8%D0%BB%D0%BC%D0%B0-%D1%80%D1%83%D1%81%D0%B5%D1%84-%D0%BF%D0%BE%D0%B8%D1%81%D0%BA%D0%B0-%D0%BE%D1%82-%D1%81%D1%8A%D0%B4%D0%B0-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82%D0%B0-%D1%81%D1%80%D0%B5%D1%89%D1%83-%D0%BD%D0%B5%D1%8F-news698494.html", "text": "Бившият президент на Бразилия Дилма Русеф се обърна към Федералния върховен съд (ФВС) на страната с ново искане да признае за незаконен импийчмънта, в резултат на който тя беше лишена от висшия държавен пост, съобщава Globo, цитирани от Фокус. Съответстващото заявление е било регистрирано във висшата съдебна инстанция от името на адвокатите на политика. „Импийчмънта е резултат от незаконни и аморални подкупи на депутати“, пише в документ, подписан от юристите на бившия президент. Искът на защитниците на Русеф е основан на показания на обвинения в корупция борсов посредник Лусио Фунаро. В опит да сключи сделка със следствието, той е разказал, че през 2016 година е предал на бившия говорител на Долната камара на бразилския парламент Едуардо Куние пари за подкупването на депутати, които да подкрепят инициативата за оставка на Дилма Русеф. Според неговите думи, е ставало дума за сума от 315 000 долара. Именно Куние е бил един от инициаторите на импийчмънта на бившия президент.", "date": "2017.10.19", "title": "Бившият президент на Бразилия Дилма Русеф поиска от съда отмяна на импийчмънта срещу нея"}
{"url": "http://pik.bg/%D0%B0%D1%80%D0%B5%D1%81%D1%82-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B7%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BC%D0%B5%D1%80%D0%B8%D0%BB%D0%B5%D0%BD%D0%B4-%D0%B8-%D0%B4%D0%B5%D0%BB%D0%B0%D1%83%D0%B5%D1%8A%D1%80-news698498.html", "text": "Полицията в американския щат Делауеър е задържала мъж, който е заподозрян за убийството на трима души в бизнес парк в окръг Хартфорд, съобщава електронното издание BNO News. Не се съобщават детайли около операцията. По-рано стана ясно, че основният заподозрян за убийствата в Мериленд и Делауеър е 37-годишният Ради Лабеб Принс. Той стреля по петима души в Мериленд, като уби трима, след което се отправи към щата Делауеър, където отново откри огън и рани един човек. Мотивите на мъжа за стрелбите остават неясни.", "date": "2017.10.19", "title": "Арест! Задържаха заподозрян за стрелбата в Мериленд и Делауеър"}
{"url": "http://pik.bg/%D1%85%D0%B2%D0%B0%D0%BD%D0%B0%D1%82-%D0%B2-%D0%BA%D1%80%D0%B0%D1%87%D0%BA%D0%B0-%D0%BA%D0%BE%D1%86%D0%B5%D1%82%D0%BE-%D0%BD%D0%B0%D0%B3%D1%80%D0%B0%D0%B1%D0%B8-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B0-%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news698452.html", "text": "Коцето награби и разцелува мистериозна брюнетка. Сексапилната дама не е официалната му съпруга Надя. Затова и поведението на изпълнителя предизвика скандал, пише столичен всекидневник. Любопитната случка се разигра в дискотеката на Коцето в Студентски град в столицата. Чалгарят отново удари няколко питиета, които по традиция си сипва в голяма водна чаша. Уискитата се изливаха едно след друго и резултатът не закъсня. Фолкпевецът стана палав и започна да се закача с момичетата в нощното заведение. Към една от тях прояви особена близост и интимното гушкане премина в целуване. Девойката не даваше вид, че се дърпа от проявената любов, и кротичко прие поведението на изпълнителя. С премрежен поглед и вечните си шеги Коцето остана известно време при нея, а хората около тях се чудеха съпругата му как ще приеме поредния флирт на изпълнителя. В публичното пространство постоянно се коментира, че Константин изневерява на Надя, дори след като тя го дари с две деца. Според Константин това не е вярно, а жена му винаги е заявявала, че му има пълно доверие и неизменно е до него. След подобни изцепки Коцето обича да се оправдава, че това са безобидни закачки и няма нищо сериозно в намеренията му. По време на флиртаджийската вечер фолкпевецът разби един мит за себе си, в който и без това мнозина се съмняваха. Преди няколко седмици Коцето обяви, че се е напивал само два пъти в живота си - на новобранската си вечер и след победата му във \"ВИП брадър\". Третият път очевидно беше миналата вечер, когато подпийналото Коце разцелува мистериозната красавица, опровергавайки собствените си твърдения, че не близва алкохол.", "date": "2017.10.19", "title": "ХВАНАТ В КРАЧКА! Коцето награби мистериозна блондинка (СНИМКА)"}
{"url": "http://pik.bg/%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B2-%D0%BE%D0%BF%D0%B8%D1%82-%D0%B4%D0%B0-%D0%B4%D0%B0%D0%B4%D0%B5-%D1%82%D0%BB%D0%B0%D1%81%D1%8A%D0%BA-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-news698495.html", "text": "Лидерът на Лейбъристката партия на Великобритания Джереми Корбин ще бъде в Брюксел по време на днешната среща на върха на ЕС, за да обсъди позицията на своята партия за Брекзит с европейските лидери и преговарящите от страна на ЕС, съобщава Morning Star, цитирано от Фокус. Визитата на Корбин в Брюксел е в резултат на договорката, постигната между президента на Европейската комисия Жан-Клод Юнкер и британския премиер Тереза Мей за полагане на повече усилия за постигането на споразумение. От Лейбъристката партия твърдят, че плановете за Брекзит на британското правителство са „парализирани“ и Корбин ще се опита да постави ново начало на преговорите между Лондон и Брюксел.", "date": "2017.10.19", "title": "Инициатива! Лидерът на Лейбъристите пристига в Брюксел в опит да даде тласък на преговорите за Брекзит"}
{"url": "http://pik.bg/%D0%BD%D0%B0%D1%81%D0%BE%D0%BA%D0%B8-%D1%81%D0%B8-%D0%B4%D0%B7%D0%B8%D0%BD%D0%BF%D0%B8%D0%BD-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BD%D0%BE%D0%B2%D0%B0-%D0%B2%D0%B8%D0%B7%D0%B8%D1%8F-%D0%B7%D0%B0-%D0%BA%D0%B8%D1%82%D0%B0%D0%B9-news698501.html", "text": "Председателят на Китайската комунистическа партия (ККП) Си Дзинпин изнесе реч при откриването на 19-ия конгрес на партията, в която направи оценка на предизвикателствата, стоящи пред втората икономическа сила в света и управляващата ѝ партия, излагайки амбициозна визия, която обхваща периода до средата на настоящото столетие и цели създаването на „модерна социалистическа държава“ в една „нова ера“, съобщава The Voice of America, цитирани от Фокус. В реч продължила близо три часа и половина, по време на откриващата сесия на 19-ия конгрес на ККП, Си е говорил за бъдещето на страната и възможностите, които се откриват пред нея. Той е подчертал, че все по-силната комунистическа партия ще продължи да осветява пътя напред, но е предупредил, че това няма да стане без да бъдат преодолени предизвикателствата. В своята реч, той е споменал неколкократно, че китайското ръководство е изправено пред сериозна „борба“ и е повторил тази дума над 20 пъти. „Тъй като социализма с китайска характеристика навлиза в нова ера, партията трябва да възприеме нов подход. Трябва да ковем желязо, защото страната на първо място трябва да е силна - каза Си. - Партията и нейният авторитет се основават на спечелването на подкрепата на народа. Ние трябва да се обърнем и разрешим към това, което обществото обича и мрази“.", "date": "2017.10.19", "title": "Насоки! Си Дзинпин представи нова визия за Китай"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-14-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D0%B8%D0%B7%D1%82%D0%B8%D1%87%D0%B0%D0%BD%D0%B5-%D0%BD%D0%B0-%D0%B2%D1%8A%D0%B3%D0%BB%D0%B5%D1%80%D0%BE%D0%B4%D0%B5%D0%BD-%D0%BE%D0%BA%D0%B8%D1%81-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D0%BC%D0%B0%D1%8F%D0%BC%D0%B8-news698499.html", "text": "14 човека са прети по спешност в болница след изтиането на въглероден окис в училище в Маями, съобщава телевизонният канал ABC, позовавайки се на информация на противопожарната охрана. „Училищната столова и прилежащата й територия временно са евакуирани... Противопожарните екипи продължават работа по разследването на инцидента“, се съобщава в прессъобщение на пожарно-спасителния департамент на окръг Маями Дейд. Отбелязва се, че всички пострадали са сътрудници на училището, като сред тях няма непълнолетни.", "date": "2017.10.19", "title": "Инцидент: 14 пострадали след изтичане на въглероден окис в училище в Маями"}
{"url": "http://pik.bg/%D0%B0%D0%BD%D1%82%D0%B8%D1%80%D0%B5%D1%82%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%82%D0%B5-%D0%BE%D1%80%D0%B3%D0%B0%D0%BD%D0%B8-%D0%BD%D0%B0-%D1%82%D1%83%D0%BD%D0%B8%D1%81-%D1%81%D0%B0-%D1%80%D0%B0%D0%B7%D0%B1%D0%B8%D0%BB%D0%B8-%D0%BC%D1%80%D0%B5%D0%B6%D0%B0-%D0%B7%D0%B0-%D0%B2%D0%B5%D1%80%D0%B1%D1%83%D0%B2%D0%B0%D0%BD%D0%B5-%D0%BD%D0%B0-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4-news698502.html", "text": "Части на антитерористичното подразделение на Националната гвардия на Тунис са задържали членове на яйцеклетка на терористичната организация „Ислямска държава“, които са се занимавали с вербуване на хора за групировката, съобщава  Tunis Afrique Presse, позовавайки се на източници от силите за безопасност на страната. Отбелязва се, че в рамките на спецоперация в провинция Загуан са били арестувани петима души, които са заподозрени за вербуването на хора и по-нататъшното им препращане в зоната на бойните конфликти в Сирия, Ирак и Ливан. Според информацията, бойците са вербували хора в провинциите Загун, Сус и Махдия.", "date": "2017.10.19", "title": "Антиретористичните органи на Тунис са разбили мрежа за вербуване на членове на „Ислямска държава“"}
{"url": "http://pik.bg/%D0%BF%D1%80%D0%B8%D0%B4%D0%BE%D0%B1%D0%B8%D0%B2%D0%BA%D0%B0-%D1%85%D0%B0%D0%B1%D0%B0%D1%80%D0%BE%D0%B2%D1%81%D0%BA%D0%B8%D1%82%D0%B5-%D0%B0%D0%B2%D0%B8%D0%BE%D1%87%D0%B0%D1%81%D1%82%D0%B8-%D0%BF%D0%BE%D0%BB%D1%83%D1%87%D0%B8%D1%85%D0%B0-%D0%BD%D0%BE%D0%B2%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D1%81%D1%83-34-news698503.html", "text": "Партида нови многофункционални изтребители-бомбардировачи Су-34 са постъпили на въоръжение на авиочастите на Военновъздушните сили на Русия и Противовъздушната отбрана на Източния военен окръг на страната в Хабаровска област, съобщава Известия, цитирани от Фокус. Изданието се позовава на съобщение от пресслужбата на Източния военен окръг. Руските военни са получили новите самолети от мястото на производството им в Новосибирския завод и от там са преодолели четири хиляди километра до мястото на дислокацията на авиочастта. Отбелязва се, че по време на полета, самолетите са кацали само един път – на летището в Забайкалието. Според съобщението на пресслужбата, изтребителите ще бъдат задействани в тактическо учение, което ще се проведе в най-близко време.", "date": "2017.10.19", "title": "Придобивка! Хабаровските авиочасти получиха нови изтребители Су-34"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-%D1%81%D0%B5-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%80%D0%B5%D1%87-%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%BF%D0%B5%D0%B2%D0%B5%D1%86%D0%B0-%D0%B3%D0%BE%D1%80%D0%B4%D1%8A%D0%BD-%D0%B4%D0%B0%D1%83%D0%BD%D0%B8-news698505.html", "text": "Премиерът на Канада Джъстин Трюдо се разплака по време на реч, посветена на смъртта на  певеца и лидер на групата Tragically Hip Гордън Дауни, съобщи Би Би Си. „Горд бе мой приятел, Горд бе приятел на всички. Такъв бе той, приятел. Той обичаше тази страна, обичаше всяко кътче, всяка история, всеки аспект на Канада“, каза премиерът. Канадският певец Гордън Дауни почина на 17 октомври на 53 години от агресивна и неизлечима форма на рак на мозъка.", "date": "2017.10.19", "title": "Премиерът на Канада се разплака по време на реч в памет на певеца Гордън Дауни"}
{"url": "http://pik.bg/%D0%BD%D0%B0-%D1%82%D1%8A%D1%80%D0%B3-%D0%BA%D1%8A%D1%89%D0%B0%D1%82%D0%B0-%D0%B2-%D0%BA%D0%BE%D1%8F%D1%82%D0%BE-%D0%B5%D0%BB%D0%B2%D0%B8%D1%81-%D0%BF%D1%80%D0%B5%D1%81%D0%BB%D0%B8-%D0%B5-%D0%BF%D1%80%D0%B5%D0%BA%D0%B0%D1%80%D0%B0%D0%BB-%D0%B4%D0%B5%D1%82%D1%81%D0%BA%D0%B8%D1%82%D0%B5-%D1%81%D0%B8-%D0%B3%D0%BE%D0%B4%D0%B8%D0%BD%D0%B8-%D0%B5-%D0%BE%D0%B1%D1%8F%D0%B2%D0%B5%D0%BD%D0%B0-%D0%B7%D0%B0-%D0%BF%D1%80%D0%BE%D0%B4%D0%B0%D0%BD-news698507.html", "text": "Домът, в който Елвис Пресли е живял като дете с майка си, ще бъде предложен на търг през ноември, заедно с вещи на още знаменитости, съобщава БТА. Години преди да се превърне в Краля на рокендрола, Елвис Пресли е живял в малка къща на хълм. Тя се намирала в близост до началното училище в град Тюпълоу, северозападната част на американския щат Мисисипи. Феновете имат възможността да купят стария му дом и земята към него. Имотът е в парк, където се намира и рожденото място на Елвис Пресли. То привлича хиляди посетители годишно. Бялата дървена къща и над 6 хектара прилежаща към нея земя ще бъдат част от предстоящия търг за притежания на знаменитости. В него ще бъдат изложени още радио на американския президент Джон Кенеди, рокли на актрисата Мерилин Монро, черната шапка федора на Майкъл Джексън, автомобил BMW на Хю Хефнър от 1973 г., дрехи на Рийз Уидърспуун от \"Професия блондинка\" и много други. Търгът с над 150 предмета ще се проведе на 11 ноември.", "date": "2017.10.19", "title": "На търг! Къщата, в която Елвис Пресли е прекарал детските си години, е обявена за продан"}
{"url": "http://pik.bg/%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B0%D1%89-%D0%B2-%D0%BE%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%BD%D0%B5-%D0%BF%D1%80%D0%B5%D0%BD%D0%B5%D0%B1%D1%80%D0%B5%D0%B3%D0%B2%D0%B0%D0%B9%D1%82%D0%B5-%D0%B4%D0%B5%D0%B9%D1%81%D1%82%D0%B2%D1%8F%D1%82%D0%B0-%D0%BD%D0%B0-%D0%B8%D1%80%D0%B0%D0%BD-news698483.html", "text": "Постоянният представител на САЩ в Съвета за сигурност на ООН Ники Хейли заяви, че органът на международната организация не трябва да пренебрегва агресивното поведение на Иран, изпитанията на балистични ракети, провеждани от тази страна и нарушенията на резолюциите на Съвета за сигурност на ООН, относно военната активност на Техеран, съобщава  The Jerusalem Post, цитиран от Фокус. Хейли призова 15-членния орган да последва Съединените щати и да промени политиката си спрямо Ислямската република, ако не иска да получи още една Северна Корея. „Когато престъпен режим тръгне по пътя към развиването на балистични ракети, това означава, че скоро ще имаме пред себе си още една Северна Корея. Ако е лошо, че Северна Корея прави това, то защо същите съображения да не важат за Иран“, попита Хейли, по време на дебат в Съвета за сигурност за Близкия Изток. Докато повечето от изявленията са били за израелско-палестинския конфликт, представителят на САЩ е посветила цялата си реч за опасността, която представлява Иран за стабилността в близкоизточния регион.", "date": "2017.10.19", "title": "Постоянният представител на САЩ в ООН призова: Не пренебрегвайте действята на Иран"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%8F%D0%BF%D0%BE%D0%BD%D0%B8%D1%8F-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D0%B2-%D1%81%D0%B2%D0%B5%D1%82%D0%B0-%D0%B1%D0%B8%D1%82%D0%BA%D0%B0-%D0%BC%D0%B5%D0%B6%D0%B4%D1%83-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8-%D0%B1%D0%BE%D0%B9%D0%BD%D0%B8-%D1%80%D0%BE%D0%B1%D0%BE%D1%82%D0%B8-%D0%B2%D0%B8%D0%B4%D0%B5%D0%BE-news698490.html", "text": "В Япония се проведе първата в света битка между гигантски бойни роботи, в която участие взеха японски и американски инженери, съобщава електронното издание Ридус. Честта на Токио е била защитавана от компанията Suidobashi Heavy Industry, която е разработила робота Kuratas. Американците са противопоставили по-малкият робот Iron Glory и наследника му Eagle Prime, произведени от компанията MegaBots Inc Според информацията, битката се провела на територията на изоставен завод за стомана. В първия рунд Kuratas бързо нокаутирал Iron Glory. След това обаче Eagle Prime защитив честта на американците, печелейки втория рунд.", "date": "2017.10.19", "title": "Екшън! В Япония се проведе първата в света битка между гигантски бойни роботи (ВИДЕО)"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news698484.html", "text": "Конституционната и правосъдна комисия към долната камара на парламента на Бразилия отхвърли обвиненията, предявени срещу бразилския президент Мишел Темер за организиране на престъпна група и опит за възпрепятстване на правосъдието, съобщава Globo. Посочва се, че при гласуването срещу обвиненията са дали вота си 39 парламентаристи срещу 26 - „за“. Един се е въздържал. Уточнява се, че това решение не е окончателно, тъй като последната дума по въпроса остава за Федералния върховен съд, който трябва да получи разрешение от парламента за съответстващи действия. През септември генералният прокурор на Бразилия Родриго Жанот обвини Темер във възпрепятстване на правосъдието и ръководене на престъпна групировка.", "date": "2017.10.19", "title": "Парламентарна комисия в Бразилия отхвърли обвиненията срещу президента на страната"}
{"url": "http://pik.bg/%D0%BC%D0%B0%D1%80%D1%81%D0%B5%D0%BB%D0%B8%D0%BD%D1%8C%D0%BE-%D0%BE%D0%B1%D0%B5%D1%89%D0%B0-%D1%81%D0%B8%D0%BB%D0%B5%D0%BD-%D0%BC%D0%B0%D1%87-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81%D1%80%D0%B5%D1%89%D1%83-%D0%B1%D1%80%D0%B0%D0%B3%D0%B0-news698485.html", "text": "Плеймейкърът на Лудогорец Марселиньо заяви, че Брага е фаворит в днешния сблъсък между двата тима в Лига Европа, съобщи Спортал. Двата тима се изправят един срещу друг в Португалия тази вечер, а мачът трябва да стартира в 22:05 часа българско време. “Да, Брага е фаворит в предстоящия двубой – заяви бразилецът с български паспорт на снощната официална пресконференция преди двубоя. - Те са силен отбор с много качествени футболисти. Ние обаче сме готови да направим силен мач”.", "date": "2017.10.19", "title": "Марселиньо обеща силен мач на Лудогорец срещу Брага"}
{"url": "http://pik.bg/%D0%B3%D0%B0%D1%80%D0%B0%D0%BD%D1%86%D0%B8%D0%B8-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D0%B1%D0%B5%D1%89%D0%B0-%D1%87%D0%B5-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D1%89%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BE%D1%81%D1%82%D0%B0%D0%BD%D0%B0%D1%82-%D0%B2--news698486.html", "text": "Премиерът на Великобритания Тереза Мей ще отправи директно обръщение към гражданите на Европейския съюз, живеещи в Обединеното кралство, да останат в страната след Брекзит и увери, че няма намерение да ги използва като „разменна монета“ в преговорите с Брюксел, съобщава The Guardian, цитиран от Фокус. Освен това тя обеща, че ще улесни пътя към установяването им в страната. Мей иска да успокои европейските граждани, че въпреки трудностите в преговорите с ЕС, те няма да бъдат принудени да напуснат страната. „Няма как да бъда по-ясна: гражданите на ЕС, които живеят легално в Обединеното кралство, ще могат да останат“, категорична бе тя. Коментарите на британския премиер идват преди посещението ѝ в Брюксел, за ключовата среща на върха на ЕС, по време на която трябва да бъде решено дали е постигнат достатъчен напредък в преговорите за Брекзит по темите за правата на европейските граждани, Северна Ирландия и финансовите задължения на Лондон, преди да се пристъпи към разговори за бъдещите търговски отношения между страните. Тереза Мей ще увери гражданите на ЕС, че Лондон и Брюксел „са на крачка“ от постигане на споразумение за правата им, като спорните въпроси са за правата на европейците да гласуват, воденето на членове на семействата им и свободното придвижване, а не за това, дали ще могат да останат в страната. „Европейските граждани, които са построили животите си във Великобритания, имат голям принос за нашата страна. Ние искаме те и техните семейства, да останат“, подчерта британският премиер.", "date": "2017.10.19", "title": "Гаранции! Премиерът на Великобритания обеща, че европейските граждани ще могат да останат в страната без проблеми след Брекзит"}
{"url": "http://pik.bg/%D1%87%D0%B0%D1%80-%D0%B8%D0%BB%D0%B8-%D0%B1%D0%B5%D0%B4%D1%81%D1%82%D0%B2%D0%B8%D0%B5-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D0%BC%D0%B0%D1%80%D0%B8%D1%8F-%D1%81%D0%B5-%D0%BF%D1%83%D1%81%D0%BD%D0%B0-%D0%B1%D0%B5%D0%B7-%D0%B3%D1%80%D0%B8%D0%BC-%D0%BE%D1%82-%D0%B4%D1%83%D0%B1%D0%B0%D0%B9-%D1%81%D0%BD%D0%B8%D0%BC%D0%BA%D0%B0-news698408.html", "text": "Фолкпевицата Мария е на пътешествие в Дубай след злополучното си участие във \"ВИП Брадър\". Миньончето разпуска в компанията на новия си приятел и дъщеря си, като не пропуска да информира своите почитатели със снимков материал как преминава почивката й. Тя последва световния тренд и показа кадър от колата си без грим. В натуралния й вид вече я видяхме и в риалити шоуто, като отзивите тогава не бяха ласкави. В Дубай Мария е обикаляла с компания нощни клубове и модни бутици, като направи съпричастни феновете за дубайските купони, пише Тялото.бг.", "date": "2017.10.19", "title": "ЧАР ИЛИ БЕДСТВИЕ? Чалга дивата Мария се пусна без грим от Дубай (СНИМКА)"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D1%81-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%B0%D0%BA%D0%BE-%D0%BC%D0%B0%D0%B4%D1%80%D0%B8%D0%B4-%D0%BE%D1%82%D0%BD%D0%B5%D0%BC%D0%B5-%D0%B0%D0%B2%D1%82%D0%BE%D0%BD%D0%BE%D0%BC%D0%BD%D0%B8%D1%8F-news698487.html", "text": "Лидерът на Каталуния Карлес Пучдемон обеща да продължи с действията си за постигане на независимост, дори Испания да отнеме автономния статут на региона, съобщава Ройтерс, цитирана от Фокус. Агенцията се позовава на свой източник, приближен до президента на каталунското регионално правителство. Изявлението на Пучдемон идва само няколко часа преди изтичането на крайния срок, даден на каталунския лидер от испанския премиер Мариано Рахой, за да каже ясно дали обявява отделянето на областта от Испания Срокът, даден от Министър-председателя на Испания Мариано Рахой на Пучдемон, за оттегляне на декларацията за независимост на Каталуния, изтича в 11:00 часа българско време днес. Каталунският президент направи символична декларация за независимост на областта през изминалата седмица, но временно задържа действието ѝ, за да проведе разговори с централното правителство в Мадрид. Източникът на агенцията твърди, че Пучдемон има готовност да направи пълна декларация за независимост, ако премиерът на Испания Мариано Рахой използва член 155 от испанската конституция, за да отнеме автономията на североизточния испански регион.", "date": "2017.10.19", "title": "Реакция: Каталуния ще продължи с действията си за независимост, ако Мадрид отнеме автономния статут на областта"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%B6%D0%B8%D0%BB%D0%B8%D1%89%D0%B5%D0%BD-%D0%B4%D0%BE%D0%BC-%D0%B2-%D1%81%D1%82%D0%B0%D0%B2%D1%80%D0%BE%D0%BF%D0%BE%D0%BB-news698488.html", "text": "Четирима души са загинали при пожар в частен дом в Ставропол, съобщи ТАСС, позовавайки се на регионалния ръководител на Министерството за извънредни ситуации. Посочва се, че пожарът е избухнал снощи около 22:20 часа българско време. „Огънят е обхванал около 40 квадратни метра. На мястото огнеборците са открили телата на четирима души, които са били мъртви“, съобщава източникът на Агенцията. Започнало е разследване на причините за инцидента.", "date": "2017.10.19", "title": "Четирима загинали при пожар в жилищен дом в Ставропол"}
{"url": "http://pik.bg/%D0%B2%D0%B7%D1%80%D0%B8%D0%B2-%D0%B2-%D1%81%D0%BA%D0%BB%D0%B0%D0%B4-%D0%B7%D0%B0-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news698470.html", "text": "В склад на военна част, на военно-промишлената компания Cavim в щата Арагуа във Венецуела е избухнал взрив, съобщава El Nacional. В резултат на инцидента са пострадали няколко околни жилищни сгради и транспортни средства. Причините за взрива се изясняват. На мястото са пристигнали противопожарни екипи. Територията е отцепена от военни части. Към момента няма данни за жертви. По данни на Noticias24, причината за взрива е станала детонация на гранати.", "date": "2017.10.19", "title": "Взрив в склад за боеприпаси във Венецуела"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%88%D0%B2%D0%B5%D1%86%D0%B8%D1%8F-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-%D0%BD%D0%B0-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%BE-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA-news698476.html", "text": "Външният министър на Швеция Маргот Валстрьом разказа, за съществуването на сексуален тормоз на най-високо политическо ниво в Европейския съюз, като и самата тя е ставала жертва на такъв, съобщава агенция TT. „Мога да потвърдя, че това се е случвало на най-високо политическо ниво. Изпитвала съм го и върху себе си“, заяви Валстрьом. Тя си припомни и история, която се случила по време на един от обедите с лидери на Европейския съюз. „Неочаквано усетих ръка върху бедрото си“, разказа Валстрьом. Тя добави, че е напуснала въпросният обяд, а по-късно е повдигнала въпроса в разговор с председателя на Европейската комисия Жозе Мануел Барозу. Той е изразил мнението си, че политиците са длъжни да предприемат мерки, такива неща да не се случват в бъдеще.", "date": "2017.10.19", "title": "Скандално! Външният министър на Швеция разказа за сексуален тормоз на най-високо политическо ниво в Европейския съюз"}
{"url": "http://pik.bg/%D0%BE%D1%82-%D0%BC%D0%B0%D0%B4%D1%80%D0%B8%D0%B4-%D1%81%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D0%BB%D0%B8-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%BE%D1%82%D0%BE-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B7%D0%B0-%D1%80%D0%B5%D1%88-news698474.html", "text": "Испанското правителство е предложило на лидерите на Каталунското регионално правителство да проведат предсрочни избори в областта, които биха разрешили най-сериозната политическа криза в Испания от десетилетия, предава Франс Прес, цитирани от Фокус, Агенцията се позовава на неназовани източници от централното правителство в Мадрид. Няколко часа преди изтичането на срока, даден от испанския премиер Мариано Рахой на каталунския президент Карлес Пучдемон, в 10:00 часа българско време на 20 октомври, в рамките на който той трябва да каже дали обявява независимост на автономната област или не, испанското правителство е предложило провеждането на предсрочни регионални избори, „които могат да бъдат считани за връщане към законността“, според източника на агенцията. От Мадрид предупредиха Пучдемон, че ако не преосмисли решението си за обявяване на независимост на Каталуния, правителството ще започне процедура за отнемане на автономията на региона.", "date": "2017.10.19", "title": "От Мадрид са предложили на каталунското ръководство провеждане на регионални избори за решаване на политическата криза"}
{"url": "http://pik.bg/%D0%BE%D1%82-%D0%BF%D0%BE%D0%BB%D1%81%D0%BA%D0%B0%D1%82%D0%B0-%D0%BA%D0%B0%D1%82%D0%BE%D0%BB%D0%B8%D1%87%D0%B5%D1%81%D0%BA%D0%B0-%D1%86%D1%8A%D1%80%D0%BA%D0%B2%D0%B0-%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D0%BE%D1%82%D1%86%D0%B8-%D1%83%D1%87%D0%B0%D1%81%D1%82%D0%B2%D0%B0%D1%89%D0%B8-%D0%B2-%D0%B0%D0%BD%D1%82%D0%B8-%D0%B8%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B8-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D0%B8-news698471.html", "text": "Архиепископ Войчех Полак, предстоятел на полската католическа църква, заяви, че ще спре правата на всеки свещеник, който взима участие в анти-имигрантски демонстрации, предава Франс Прес, цитиран от Фокус. „Ако чуя за протест срещу бежанците, в който са участвали моите свещеници, ще действам светкавично: всеки отец, който се присъедини ще бъде отстранен“, категоричен бе архиепископът, който е примат на Полската католическа църква, в на интервю за полско религиозно издание. „Нямам друг начин за действие, тъй като съм отговорен за своя диоцез. В ситуации, в които свещениците подкрепят открито една от страните в конфликт, трябва да действам незабавно“, подчерта архиепископът. Хиляди полски католици участваха във формирането на човешки вериги по границите на страната, участвайки в молебен за „спасение на Полша и света от ислямизацията“. В акцията участваха свещеници от 22 гранични диоцеза на Полската католическа църква, включително архиепископът на Краков.", "date": "2017.10.19", "title": "От Полската католическа църква заплашиха отци, участващи в анти-имигрантски демонстрации"}
{"url": "http://pik.bg/%D1%87%D0%B5%D0%BB%D1%81%D0%B8-%D0%B8-%D1%80%D0%BE%D0%BC%D0%B0-%D1%81%D0%B8-%D0%B2%D0%BA%D0%B0%D1%80%D0%B0%D1%85%D0%B0-%D1%88%D0%B5%D1%81%D1%82-%D0%B3%D0%BE%D0%BB%D0%B0-%D0%B8-%D0%BD%D0%B5-%D1%81%D0%B5-%D0%BF%D0%BE%D0%B1%D0%B5%D0%B4%D0%B8%D1%85%D0%B0-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news698478.html", "text": "Отборите на Челси и Рома завършиха наравно 3:3 в мач от група С на Шампионска лига. С голове на Давид Луиз в 11-ата минута и на Еден Азар в 37-ата минута шампионът на Англия поведе с 2:0. Гостите се върнаха в мача, след като Александър Коларов в 40-ата и Един Джеко в 64-ата минута вкараха, довеждайки резултата до 2:2. Рома стигна и до пълен обрат, след като в 70-ата минута Джеко, с втория си гол в мача, направи резултата 3:2 за Рома. Азар, също с второто попадение в двубоя, оформи крайното 3:3 в 75-ата минута. В другия мач от групата Калабах и Атлетико (Мадрид) завършиха също наравно 0:0 . Георги Миланов бе титуляр за ЦСКА и игра до 70-ата минута. Манчестър Юнайтед с 9 точки, пред Базел 6, ЦСКА 3 и Бенфика 0 точки. Пари Сен Жермен 9 точки, Байерн 6, Селтик 3 и Андерлехт 0 точки. Челси със 7 точки, пред Рома 5, Атлетико (Мадрид) 2, Карабах 1 точка. е  Барселона с 9 точки, пред Ювентус 6, Спортинг 3 и Олимпиакос 0 точки.", "date": "2017.10.19", "title": "Челси и Рома си вкараха шест гола и не се победиха в Шампионска лига"}
{"url": "http://pik.bg/%D1%81%D0%B0%D1%89-%D0%B8%D1%81%D0%BA%D0%B0%D1%82-%E2%80%9E%D0%B4%D1%80%D0%B0%D0%BC%D0%B0%D1%82%D0%B8%D1%87%D0%BD%D0%BE-%D0%B7%D0%B0%D0%B4%D1%8A%D0%BB%D0%B1%D0%BE%D1%87%D0%B0%D0%B2%D0%B0%D0%BD%D0%B5%E2%80%9C-%D0%BD%D0%B0-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D1%81-%D0%B8%D0%BD%D0%B4%D0%B8%D1%8F-news698479.html", "text": "Държавният секретар на САЩ Рекс Тилърсън заяви, че Белият дом иска „драматично задълбочаване“ на връзките с Индия и издигането им до нивото на ключов партньор на Съединените щати, в противовес на негативното влияние на Китай в Азия, предава Reuters, цитиран от Фокус. Тилърсън, който ще посети Ню Делхи през следващата седмица, направи изказването си само един месец преди предвиденото посещение на президента на САЩ Доналд Тръмп в Китай. Той заяви, че Съединените щати обмислят създаването на алтернативи на китайското финансиране за инфраструктурни проекти в Азия. В друг коментар, който може да засегне Пекин, той предположи, че Вашингтон може да покани някои държави, включително Австралия, да се присъединят към военното сътрудничество между САЩ, Япония и Индия - нещо, срещу което се противопоставя Пекин, подозирайки, че подобни действия са насочени срещу него. „САЩ искат конструктивни взаимоотношения с Китай, но няма да се скрием от предизвикателствата, които той поставя към установения ред и опитите му да подмени суверенитета на съседните си държави, причинявайки вреда на САЩ и нашите приятели“, заяви Тилърсън. Той призова Индия да използва потенциала си на лидер в международната сигурност и каза, че Вашингтон е готов да помогне за повишаването на отбранителните ѝ способности.", "date": "2017.10.19", "title": "САЩ искат „драматично задълбочаване“ на връзките с Индия"}
{"url": "http://pik.bg/%D0%BE%D1%81%D1%82%D0%B0%D0%B2%D0%BA%D0%B8-%D0%B8-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-news698469.html", "text": "Министърът на вътрешните работи на Португалия напусна поста след поредните смъртоносни горски пожари, съобщи Нова телевизия. В пожарите загинаха 41 души. Хората обвиняват вътрешното министерство, че не се справя с гасенето и с разследването на палежите. Идната седмица ще бъде гласуван и вот на недоверие към правителството. В Португалия от лятото насам в пожари загинаха повече от 100 души.", "date": "2017.10.19", "title": "Оставки и вот на недоверие заради пожарите в Португалия"}
{"url": "http://pik.bg/%D0%B4%D1%83%D0%BC%D0%B8-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BA%D1%8A%D0%BC-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%B2%D0%BE%D0%B9%D0%BD%D0%B8%D0%BA-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%85%D0%B0-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-news698465.html", "text": "Американският президент Доналд Тръмп отново разбуни духовете, след като отрече да е казал на вдовицата на войник, загинал в битка, че съпругът й \"е знаел с какво се захваща\", както съобщи конгресменка от Демократическата партия, предадоха Франс Прес и ДПА, цитирани от Нова телевизия. В началото на месеца 25-годишният Ла Дейвид Джонсън загина при засада в Нигер. Тялото му пристигна вчера на летището в Маями, щата Флорида. Отиващата да посрещне ковчега вдовица Майешя Джонсън, бременна с трето дете, е получила телефонното обаждане, докато се е намирала в колата, съобщава Фредерика Уилсън от Камарата на представителите. \"Не чух целия разговор, но го чух да казва : \"Предполагам, че е знаел с какво се захваща. Но предполагам, че въпреки това боли – коментира Уилсън пред Си Ен Ен. - Този човек е болен. Има сърце от камък и не усеща жалост или състрадание към никого. Това е вдовица в траур\". \"Избраничката от Демократическата партия си е измислила изцяло какво казах на вдовицата на войник, загинал при бойни действия (и имам доказателство). Тъжно!\", написа Тръмп рано сутринта в „Туитър“. Уилсън отрече твърденията и заяви, че тя е била в колата и също има доказателства. \"И това не е най-лошото. Тя плачеше през цялото време и когато затвори, ме погледна и каза: \"той дори не помнеше името му\". Това е нещото, от което наистина я заболя\", добави конгресменката пред телевизия Ем Ес Ен Би Си. В официалното изявление на Белия дом за четирите разговора със семейства на загинали бойци от специалните части се казва, че президентът е изказал съболезнования и е заявил, че саможертвата им няма да бъде забравена. Майката на загиналия войник Кауанда Джоунс-Джонсън, която също е била в колата по време на разговора, потвърди думите на конгресменката, предаде Асошиейтед Прес. По време на разговора \"той не само показа неуважение към сина ми\", но и към вдовицата му, заяви тя. Джонсън е участвал в патрул със сили от Нигер, в рамките на мисия на САЩ за обучение на местната армия, която воюва срещу ислямистки екстремисти, уточнява ДПА.", "date": "2017.10.19", "title": "Думи на Доналд Тръмп към вдовицата на войник предизвикаха напрежение"}
{"url": "http://pik.bg/%D1%82%D0%B5%D0%BE%D1%80%D0%B8%D1%8F-%D0%BD%D0%B0-%D0%BA%D0%BE%D0%BD%D1%81%D0%BF%D0%B8%D1%80%D0%B0%D1%86%D0%B8%D1%8F%D1%82%D0%B0-%D0%B7%D0%B5%D0%BC%D1%8F%D1%82%D0%B0---%D0%B7%D0%BB%D0%B0%D1%82%D0%BD%D0%B0-%D0%BC%D0%B8%D0%BD%D0%B0-%D0%B7%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8%D1%82%D0%B5-%D0%BD%D0%BB%D0%BE-%D0%BA%D1%80%D0%B0%D0%B4%D0%B0%D1%82-%D1%83%D1%80%D0%B0%D0%BD%D0%B0-%D0%BD%D0%B8-news698341.html", "text": "Извънземните идват на планетата ни не от любопитство, а заради природните изкопаеми, съобщава esoreiter.ru. Те зареждат космическите си кораби с уран от Земята, твърдят уфолози. Директорът на Международния информационен център за уфологически изследвания Валерий Уваров твърди, че от Колски полуостров в Русия се добивали милиони тонове уран за извънземните. В Мурманска област залежите били много богати.", "date": "2017.10.19", "title": "ТЕОРИЯ НА КОНСПИРАЦИЯТА! Земята - \"златна\" мина за извънземните! НЛО крадат урана ни"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D1%80%D0%B0%D0%BA-%D0%BE%D0%B1%D1%8F%D0%B2%D0%B8-%D1%87%D0%B5-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B2-%D0%BA%D0%B8%D1%80%D0%BA%D1%83%D0%BA-%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B5%D0%BD%D0%B0-news698464.html", "text": "Премиерът на Ирак Хайдер ал Абади заяви, че сигурността в град Киркук, който иракските сили заеха преди няколко дни след изтеглянето на кюрдските въоръжени сили от него, е възстановена и че той се е разпоредил да бъдат изтеглени всички въоръжени формирования, освен местната полиция, предава РИА Новости, цитирани от Фокус. „Сигурността в Киркук е възстановена и се контролира от местната полиция, при поддръжката на антитерористично подразделение на армията“, се посочва в заявлението на иракския премиер. Освен това, Абади отбелязва, че се е разпоредил да не бъдат разполагани други въоръжени формирования на територията на провинцията. „Силите за сигурност в Киркук са упълномощени да охраняват живота и имуществото на гражданите от всички вероизповедания“, пише още в заявлението на министър-председателя на близкоизточната страна.", "date": "2017.10.19", "title": "Премиерът на Ирак обяви, че сигурността в Киркук е възстановена"}
{"url": "http://pik.bg/20-%D0%B3%D0%BE%D0%B4%D0%B8%D1%88%D0%BD%D0%B0-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D0%BB%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D1%83%D0%B1%D0%B8%D0%B5%D1%86-%D0%B2-%D1%85%D0%B0%D1%80%D0%BA%D0%BE%D0%B2-news698473.html", "text": "20-годишна студентка е управлявала автомобила „Лексус“, който уби шестима и рани други петима при инцидент в центъра на Харков, съобщава украинското електронно издание NewsRoom. „Стана ясно името на жителката на Харков, която е управлявала автомобила „Лексус“. Това е 20-годишната студентка от Харковския национален университет Альона Зайцева“. Изданието отбелязва, че информацията е потвърдена от няколко източника. Посочва се още, че тестът на Зайцева за алкохол и наркотици е бил отрицателен. Отбелязва се, че Альона Зайцева е доведена дъщеря на харковския бизнесмен Василий Зайцев, президент на ООО „Група-Тайфун“. В момента той е председател на Борда на директорите и генерален директор на ЧАО „ПТП Укрененергочермет“, работещо на базара на енерготехнологиите.", "date": "2017.10.19", "title": "20-годишна студентка управлявала автомобила-убиец в Харков"}
{"url": "http://pik.bg/%D0%BF%D1%80%D0%B0%D0%B2%D0%BE%D1%82%D0%BE-%D0%BD%D0%B0-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D1%83%D0%B1%D0%B5%D0%B6%D0%B8%D1%89%D0%B5-%D0%B2-%D1%80%D1%83%D1%81%D0%B8%D1%8F-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B2%D0%B8%D0%BA%D1%82%D0%BE%D1%80-%D1%8F%D0%BD%D1%83%D0%BA%D0%BE%D0%B2%D0%B8%D1%87-%D0%B1%D0%B5-%D1%83%D0%B4%D1%8A%D0%BB-news698466.html", "text": "От Министерството на вътрешните работи на Русия продължиха правото на временно убежище на бившия президент на Украйна Виктор Янукович до 26 октомври 2018 година, предава РИА Новости, позовавайки се на адвоката на бившия украински президент Виталий Сердюк. „Управлението по въпросите на миграцията на Министерството на вътрешните работи на Русия за Ростовска област продължи срока на действие на свидетелството за предоставяне на убежище на бившия президент на Украйна Виктор Янукович до 26 октомври 2018 година“, заяви адвоката на бившия украински президент. След като бе свален от власт в Украйна през февруари 2014 година, Янукович избяга в Русия и получи правото на политическо убежище от руските власти, докато в родината му срещу него заведоха дело за държавна измяна. Фокус", "date": "2017.10.19", "title": "Правото на временно убежище в Русия на бившия президент на Украйна Виктор Янукович бе удължено"}
{"url": "http://pik.bg/%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D1%8A%D1%82-%D0%BD%D0%B0-%D1%85%D0%B0%D1%80%D0%BA%D0%BE%D0%B2%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%88%D0%B5%D1%81%D1%82%D0%B8%D0%BC%D0%B0-%D0%B4%D1%83%D1%88%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%85%D0%B0%D1%80%D0%BA%D0%BE%D0%B2-news698477.html", "text": "Губернаторът на Харковска област Юлия Светличная потвърди информациите за шестима загинали при инцидента в центъра на Харков, съобщава РИА Новости. Автомобил „Лексус“, управляван от 20-годишна студентка, се вряза в група хора, като шестима загинаха, а други петима са настанени в болници с наранявания. Състоянието на трима от пострадалите е критично. „В Харков стана ужасна трагедия. В резултат на пътно-транспортно произшествие загинаха шестима, а двама от настанените в болница са в много тежко състояние - съобщи Светличная. – Ще направим всичко, което зависи от нас, за да окажем необходимата помощ на пострадалите. Убедена съм, че правоохранителните органи в най-кратки срокове ще проведат разследване за причините за трагедията. Виновниците трябва да понесат наказание в цялата строгост на закона“. П", "date": "2017.10.19", "title": "Губернаторът на Харковска област потвърди смъртта на шестима души при инцидента Харков"}
{"url": "http://pik.bg/%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%B2-%D0%BE%D1%82%D0%BA%D1%80%D0%B8%D1%82%D0%BE-%D0%BF%D0%B8%D1%81%D0%BC%D0%BE-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BA%D1%8A%D0%BC-%D0%B5%D1%81-news698481.html", "text": "Приближеното към Консервативната партия на Великобритания издание The Telegraph отбелязва, че Обединеното кралство трябва да бъде готово да излезе от Европейския съюз и от преговорите с Брюксел, ако европейските лидери не се съгласят на преговори по търговските въпроси, по време на предстоящата среща на върха на съюза днес, според позиция, изразена от поддръжниците на напускането на общността, съобщава Фокус. В открито писмо до премиера на Великобритания Тереза Мей, четирима бивши министри, както и редица настоящи депутати, бизнес лидери и учени, поискаха „формална декларация“, че Обединеното кралство ще напусне ЕС и ще сключва търговски сделки чрез Световната търговска организация (СТО). Писмото на групата, подкрепяща напускането на общността, е предизвикано от застоя в преговорите с европейската общност и страха, че британският премиер ще бъде унижен по време на ключовата среща на върха на европейските лидери. Източници от Брюксел са споделили с британското издание, че лидерите на ЕС ще кажат на Мей, че Лондон трябва да се съгласи да плати дължимите пари към европейския бюджет до 2023 година, вместо до 2021, както е според сегашното предложение, преди да се пристъпи към разговори по бъдещите търговски взаимоотношения.", "date": "2017.10.19", "title": "Призоваха в открито писмо Тереза Мей за ултиматум към ЕС"}
{"url": "http://pik.bg/%D0%BC%D0%B5%D1%80%D0%BA%D0%B8-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%BE%D0%B6%D0%B5%D1%81%D1%82%D0%BE%D1%87%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BA%D0%BD%D0%B4%D1%80-news698480.html", "text": "Швейцария ожесточи санкциите по отношение на Северна Корея в съответствие с резолюциите на Съвета за сигурност на ООН 2371 и 2375, се посочва на сайта на Федералния съвет (правителството) на Швейцария, съобщава РИА Новости. По този начин Швейцария официално се присъедини към санкциите, въведени от Съвета за сигурност на ООН, от 5 август и 11 септември в отговор на изстреляните от КНДР ракети и ядрени изпитания. Посочва се, че „двете резолюции укрепват арсенала от наказания в областта на търговията, финансовата сфера, а така също и в издаването на разрешения за работа“. По-конкретно Швейцария въвежда забрана за издаването на работни визи на граждани на КНДР. Изключения са визите, изданите преди 11 септември 2017 годиан. Също така се забранява създаването на съвместни предприятия със Северна Корея или на такива на граждани на Северна Корея в Швейцария. Действащи подобни предприятия трябва да прекратят дейността си до 9 януари 2018 година.", "date": "2017.10.19", "title": "Мерки! Швейцария ожесточи санкциите срещу КНДР"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%81%D0%B8%D0%BD%D1%8A%D1%82-%D0%BD%D0%B0-%D1%81%D1%82%D1%80%D0%B0%D1%88%D0%B8%D0%BB%D0%B8%D1%89%D0%B5%D1%82%D0%BE-%D0%BD%D0%B0-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%B0-%D0%B7%D0%BB%D0%B0%D1%82%D0%B8%D1%81%D1%82%D0%B8%D1%8F-%D0%B5-%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D0%BB%D0%BE%D0%B7%D0%B5%D0%BD%D0%B5%D1%86-news698455.html", "text": "30-годишният Йордан Златев, син на скандалноизвестния дупничанин Злати Златев-Златистия, е арестуван след стрелба в София. Той бил с приятели и пирувал в заведение в кв. „Лозенец“ в София, като поканил и Радо Шишарката да ги забавлява. По време на купона Йордан Златев извадил законно притежавания си пистолет и пред заведението стрелял във въздуха. „Заблуден“ куршум преминал през прозореца на апартамента на семейство с малко дете. За щастие куршумът не уцелил никого от семейството. Впоследствие дрегерът показал 2 промила алкохол в издишания въздух от дупнишкия стрелец, пише Струма.бг. „Стреляха. Когато се прибирах вкъщи, мъжът ми седеше на масата и аз му казвам: „Пази се! Стрелят!“. Тогава не осъзнавах, че и двата ни прозореца са изпотрошени, помислихме в началото, че е някаква въздушна пушка, а се оказа, че са истински куршуми“, разказа жената и уточни, че не познава стрелеца, но разбрала, че поливали новороден син на един от компанията. 30-годишният стрелец от Дупница е задържан от полицията. Докато го вкарваха в патрулната кола, криеше лицето си с яке. Наскоро БМВ-то на Йордан Златев изхвърча по главна пътна артерия в Дупница и се заби в къща, но майка му Фиданка Мантаркова пое вината върху себе си. В момента бащата на Йордан Злати Златев-Златистия, който бе страшилището на Дупница в мутренските времена, доизлежава присъда за убийство, извършено през 1997 г. в центъра на Дупница, и още една присъда за това, че в пияно състояние с личния си мерцедес счупи бариерата пред сградата на полицията в Дупница и за малко не влезе вътре.", "date": "2017.10.19", "title": "ГОРЕЩИ РАЗКРИТИЯ! Синът на страшилището на Югозапада Златистия е стрелецът от \"Лозенец\""}
{"url": "http://pik.bg/%D0%B1%D0%B0%D1%80%D0%B0%D0%BA-%D0%BE%D0%B1%D0%B0%D0%BC%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BB-%D1%87%D0%B5%D1%80%D0%B2%D0%B5%D0%BD-%D0%B1%D1%83%D1%82%D0%BE%D0%BD-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D1%81%D0%B8-%D0%B7%D0%B0-%D0%B4%D0%B0-%D0%BF%D0%BE%D1%80%D1%8A%D1%87%D0%B2%D0%B0-%D1%87%D0%B0%D0%B9-news698489.html", "text": "Бившият президент на Съединените щати Барак Обама използвал червено копче на бюрото си в Овалния кабинет на Белия дом, за да си поръчва чай. Това разкрива в автобиографичната си книга британският милиардер, собственикът на холдинга Virgin Group Ричард Брансън, цитиран от изданието Washington Examiner. „Имахме среща в Овалния кабинет, която бе в края си. Тогава обърнах внимание на червено копче на бюрото на Обама - разказва Брансън. – Той забеляза погледа ми и ми каза: Преди червените копчета се използваха при извънредни ситуцаии, а сега аз използвам това, за да поръчвам чай за моите гости“. По-рано се появиха информации, че настоящият държавен глава на САЩ Доналд Тръмп използва червеното копче на бюрото си, за да си поръчва газирани напитки.", "date": "2017.10.19", "title": "Барак Обама използвал червен бутон в кабинета си за да поръчва чай"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%B5%D1%82%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%BF%D1%80%D0%B8%D0%B7%D0%B5%D0%BC%D0%B8-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%BD%D0%B0-%D1%88%D0%BE%D1%81%D0%B5-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-news698497.html", "text": "Петима човека са пострадали, след като лекомоторен самолет се е приземил аварийно на шосе в американския град Сейнт Питърсбърг, щата Флорида, и се е врязала в автомобили, съобщават от полицията в града в профила си в „Туитър“. „Малък самолет се е презимел аварийно на 18-то авеню в града и се е врязал в джип. Петима са пострадали, като са получили спешна помощ“, се отбелязва в информацията на полицията на Сейнт Питърсбърг. В следващо съобщение се уточнява, че при инцидента са били повредени два автомобила. Отбелязва се, че трима души са били приети в болница с травми, като животът им е вън от опасност.", "date": "2017.10.19", "title": "Инцидент! Петима пострадали, след като самолет се приземи аварийно на шосе във Флорида"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%B1%D0%B5%D0%B6%D0%B0%D0%BD%D0%B5%D1%86-%D0%BE%D1%82-%D0%BA%D0%B0%D1%80%D0%B4%D0%B8%D1%84-%D0%B7%D0%B0%D0%BF%D0%BB%D0%B0%D1%88%D0%B5%D0%BD-%D0%BE%D1%82-%D0%B4%D0%B5%D0%BF%D0%BE%D1%80%D1%82%D0%B0%D1%86%D0%B8%D1%8F-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news698518.html", "text": "Сирийски бежанец, който е пред депортация в България, поиска да бъде оставен при семейството си в Кардиф, предава Би Би Си, цитирани от Фокус. След като домът му в Алепо е бил разрушен по време на въздушна атака, по-голямата част от семейството на 20-годишния Мохамед Мирзо се е установило в Уелс и е получило разрешение да остане.  Мирзо платил хиляди евро, за да бъде докаран в Кардиф с камион. Говорител на вътрешното министерство на Великобритания е заявил, че той трябва да кандидатства за убежище в първата страна от ЕС, в която е пристигнал, която е България. Мирзо, чието семейство развива бизнес в Кардиф, е казал, че се страхува да се върне в източноевропейската страна, тъй като не е получил добро отношение по време на пребиваването си там.", "date": "2017.10.19", "title": "Във Великобритания: Сирийски бежанец от Кардиф заплашен от депортация в България"}
{"url": "http://pik.bg/%D1%85%D0%B8%D1%82-%D0%B2%D0%B0%D1%81%D0%B8%D0%BB-%D0%B2%D0%B5%D0%BB%D0%B5%D0%B2-%D0%BE%D1%82-%D0%B0%D0%B8%D0%BA%D0%B1-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B5-%D0%B2%D1%80%D0%B5%D0%B4%D0%BD%D0%BE-news698529.html", "text": "\"Има недостиг на работна ръка във всички сектори. Практически няма безработица. Тези, които са се регистрирали като безработни, или не искат да работят, или не могат. Много от тях са се регистрпирали в бюрата по труда, а работят в сивия сектор. В Германия, където заплатите са много по-високи от тук, хората емигрират в САЩ, в Швейцария, където се плаща повече. Винаги ще има място, където заплатите са по-големи\", каза в ефира на Нова телевизия Васил Велев, шеф на Асоциацията на индустриалния капитал в България (АИКБ). АИКБ иска оставката на социалния министър Бисер Петков, защото политиката му правела \"хората по-бедни\". Повишаването на минималния осигурителен праг е вредна и безполезна политика. Така работниците няма да бъдат осигурявани на пълната си заплата и ще получават една част от нея в плик. Това заяви Васил Велев, председателят на АИКБ. Причината е, че той е внесъл предложение за административно увеличение на осигурителните прагове с 3.9% и минимална заплата от 510 лв. през 2018 г. без да се консултира с тях.", "date": "2017.10.19", "title": "ХИТ! Васил Велев от АИКБ: Повишаването на работната заплата е вредно"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B5-%D0%BE%D0%B1%D1%8F%D0%B2%D0%B8%D0%BB%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B7%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%B5%D1%81-%D0%B7%D0%B0-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%B4%D0%BE-%D1%81%D0%B5%D0%B4%D0%BC%D0%B8%D1%86%D0%B8-news698482.html", "text": "Премиерът на Великобритания Тереза Мей е обявила, че британските власти и Европейския съюз в рамките на близките седмици могат да стигнат до споразумение за правата на живущите в европейските страни британски граждани и на европейците, намиращи се в Обединеното кралство, съобщава The Independent, като се позовава на открито писмо на Мей до гражданите на Европейския съюз. „Ако има гъвкавост и творчески подход и от двете страни, съм уверена, че ще успеем да приключим преговорите за правата на гражданите в близките седмици“, посочва в писмото Мей. Отбелязва се, че въпросното писмо са получили около 100 000 европейски граждани, които следват Мей във „Фейсбук“.", "date": "2017.10.19", "title": "Тереза Мей е обявила готовност за споразумение с ЕС за правата на гражданите до  седмици"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD-%D0%B1%D0%BE%D0%B9%D0%BA%D0%BE%D1%82-%D1%8F%D0%BD%D0%B0%D0%BA%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D1%81%D1%80%D0%B0%D0%B7%D0%B8-%D0%BD%D0%B8%D0%BD%D0%BE%D0%B2%D0%B0-%D0%BD%D0%B5%D0%BA%D0%B0-%D0%BF%D1%83%D1%81%D0%BD%D0%B5-%D1%81%D1%82%D0%B5%D0%BD%D0%BE%D0%B3%D1%80%D0%B0%D0%BC%D0%B0-%D0%BE%D1%82-%D0%BF%D0%BB%D0%B5%D0%BD%D1%83%D0%BC%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-news698527.html", "text": "\"В БСП има противоречия и различия, които не са от сега, но като че ли сега излизат на повърхността. Голяма част от разговорите не минават по линията за политиката на БСП, а излизат повече сблъсъците между различни групи хора. Разделителната линия е между ръководството и председателят на партията и тези, които помогнаха за избора на сегашния председател.\" Това заяви Янаки Стоилов от БСП по повод последния инфарктен пленум, на който стана ясно, че Нинова е останала съвсем сама, доверието от нея е свалено преди искания от нея предстоящ конгрес. На въпрос как се е стигнало до тук, Стоилов заяви, че се е случило заради неоправданите очаквания. \"Вие трябва да си спомняте, че именно Гергов бе вложил много енергия за това да защитава Нинова. Смущаващо е когато самият председател представя превратно дискусията в Националния съвет. Моето мнение е, че този конгрес се очертава с едни пропагадни теми, най-сериозната тема БСП като алтернатива дори не е обсъждана\". Стоилов заяви, че се чувства като човек с една и съща позиция, като допълни че в партията се възражда чувство за и против Корнелия Нинова. \"Остава да видим дали на това заседание няма да се прокарат и други теми и дали там няма да се иска повторно доверие\", допълни Стоилов, като самият той се запита какво може да произлезе от конгреса при теми, от които всъщност не може да произлезе нищо. Той категорично заяви, че няма дискусия за съединение с ГЕРБ, дори и самият Гергов се е отказал. Пловдивският лидер твърдял, че въпросната му теза за съдружие с партията на Бойко Борисов е било по искане на ръководството на БСП. Стоилов поиска разсекретяване на стенограмата от последния пленум, за да стане ясно какво всъщност е станало на Националния съвет. На въпрос как според него се справя Корнелия Нинова като лидер на БСП, той определи че различните сюжети със злоупотреби във властта трябва да се поставят на силна платформа. За двойния аршин в партията, той заяви че единствено червените депутати са отговорни за ситуацията с Георги Стоилов, като самият той за себе си трябва да прецени дали има достатъчно подкрепа от парламентарната група, за да продължи работата си.", "date": "2017.10.19", "title": "ЧЕРВЕН БОЙКОТ! Янаки Стоилов срази Нинова: Нека пусне стенограма от пленума, председателят на партията предизвиква разделение"}
{"url": "http://pik.bg/%D1%80%D1%83%D1%81%D0%BA%D0%B8%D1%82%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%86%D0%B5%D0%BD%D0%BD%D0%B8-%D0%BA%D0%BD%D0%B8%D0%B6%D0%B0-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BC%D0%B5%D1%81%D0%B5%D1%86-%D1%81%D0%B0-%D0%B7%D0%B0-23-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news698520.html", "text": "Руските инвестиции в ценни книжа на САЩ през месец август са се увеличили до 2,3 милиарда долара, което е повече от предходния месец, съобщава РИА Новости, позовавайки се на данни, публикувани от финансовото министерство на Съединените щати. Общият обем на руските вложения в ценни книжа на САЩ е 105,4 милиарда долара. В сравнение с показателите от август 2016 година, те са се увеличили със 17,9 милиарда долара. В списъка на чуждестранните държави-кредиторки на САЩ, Русия заема 14-о място. На първа позиция е Китай, на втора е Япония. Тези страни са вложили в американски ценни книжа, съответно 1,2 и 1,1 трилиона долара. Фокус", "date": "2017.10.19", "title": "Руските инвестиции в американски ценни книжа за последния месец са за 2,3 млрд. долара"}
{"url": "http://pik.bg/%D1%81%D0%B2%D0%B5%D1%82%D1%8A%D0%BB-%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%BD%D0%B5%D0%B1%D0%B5%D1%81%D0%BD%D0%B8%D1%8F-%D1%81%D0%B8-%D0%BF%D0%BE%D0%BA%D1%80%D0%BE%D0%B2%D0%B8%D1%82%D0%B5%D0%BB-%D1%81%D0%B2-%D0%B8%D0%B2%D0%B0%D0%BD-%D1%80%D0%B8%D0%BB%D1%81%D0%BA%D0%B8-news698525.html", "text": "Православната църква почита днес паметта на Свети Иван Рилски - небесния покровител на българския народ. Стотици вярващи пристигнаха в Рилския манастир за празника на неговия основател. Празникът е наричан от народа ни Отчовден или Денят на Отеца, както приживе е бил наричан Свети Иван Рилски. Дошлите за празника вярващи отправят молитви към светеца да им помогне с чудотворната си сила. От 9:30 часа в манастирския храм ще започне празничната Света литургия. В тържественото богослужение ще участват и духовници от Гърция и Сърбия. Йоан Рилски се родил през 876 г. в с. Скрино, разположено в гънките на Осоговската планина край р. Струма (край град Дупница). Той бил съвременник на княз Борис (852-889) и на неговия син Владимир, на цар Симеон Велики и на Симеоновия син цар Петър. До 25-годишната си възраст бил пастир. От крехка възраст в душата на Йоан започнала да се развива и крепне вярата. По това време из цяла България започнали да се строят църкви и манастири. Подтикнат от желание за подвиг, Йоан постъпил в близкия манастир \"Св. Димитрий\" под самия връх Руен. Приел монашество, но не останал за дълго в манастира, а се отдал на живот в пълно уединение, молитви, пост и лишения. Преподобни Йоан Рилски се подвизавал на много места, докато най-после се установил в прекрасната рилска планинска пустиня, където останал до края на живота си. Там той основал манастир, който съществува вече над хиляда години. Чудотворец, молитвеник, познал Бога чрез непрестанна молитва, пост и въздържание, св. Йоан възпитал у народа крепка вяра, нелицемерна любов и надежда. И днес всеки вярващ може да целуне ръката на св. Иван Рилски, чиито нетленни мощи се намират в специална ракла пред иконостаса в главната църква на Рилския манастир.", "date": "2017.10.19", "title": "Светъл празник! Почитаме небесния си покровител св. Иван Рилски"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BC%D0%B5%D0%B4%D0%B8%D0%B8%D1%82%D0%B5-%D1%81%D0%B8-%D0%B8%D0%B7%D0%BC%D0%B8%D1%81%D0%BB%D1%8F%D1%82-%D0%BF%D0%BE%D0%B2%D0%B5%D1%87%D0%B5-%D0%B8%D1%81%D1%82%D0%BE%D1%80%D0%B8%D0%B8-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D1%81%D0%B8-%D0%BC%D0%B8%D1%81%D0%BB%D1%8F%D1%82-news698528.html", "text": "американското издание The Hill Президентът на САЩ Доналд Тръмп обвини медиите, че си измислят по-голямата част от историите за администрацията му, пише , позовавайки се на съобщение на държавния глава, публикувано в социалната мрежа Туитър. Тръмп е подкрепил твърдението си с резултатите от проведена наскоро анкета, която показва, че 46% от американците вярват, че медиите си измислят историите за администрацията му. „46% от американците мислят, че медиите си съчиняват историите за Тръмп & неговата администрация. В действителност, е много по-лошо!“, написа Тръмп. Анкетата показва също, че 67% от запитаните републиканци мислят, че медиите си измислят историите за Тръмп и неговата администрация, докато само около 20% от демократите споделят тази гледна точка. Доналд Тръмп често нарича медиите „фалшиви новини“, като войната му със средствата за масова информация датира още от момента, в който официално обяви, че ще се състезава за номинацията на Републиканската партия на 16 юни 2015 година.", "date": "2017.10.19", "title": "Тръмп: Медиите си измислят повече истории, отколкото американците си мислят"}
{"url": "http://pik.bg/%D1%84%D0%B5%D0%B9%D1%81%D0%B1%D1%83%D0%BA-%D0%B2%D1%8A%D0%B7%D0%BA%D1%80%D0%B5%D1%81%D0%B8-%D0%B3%D0%B8%D0%BC%D0%BD%D0%B0%D0%B7%D0%B8%D0%B0%D0%BB%D0%BD%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D0%BD%D0%B0-%D0%B4%D0%B2%D0%B0%D0%BC%D0%B0-%D1%82%D1%8A%D1%80%D0%BD%D0%BE%D0%B2%D1%86%D0%B8-%D0%BD%D0%B0-%D1%81%D1%80%D0%B5%D0%B4%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82-news698545.html", "text": "46-годишните Райна Методиева и Тодор Минков от Велико Търново дадоха втори шанс на гимназиалната си любов, която в училище била невъзможна. През 2016 година пътищата им се пресекли и се оказало, че искрата между тях още не е угаснала. И двамата имат деца от предишните си връзки, преживели са много драми и неприятности, но днес са щастливи и се радват на живота заедно. Казват, че никога не е късно да потърсиш любовта и да обичаш. Благодарни са на семействата си за проявеното разбиране и съвременното възприемане на стеклите се обстоятелства около тяхната връзка, пише вестник \"Борба\". \"По онова време не ни беше позволено открито да демонстрираме чувства и любовното поведение се считаше за срамно. Когато родителите ми научиха за отношенията ми с Тодор, почти се отрекоха от мен и ме заклеймиха“, разказва Райна. Когато се влюбили, била на 16 години. До завършването на сегашната Хуманитарна гимназия тайно се срещали, но след това не успели да издържат на изпитания, които ги сполетели заради връзката им. Тодор казва, че неговото семейство не искало да приеме любимата му, защото била от ниските социални слоеве и не отговаряла на положението му в обществото. Райна се омъжила на 21 години и заминала за Перник, а Тодор минал под венчилото година по-късно, но останал да живее в старата столица. Бог дарил всеки от тях с деца – нея с момче, а него с две дъщери. \"Изглежда съдбата има чувство за хумор, защото моят съпруг беше заможен и никога не сме имали финансови проблеми. Тодор обаче не успя да се реализира като успешен инженер и затова цял живот работи в сферата на електротехниката. Не припечелвал много и започнали чести скандали с жена му, които разклатили отношенията им“, споделя тя. След 15 години семеен живот Тодор се развел. Дъщерите му останали да живеят с майка им в общото семейно жилище, а той се изнесъл на квартира. Драматично се развили нещата и при Райна, въпреки че нямала финансови проблеми. Нейният съпруг се разболял от рак и починал преди 7 години. Останала вдовица и живяла известно време със своя син, който в момента е студент в УНСС. Миналата година Тодор случайно открил Райна във фейсбук. По негови думи времето не било оставило следи върху нея и тя продължавала да е все така красива. Веднага я познал и изпратил покана за приятелство. Така двамата подновили контакт и започнали да си пишат всеки ден. Посредством ежедневната комуникация стоплили отново отношенията си. Когато споделили случилото им се, стигнали до заключението, че няма пречки да се видят на живо. Тодор отишъл до Перник, за да пият кафе. Срещите им станали няколко пъти в месеца, докато не решили да дадат втори шанс на връзката си. \"Така и не можах да свикна с Перник, затова с радост приех поканата за съвместно съжителство с Тодор във Велико Търново. Чувствам се отново като тинейджърка, макар да са минали 30 години от първите ни трепети”, твърди Райна. Тодор сподели, че децата на двамата приели изключително лесно новата връзка и проявили разбиране. В момента Райна си търси работа и имат планове да наваксат изгубеното време.", "date": "2017.10.19", "title": "Фейсбук възкреси гимназиалната любов на двама търновци на средна възраст"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%BE%D0%BB%D0%BE%D1%80%D0%B5%D1%81-%D0%B0%D1%80%D1%81%D0%B5%D0%BD%D0%BE%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%81%D0%BB%D0%B5%D0%B4-%D0%BF%D0%B8%D1%8F%D0%BD%D1%81%D0%BA%D0%B0%D1%82%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%81%D0%BE%D1%84%D0%B8%D1%8F---%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82--news698566.html", "text": "Синът на бившата царска  министърка Долорес Арсенова е един от арестуваните след пиянската стрелба в София вечра, съобщава \"Телеграф\". Калоян е прибран от полицията заедно с негов приятел и униформените проверяват кой е стрелял  с боен пистолет. Припомняме, че до инцидента, който по чудо се разминал без ранени, тъй като куршумите се забили в стена на жилище, в което имало хора, се стигнало след обилна почерпка за новороденото бебе на 30-годишния Калоян Арсенов. Синът на бившата екоминистърка в кабинета \"Сакскобургготски\" и наборът му Йордан Златков, който пък е син на кримката Злати Златев-Златистия, бяха отведени вчера в столичното 4-то РПУ, където продължават да изясняват случая. Униформените заварили в заведението компания от петима мъже, сред които и Калоян Арсенов. Те разказали, че седнали да се почерпят за новороденото бебе на сина на бившата министърка. Справка на криминалистите обаче показала, че вчера не е било раждането на бебето, а миналия месец. Според очевидци младежите били видимо почерпени. Постолетът, с който била открита стрелбата, е боен \"Глок\", законно притежаван от 30-годишния Арсенов. Първоначално ченгетата помислили, че той е произвел изстрелите, но по-късно приятелят му Златистия младши признал, че той натиснал спусъка. Взети са натривки от ръцете и на двамата, за да се види дали синът на Долорес не е стрелял във въздуха. Калоян сключи брак с гаджето си Сара Кятовска преди година (ВИЖТЕ В ОЩЕ ПО ТЕМАТА).", "date": "2017.10.19", "title": "ИЗВЪНРЕДНО! Синът на Долорес Арсенова в ареста след пиянската стрелба в София - проверяват дали е ползвал бойно оръжие, за да празнува раждането на бебето си"}
{"url": "http://pik.bg/%D0%BF%D0%B5%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2-%D0%B1%D1%8A%D0%BB%D0%B2%D0%B0-%D0%B7%D0%BC%D0%B8%D0%B8-%D0%B8-%D0%B3%D1%83%D1%89%D0%B5%D1%80%D0%B8-%D1%81%D1%80%D0%B5%D1%89%D1%83-%D0%B2%D0%B0%D1%81-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B7%D0%B4%D1%80%D0%B0%D0%B2%D0%BD%D0%B0-%D0%BA%D0%B0%D1%80%D1%82%D0%B0-%D0%B1%D0%B8%D0%BB%D0%BE-%D1%8E%D1%80-news698550.html", "text": "Никъде няма една дума по същество дали е добра, лоша, крива Националната здравна карта. Решението на ВАС е една юридическа глупост. С всички заврънтулки по тази тема се дава възможност да продължи източването на НЗОК. Това каза в сутрешния блок на БТВ бившият здравен министър д-р Петър Москов. \"Целият стремеж за приближаване на здравните ни правила към европейските се блокира, защото няма държавност. За болниците няма пари, защото парите са концентрирани спрямо желанията на определени групировки, а не за нуждите на хората. Това пак се дължи на факта, че няма държавност. Всяка година се увеличават парите за здравеопазване, но те трябва да се изразходват правилно. Няма правила. Точно поради тази причина парите за консумативи за \"Пирогов\" са намалели с 2 млн. лева, а тези за частната болница в Монтана са се увеличили с 6 млн. лева. При една Национална здравна карта това няма как да се случи. Зад нейното отхвърляне стоят частни, мутренски и лобистки интереси, които искат да продължи безогледното разграбване на НЗОК. Говорим за едни 110 млн. лева годишно. Без Националната здравна карта всяка година ще продължат да се сключват договори с частни болници, които са с неясна инфраструктура, а парите за \"Пирогов\" ще намаляват. На карта е заложено здравето и живота на българските граждани\", категоричен беше Москов.", "date": "2017.10.19", "title": "Петър Москов бълва змии и гущери срещу ВАС! Решението за Националната здравна карта било юридическа глупост"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%BD%D1%81%D0%B1-%D0%BF%D0%BB%D0%B0%D0%BC%D0%B5%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81-%D0%B2%D0%B0%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0-%D1%81-news698526.html", "text": "Шефът на КНСБ и ръководството на синдиката отиват на крака при депутатите от ГЕРБ, за да изясняват параметрите за заплатите преди приемането на бюджета. Бистрят и премахването на надбавките за стаж. \"Минималната работна заплата трябва да бъде увеличавана всяка година с 60-70 лв. и имаме консенсус по този въпрос, защото сме с най-ниските заплати\", заяви след срещата Димитров. Той обяви, че утре ще се види с реални работодатели, а не с председатели на асоциации. \"Ще обсъдим какви са проблемите на бизнеса с хората, които са реални собствениците на големи компании, чуждестранни инвеститори\", разкри шефът на КНСБ. Той заяни, че синдикатите искат 960 млн. лв. повече в бюджета за следващата година за разходи за персонал. \"Коментирахме бюджета за следващата година и исканията на синдиката. Започнахме, че в размер на 960 млн. лв. са исканията им в повече за разходи за персонал. Има сектори, в които не виждаме в първоначалните анонси на финансовия министър да покриват като увеличение на заплатите. Или ги покриват в степен, която не е според очакванията на хората. За Агенцията за социално подпомагане, Агенция по заетостта, Главна инспекция по труда, работата с граждани – там искаме поне 10% увеличение за всички. Искаме да е ясно, че в много от домовете за социални грижи заплатите са съвсем ниски и там има мегдан за увеличение“, допълни той. Димитров уточни, че същото е в училищно и детско здравеопазване. „В секторите на културата също има какво да се направи още, в земеделието, в борба с градушките, имаме подробни наши предложения“, каза още Пламен Димитров. \"Бяха направени предложения за промени в Кодекса на труда. Най-важното е, че за 2016 г. спрямо 2017 г. - тогава 120 млн. лв. са били увеличенията за фонд работна заплата, сега в момента за 2018 г. ще бъдат 720 млн. лв.\", заяви след срещата на свой ред шефът на ПГ на ГЕРБ Цветан Цветанов. „Благодаря за този конструктивен разговор, който проведохме, както с колегите от нашата парламентарна група, така също и от ръководството на КНСБ. Впечатлен съм от това, че са направили съответния задълбочен анализ на управленската програма и тези 50 страници ще бъдат дадени на колегите във всичките ресорни комисии, за да могат да се запознаят и да оптимизираме дейността си“, обясни Цветан Цветанов.", "date": "2017.10.19", "title": "ИЗВЪНРЕДНО В ПИК TV! Шефът на КНСБ Пламен Димитров с важни новини за заплатите след среща с депутатите от ГЕРБ (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B8%D0%B7%D1%81%D0%BB%D1%83%D1%88%D0%B2%D0%B0%D1%82-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B5%D0%BC%D0%B8%D0%BB-%D0%BA%D0%B0%D1%80%D0%B0%D0%BD%D0%B8%D0%BA%D0%BE%D0%BB%D0%BE%D0%B2-%D0%B7%D0%B0-%D0%B1%D0%BE%D1%80%D0%B1%D0%B0%D1%82-news698643.html", "text": "Парламентарната комисия за наблюдение на приходните агенции и борбата са сивата икономика и контрабандата изслушва министъра на икономиката Емил Караниколов, председателя на Държавна агенция за метрологичен и технически надзор Петър Горновски и председателя на Комисия за защита на потребителите по следните теми Димитър Маргаритов за постигнати резултати, включително и при взаимодействие с други институции по отношение на противодействие и превенция в борбата с контрабандата и престъпления, свързани със сивата икономика. Депутатите обсъждат и законодателни предложения и промени от страна на Министерство на икономиката, свързани с дейностите в обхвата на Комисията.", "date": "2017.10.19", "title": "ИЗВЪНРЕДНО В ПИК TV! Депутатите изслушват икономическия министър Емил Караниколов за борбата с контрабандата (ОБНОВЕНА)"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BC%D0%BE%D0%BC%D1%87%D0%B8%D0%BB-%D0%BD%D0%B5%D0%BA%D0%BE%D0%B2-%D0%BE%D0%B1%D1%89%D0%BE-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE-%D0%BB%D0%BE%D0%B3%D0%BE-%D1%89%D0%B5-%D0%BF%D0%BE%D0%BC%D0%BE%D0%B3%D0%BD%D0%B5-%D0%BD%D0%B0-%D0%BF%D0%BB%D0%B0%D0%BD%D0%B8%D0%BD%D1%81%D0%BA%D0%B8%D1%82%D0%B5-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-news698622.html", "text": "пресофиса на евродепутата Близо 40% от територията на България може да се определи като планински региони, 20% от населението живее там. Приветствам и желанието на производителите от страни като Франция и Италия за изготвяне на доброволно общоевропейско лого за „планински продукт. Това коментира българският евродепутат Момчил Неков, по време на събитие, целящо обмяна на добри практики при защитата на планинските продукти, съобщиха от . Българският евродепутат е докладчик на своята политическа група в Европейския парламент относно земеделието в планинските региони. Преди близо месец Момчил Неков стартира експертна работна група „планински продукт“, чиято цел е подготовка на законодателство в България, въвеждащо условията и правилата по използването на термина за качество в България. „На тези хора и региони трябва да се даде по-добра видимост, защото производството в планината е по-трудоемко, климатичните условия са по-трудни, инфраструктурата е по-слабо развита. Въвеждане на термина за качество „планински продукт“ ще даде видимост на производителите“, допълни българският евродепутат. И у нас, и в Европа има злоупотреба с естествената връзка, която правят хората между планинските региони и продуктите, произвеждани в тях. Ясни правила кое може да се предлага като планински продукт ще помогнат в борбата с тези лоши практики. Целта на термина „планински продукт“ е да могат планинските производители също да имат видимост и присъствие на пазара, но с доста по-малко административна тежест отколкото се изисква за схемите с географските означения, например. Европейското законодателство с термина за качество се въвежда за пръв път през 2012 г. През 2014 година се предлагат по-точни насоки за прилагане. Законодателство към момента имат Италия и Румъния. Австрия и Франция също са съумели да предложат механизми. „България е една от държавите с най-много планини в Европейския съюз. Терминът за качество „планински продукт“ е инструмент в правилната посока. Радвам се, че и министър Румен Порожанов също приветства идеята“, коментира още Момчил Неков. Българският евродепутат представи работата на експертната работна група „Планински продукт“ по време на събитие организирано в белгийската столица. Домакин беше Асоциацията на планинските региони в Европа - Евромонтана. В събитието участваха гости и участници от 14 държави.", "date": "2017.10.19", "title": "Евродепутатът Момчил Неков: Общо европейско лого ще помогне на планинските производители"}
{"url": "http://pik.bg/1000-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%BF%D1%80%D0%B5%D0%B4-%D1%80%D0%B0%D0%B4%D0%B0%D1%82%D0%B0-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D0%B8%D1%81%D0%BA%D0%B0%D1%82-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D1%81%D0%BA%D0%B8%D1%8F-%D0%B8%D0%BC%D1%83%D0%BD%D0%B8%D1%82%D0%B5%D1%82-news698652.html", "text": "Около 1000 протестиращи са се събрали пред сградата на украинския парламент в Киев с искане да бъде приет закон за отмяна на депутатския имунитет, създаване на антикорупционен съд и промени в изборното законодателство, предаде ТАСС. Според украинското министерство на вътрешните работи \"пред сградата на Върховната рада има над 700 души\", но продължават да идват хора в очакване на разглеждането от депутатите на законопроект за отмяна на имунитета. Председателят на парламента Андрий Паруби заяви, че ще бъде създадена организация заседанието да може да бъде наблюдавано на екрани на площада, където са участниците в протестната акция. Значителна част от тях са със знамена на партия \"Баткившчина\", развяват се и флагове на партия \"Десен сектор\", отбелязва ТАСС. Стените на Върховната рада са обградени от кордон протестиращи с щитове, които са били отнети от бойците на националната гвардия, предаде БТА. Охраната на мястото осигуряват приблизително 3000 служители на силите за сигурност. Полицията заяви, че ситуацията е под контрол.", "date": "2017.10.19", "title": "1000 протестиращи пред Радата в Украйна искат отмяна на депутатския имунитет"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B2%D0%B7%D1%80%D0%B8%D0%B2%D0%B0-%D0%BA%D1%80%D0%B0%D0%B9-%D0%BA%D1%80%D0%B5%D0%BC%D0%B8%D0%BA%D0%BE%D0%B2%D1%86%D0%B8---%D0%B4%D0%B5%D1%82%D0%BE%D0%BD%D0%B0%D1%82%D0%BE%D1%80-%D0%B3%D1%80%D1%8A%D0%BC%D0%BD%D0%B0%D0%BB-%D0%B2-%D1%80%D1%8A%D1%86%D0%B5%D1%82%D0%B5-news698665.html", "text": "28-годишният мъж, който пострада при инцидент в района на завод \"Кремиковци\", е работил във фирма, занимаваща се с изкопни работи и взривове, научи ПИК. По първоначална информация тежкото произшествие е станало в края на работния процес, при прибирането на оборудването. Тогава в ръцете на работника е избухнал детонатор, който откъснал дланта на лявата му ръка. На място веднага е пристигнал екип на Спешна помощ, който откарал пострадалия в Окръжна болница. Там състоянието му е стабилизирано.", "date": "2017.10.19", "title": "ЕКСКЛУЗИВНО В ПИК! Първи подробности за взрива край Кремиковци - детонатор гръмнал в ръцете на млад работник"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B1%D1%81%D0%BF-%D0%BD%D0%B0-%D0%B1%D0%B0%D1%80%D0%B8%D0%BA%D0%B0%D0%B4%D0%B0%D1%82%D0%B0-%D0%B7%D0%B0-%D0%B1%D1%80%D0%B0%D0%B4%D1%8A%D1%80-%D0%B3%D0%B5%D0%B9%D1%82-%D1%82%D0%B0%D1%81%D0%BA%D0%BE-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D0%B1%D1%80%D0%B0%D0%BD%D0%B8-%D0%BA%D0%BE%D0%BB%D0%B5%D0%B3%D0%B0%D1%82%D0%B0-%D1%81%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D1%80%D0%B0%D0%B7%D0%BC-news698536.html", "text": "Таско Ерменков от БСП коментира пред БНТ корупцията и шуробаджанащината - двете теми, по които управляващи и опозиция се хванаха за гушите. \"Не може да пришиваме отговорност на депутат, назначен тази година. Георги Стоилов не носи отговорност за действията на брат си\", коментира депутатът червения \"Брадър гейт\", в епицентъра на който е колегата му Георги Стоилов. Неговият брат - Илия, беше арестуван в Русе за участие в организирана престъпна група. Говори се дори, че той е тарторът на бандата. \"Дарението от 400 лева, е минимално. Мисля, че не е повлияло на изборите в Русе\", допълни за вчерашното признание на партията за дарение от брата на Стоилов. \"Ние сме единствената партия\", друга няма, заяви Ерменков във връзка с поведената от БСП битка за прозрачност в политиката. \"Искаме партията да се обедини\", сподели още в студиото депутата от БСП.", "date": "2017.10.19", "title": "ГОРЕЩА ТЕМА! БСП на барикадата за \"Брадър гейт\"! Таско Ерменков брани колегата си Стоилов, размечта се за обединение в партията"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BB%D0%B5%D0%BA%D0%B0%D1%80-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BB-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%BA%D0%B0-7-%D0%B3%D0%BE%D0%B4%D0%B8%D0%BD%D0%B8-news698646.html", "text": "Олимпийската шампионка с отбора по гимнастика на САЩ от Игрите в Лондон през 2012 г. Маккeйла Мароуни, разкри, че е била изнасилвана от лекаря на тима. Тя направи това шокиращо разкритие в личния си профил в \"Туитър\". Гимнастичката, която в момента е на 21 години, разказва, че в продължение на 7 години е била сексуално малтретирана от д-р Лари Насър. Всичко започнало по време на лагер на националния тим в Тексас, когато Мароуни била само на 13 години. \"Бях насилвана от д-р Лари Насър, докторът на женския национален отбор по гимнастика на САЩ и олимпийския отбор. Д-р Насар ми казваше, че получавам \"необходими медицински процедури, които практикува от 30 години\". Започна, когато бях на 13 години по време на един от първите ми тренировъчни лагери в Тексас и не свърши, докато не приключих кариерата си. Бях \"лекувана\", когато и където на този мъж му се откриеше възможност. Случи се и в Лондон, преди с отбора да спечелим златните медали, случи се и преди да спечеля среброто. Най-страшната нощ се случи, когато бях на 15. Летях цял ден и нощ с отбора до Токио. Той ми даде приспивателно за полета, а следващото нещо, което помня, бе как бях с него в хотелска стая и получавах \"лечение\". Мислех си, че ще умра\", пише тя. Мароуни добавя, че за разкритията си е вдъхновена от избухналия в Холивуд скандал с продуцента Харви Уайнстийн, който беше обвинен от редица актриси, че ги е малтретирал сексуално. \"Възможно ли е да сложим край на този тип насилие? Възможно ли е жертвите да говорят открито за това, без да застрашават кариерите си и мечтите си? Надявам се. Мълчанието ни даваше сила на грешните хора твърде дълго и е време отново да си я вземем. И, помнете, никога не е твърде късно да говориш\", завършва изявлението си Мароуни. Лари Насър близо 30 години беше част от националния отбор на САЩ. Той беше в делегациите по време на 3 издания на олимпийските игри, пише Дир.бг. В момента срещу него са повдигнати 22 обвинения за престъпно сексуално поведение от първа степен и може да получи доживотен затвор.", "date": "2017.10.19", "title": "ШОКИРАЩО! Лекар изнасилвал олимпийска шампионка 7 години"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%B8%D0%B2%D1%88%D0%B8%D1%8F%D1%82-%D0%B4%D0%B5%D0%BF%D1%83%D1%82%D0%B0%D1%82-%D0%BC%D0%B0%D1%80%D1%82%D0%B8%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B1%D1%81%D0%BF-%D1%81%D0%BD%D0%B8%D0%BC%D0%BA%D0%B0-news698686.html", "text": "Бившият депутат от Реформаторския блок Мартин Димитров написа остроумен коментар по повод заявлението на БСП, че партията ще върне 450-те лева, които арестуваният брат на Георги Стоилов дарил за предизборната кампания. \"Арестуваният дарил на БСП 450 лева, те сега щели да ги връщат. Като са почнали да връщат се сещам за едни 4 млрд лева за \"Цанков камък\" и \"Белене\"...\", написа Димитров.", "date": "2017.10.19", "title": "ПЪРВО В ПИК! Бившият депутат Мартин Димитров изби рибата с коментар за БСП (СНИМКА)"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D0%BD%D1%81%D0%B1-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B0%D1%82-%D1%81%D1%8A%D1%81-100-%D0%BB%D0%B5%D0%B2%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B8%D0%BA-news698688.html", "text": "Ще протестираме за по-високи заплати. Това заяви пред БНТ председателят на КНСБ Пламен Димитров на въпрос за обявения национален протест от синдикатите, насрочен за 27 октомври. \"Заплатите все още са най-ниските в Европейския съюз. 20 млрд. лв е печалбата, която НСИ отчете за бизнеса през изминалата година. Бизнесът е извадил пари, от тези пари 25% могат да се дадат за заплати. Това ще рече около 100-120 лева повече за всеки работник. Изработили сме си тези пари\", коментира той. \"Радвам се, че и премиерът вече говори за увеличаване на заплатите\", каза още Пламен Димитров. \"70% от българите получавaт доход под средната работна заплата за страната. Няма алтернатива на увеличаването на заплатите. Радвам се, че все повече бизнесмени и политици го разбират\", отсече президентът на КНСБ.", "date": "2017.10.19", "title": "Президентът на КНСБ: Заплатите могат да се увеличат със 100 лева на работник"}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%86%D0%B8%D1%81%D1%82%D0%B5%D1%80%D0%BD%D0%B0-%D0%BF%D0%B0%D0%B4%D0%BD%D0%B0-%D0%B2-%D0%B4%D1%83%D0%BD%D0%B0%D0%B2-%D1%80%D1%83%D0%BC%D1%8A%D0%BD%D1%86%D0%B8%D1%82%D0%B5-%D0%B2-%D1%83%D0%B6%D0%B0%D1%81-%D1%81%D0%BD%D0%B8%D0%BC%D0%BA%D0%B0-news698697.html", "text": "Истиски екшън се е разиграл днес в р. Дунав край Силистра, съобщават читатели на ПИК. От ферибота пада цистерна превозваща гориво на фирмата \"Полисан\". По думите на нашите читатели, незнайно защо шофьорът е бил вътре, и като по чудо е успял да се спаси и да излезе от камиона. \"Беше като на филм, направо изпаднахме в шок като се случи. Камиона явно не е бил обезопасен, как така ще падне цяла цистерна\", пишат очевидци на случката. Цистерната обаче е отнесена от водите към Румъния, където нашите съседи били в ужас, че може да стане екологична катастрофа. Според наши източници произхода на горивото не ясен, но румънците вдигнали страхотен скандал. Течността от цистерната се източвала по безопасен начин, а утре се очаквало да бъде извадена.", "date": "2017.10.19", "title": "СИГНАЛ ДО ПИК! Българска цистерна падна в Дунав, румънците в ужас (СНИМКА)"}
{"url": "http://pik.bg/%D0%B4%D0%B2%D0%B5-%D1%84%D0%B8%D1%80%D0%BC%D0%B8-%D0%BE%D0%B1%D0%B6%D0%B0%D0%BB%D0%B2%D0%B0%D1%82-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB-%D0%BD%D0%B0-%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-news698696.html", "text": "МРРБ. Две от шестте фирми, участници в тръжната процедура за избор на изпълнител на тол системата у нас са подали жалби. Това съобщи министърът на регионалното развитие и благоустройството Николай Нанков по време на изслушване от депутати в Народното събрание, съобщиха от пресцентъра на Министърът коментира, че след запознаване с жалбите, държавата ще пледира за бързо произнасяне на институциите и компетентните органи, най-вече Комисията за защита на конкуренцията и за да се избегне ново забавяне на процедурата, ще бъде поискано предварително изпълнение на договора с фирмата – изпълнител. „Знаем, какъв риск поемаме, но нямаме нито ден за губене“, беше категоричен регионалният министър и допълни, че за пет месеца нещата по тол системата са придвижени почти до необратим край, а екипът е готов да направи всичко необходимо да изпълни поетия ангажимент от следващата година системата да бъде въведена. Министърът обясни още, че с част от приходите от тол такси ще се финансира доизграждането на автомагистрала „Хемус“ след 2020-та година. „При това за довършването на последните 50 километра от аутобана разходите могат да бъдат редуцирани до не повече от 500 млн.лв.“, подчерта още Нанков. По време на изслушването от депутати регионалният министър заяви, че е създадена необходимата организация по готовността и поддържането на републиканските пътища през зимния сезон и Агенция „Пътна инфраструктура“ е в пълна координация с останалите институции, отговорни за обезпечаването на безопасността на републиканската пътна мрежа. По думите му близо 3 хиляди снегопочистващи машини са в готовност във всички области на страната.", "date": "2017.10.19", "title": "Две фирми обжалват избора на изпълнител на тол системата"}
{"url": "http://pik.bg/%D0%B7%D0%BB%D0%B0%D1%82%D0%BA%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D1%82%D0%B0%D0%B9%D0%BD%D0%B0%D1%82%D0%B0-%D1%81%D0%B8-%D0%B5%D1%82%D0%BE-%D0%BA%D0%B0%D0%BA-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%BE%D1%84%D0%BE%D1%80%D0%BC%D0%B8-%D1%81%D0%B5%D0%BA%D1%81%D0%B8-%D1%82%D1%8F%D0%BB%D0%BE-news698644.html", "text": "Плеймейтката Златка Димитрова роди преди година сина си Мирослав, но към днешна дата е по-слаба от преди. Само за няколко месеца бургазлийката не само, че стопи качените килограми, но и оформи тяло на фитнес модел. Освен с усърдни тренировки във фитнеса, Злати постигна това и с хранителен режим. Диетата си тя сподели в своята страница във \"Фейсбук\", като посъветва всички желаещи да я спазят, да пият и много вода. мюсли и всички видове семена с кисело мляко или вода, плодове и т. н вид - яйца, бадем краставици/домат авокадо месо малко (суджук, шунка) банан, малко бадем или протеинов шейк. въглехидрат, може и без месо банан, малко бадем или протеинов шейк салата+месо или морски дарове салата+риба !!!!!! 2-3 л вода, без алкохол, газирано, сладко, тестяно, мазно! Да не се сменят храните, за да свикне организма с тях и така ще ги усвоява по-лесно и няма да се трупа!", "date": "2017.10.19", "title": "Златка Димитрова разкри тайната си! Ето как плеймейтката оформи секси тяло"}
{"url": "http://pik.bg/%D1%83%D1%87%D0%B5%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B0%D0%BB%D0%BA%D0%BE%D1%85%D0%BE%D0%BB%D1%8A%D1%82-%D1%80%D0%B0%D0%B7%D0%B2%D1%8A%D1%80%D0%B7%D0%B2%D0%B0-%D1%87%D1%83%D0%B6%D0%B4%D0%B8%D1%82%D0%B5-%D0%B5%D0%B7%D0%B8%D1%86%D0%B8-news698606.html", "text": "Изпиването само на една халба бира помага на хората да се избавят от притесненията си и по-уверено да говорят чуждия език, който са научили, установи изследване, цитирано от в.\"Дейли мирър\". Проучването било дело на екипи от университетите в Ливърпул, Маастрихт и лондонския \"Кингс колидж\", предава БТА. Те тествали въздействието на малки дози алкохол върху езиковите способности на 50 немскоговорящи студенти, следващи в холандски университет. Холандският бил втори език за тях и те го били усвоили неотдавна. На участниците в експеримента били предлагани или ниски дози алкохол или безалкохолни напитки, след което трябвало да говорят на холандски в продължение на няколко минути. Оказало се, че алкохолът \"развързва\" езиците им. В малки дози той влияел положително върху паметта им, върху концентрацията и ги карал да преодолеят неудобството при допускане на грешки. Мозъчните изпълнителни функции са много важни при упражняването на език, който не ни е майчин, изтъкват учените. Пилите алкохол по време на тестовете се оказали и с по-добро произношение от останалите.", "date": "2017.10.19", "title": "Учени разкриха: Алкохолът развързва чуждите езици "}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B1%D1%83%D1%80%D0%B3%D0%B0%D1%81-%D1%88%D0%BE%D1%84%D1%8C%D0%BE%D1%80-%D0%BE%D1%82%D0%BA%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BD%D0%B0-%D0%BE%D0%B6%D0%B8%D0%B2%D0%B5%D0%BD%D0%BE-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%B8-%D0%B8%D0%B7%D0%B1%D1%8F%D0%B3%D0%B0-news698639.html", "text": "Шофьор на Пежо 407 стреля по мен и автомобила ми, след това отпраши за \"Меден рудник\". Това заяви пред Бургас24.бг бургазлията Николай Нанков. Младият мъж се надява случаят да стигне до колкото се може повече хора и да се намерят очевидци, които да потвърдят думите му. Екшънът се разиграва около 15:30 часа на 17-и октомври след кръговото на \"Трапезица\", малко преди моста \"Владимир Павлов\". Николай твърди, че е подал сигнал в полицията, но до момента няма предприети действия. \"С нищо не съм предизвикал агресията на този човек. На два пъти ми сече пътя, аз си свалих стъклото и го попитах защо го прави. Тогава той се наведе, изкара пистолета и стреля по дясното ми стъкло 4-5 пъти. Ако има свидетели на случилото се, нека се свържат с мен, анонимността им е повече от гарантирана\", заяви Нанков.", "date": "2017.10.19", "title": "ЕКШЪН В БУРГАС! Шофьор откри стрелба на оживено кръстовище и избяга"}
{"url": "http://pik.bg/%D1%80%D0%BE%D0%BC%D0%B8-%D0%BE%D1%82-%D0%BE%D1%80%D0%BB%D0%B0%D0%BD%D0%B4%D0%BE%D0%B2%D1%86%D0%B8-%D0%BD%D1%8F%D0%BC%D0%B0-%D0%B4%D0%B0-%D1%85%D0%BE%D0%B4%D0%B8%D0%BC-%D0%B2-%D0%BE%D0%B1%D1%89%D0%B5%D0%B6%D0%B8%D1%82%D0%B8%D0%B5-%D0%B2-%D0%B3%D0%B5%D1%82%D0%BE%D1%82%D0%BE-%D1%81%D0%BC%D0%B5-%D1%81%D1%82%D0%BE-%D0%BF%D1%8A%D1%82%D0%B8-%D0%BF%D0%BE-%D0%B4%D0%BE%D0%B1%D1%80%D0%B5-news698553.html", "text": "Никой нищо не ни е предложил. Цяла нощ на открито сме изкарали с шест деца. Дойдоха свалиха електромери, всичко. Какво ще правим не знам. Децата няма да ги пускам на училище. Това каза пред камерата на БТВ мъж от ромското гето в \"Орландовци\". Там започна акция по събаряне на незаконни постройки. \"Кметът си седи на топло, ние с децата навън на студа. Предложиха ни общежития в \"Красна поляна\", но то не стават за живеене. Хлебарки, стоножки, мухъл. Тук в гетото сме си сто пъти по-добре. Как да пуснем децата на детска и училище? Видяха условията в общежитията и изпаднаха в шок. Казаха, че няма да ходят на училище. Няма да мръднем от тук докато не дойде кметът да ни осигури нормални къщи. Ще си стоим тук и ще си издигнем нови къщи с каквото можем\", категорични бяха други роми от \"Орландовци\".", "date": "2017.10.19", "title": "Роми от \"Орландовци\": Няма да ходим в общежитие, в гетото сме сто пъти по-добре"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B8-%D1%8E%D0%BB%D0%B8%D1%8F%D0%BD%D0%B0-%D0%B4%D0%B5%D0%BB%D1%8F%D1%82-%D0%B8%D0%BC%D0%BE%D1%82%D0%B8-%D0%B8-%D1%81%D0%BC%D0%B5%D1%82%D0%BA%D0%B8-%D0%B7%D0%B0-30-%D0%BC%D0%BB%D0%BD-%D0%BB%D0%B2---%D0%BC%D0%BB%D0%B0%D0%B4%D0%B0%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-news698281.html", "text": "Росен Плевнелиев най-сетне се осмели да каже истината, която първо „Ретро” съобщи още преди две години – бившият президент се развежда. Почти от началото на своя мандат той остана без съпругата си Юлияна Плевнелиева. Своенравната сътрудничка на обвиняемия олигарх Иво Прокопиев не е виждана дори и на метър от бившия президент от началото на пребиваването му на „Дондуков”2. А след края на мандата му, както и съобщихме, официално двамата са подали документите за развод. Оскандаленият Плевнелиев е помолил Юлияна за една последна услуга след развива в отношенията им - да не предизвикват шум с развод, докато е държавен глава. Вече почти година откакто напусна „Дондуков“ 2, той е спокоен за имиджа си и това, че вече няма на кого да навреди с личните си драми. Оказва се обаче, че те тепърва започват. Юлияна била решена на всичко да запази апетитните имоти, които притежават заедно с Росен Плевнелиев. В отплата на нейната лоялност през всички години на неговото президентстване. Въпреки че нито веднъж не се появи на публично място, Юлияна се скри в ъгъла и не се показа нито веднъж. Сега обаче е решила да си върне всичко, поне в материален аспект, и да не наруши с нищо лайфстайла си на баровка. След като документите вече са готови и развод ще има по взаимно съгласие, Плевнелиева поискала всички апетитни имоти, без апартамента от 200 квадрата, който президентът получи от държавата. Общата сума само на имотите на Плевнелиев била над 10 млн. лв. Двойно повече той имал в банкови сметки и различни инвестиционни книжа. За Юлияна ще остане прекрасният палат в Халкидики, където децата обожавали да ходят. Той е с уникална гледка към Бяло море и към горите на Атон. Местните гърци твърдят, че само незастроен парцел там струва най-малко милион евро. Колко е броил президентът за това бижу, не се знае. Юлиана все още обмисляла дали да не остави на Плевнелиев къщата в Черноморец, въпреки че и този имот е доста апетитен и струва стотици хиляди левове. Къщата се намира буквално на скалите край Черноморец, като има басейн и барбекю в двора, а гледката към морето е спираща дъха. Освен това до нея достига асфалтов път около три километра, който се използва само от собствениците на имота. Плевнелиева единствено се притеснявала да задържи имота, за да няма бъдещи проблеми, тъй като не била сигурна дали е много законен строежът на скалите над морския бряг, който е държавна собственост. Слуховете носят, че имотът не е закупен легитимно. Освен това той е разположен на първа линия, а парите, които е броил Росен Плевнелиев, отново са внушителни като сума. Имотът, от който със сигурност обаче нямало да се откаже Юлияна, е този в полите на Витоша. Там семейството разполага с луксозна вила, в квартал единствено за отбрани люде, наречен „Резиденшъл парк”. За него Плевнелиев се е бръкнал с около половин милион в евро. И това са само част от облагите, които щяла да прибере след края на брака с десетина години по-възрастния от нея Росен Плевнелиев бившата му секретарка. Още преди да стане министър на регионалното развитие в правителството на Бойко Борисов, той пазарува имоти на килограм. В далечната 1999 г. се сдобива с няколко собствености на централни столични улици. Има апартамент от над сто квадрата и две ателиета. Според запознати по това време бъдещият държавен глава къта в банковите си сметки дванадесет милиона лева. В с. Баня пък семейство Плевнелиеви са изкупили стотици декари земя. Те са пазарували и в планинския курорт Банско, където имат апартаментен комплекс „Тамплиер”. И списъкът не свършва само с това. Правителството подари на Росен Плевнелиев офис за извършване на обществена дейност. Помещението е от 192 кв. м и се намира на столичния бул. \"Цариградско шосе” 111ж. Въпросният имот му се полага по закон, както е било давано и на другите президенти на България, точно затова и Плевнелиева нямала никакъв апетит към него, дори не искала и да знае за него. Сградата, в която са разположени отдели на НАП и структурите на Икономически и социален съвет, не била по вкуса й. Според близки до Плевнелиев причината неговата съпруга да поиска толкова яростно подялба на имотите е, че не знае дали след развода той няма да се ожени за трети път. Бракът му с Юлияна е втори, а нищо чудно да опита и трети път за щастие, което би застрашило благосъстоянието на нейните деца. Първият брак на Плевнелиев е с ученическата му любов Вероника през 1990 г., когато той се връща в Благоевград. Според запознати със семейната сага двамата слагат край на брака си, защото Вероника така и не успява да роди деца на Плевнелиев. За сметка на това заместилата я в брачното ложе Юлияна за отрицателно време го дарява с трима синове, като най-големият Филип почина преди години от рядко заболяване. Освен красива и млада, Юлияна се оказва и идеалната партия за неговата кариера, тъй като го вкарва трайно в кръга „Капитал“ чрез приятелството си с Галя Прокопиева. Зад тази смяна се крие и една от последните загадки около Плевнелиев. Първата и втората му жена на практика се оказват негови съдружници. Юлияна фигурира в плетеницата с малтийските офшорки, наред с Огнян Донев, Иво Прокопиев, Иван Тодорофф и т.н. Вероника пък се подвизава в кипърската схема. Сега обаче Юлияна е решила да излезе от сделките и офшорките на Плевнелиев, да си вземе апетитните имоти и половината от банковите му сметки и да си живее спокойно. Тя не искала и да чува за плановете му в политиката. Плевнелиев съвсем не бил приключил с тази част от живота си и смятал да вземе дейно участие в европредседателството на България.", "date": "2017.10.19", "title": "САМО В ПИК И \"РЕТРО\"! Плевнелиев и Юлияна делят имоти и сметки за 30 млн. лв. - младата съпруга поискала всички апетитни палати на фамилията в Гърция и България"}
{"url": "http://pik.bg/%D0%BA%D0%B8%D1%82%D0%B0%D0%B9%D1%86%D0%B8-%D1%81%D1%82%D1%80%D0%BE%D1%8F%D1%82-%D0%BA%D0%B0%D1%81%D0%BA%D0%B0%D0%B4%D0%B0-%D0%B2%D1%8A%D1%87%D0%B0-news698599.html", "text": "Областният управител на Пловдив Здравко Димитров е домакин на третата среща на областните управители по линия на Инициативата за сътрудничество между страните от Централна и Източна Европа и Китай 16+1. Форумът се провежда в грандхотел \"Пловдив\" под мотото \" Пловдив- най-древният град по пътя на коприната\". На него присъстват представители от най-високо ниво от 7 китайски провинции, представитили на страните от ЦЕИ , 17 български областни управители, зам-министърът на външните работи Георги Георгиев, ректори на университети и дипломати. Предстои създаването на логистичен хъб за електнонна тъговия в района на Пловдив, заяви Здравко Димитров при откриване на срещата. Губернаторът посочи, че Пловдив е символ за успешно сътрудничество в рамките на инициативата \"\"16+1\". Той приветства гостите с\" добре дошли\"  в най-стария жив град в Европа. И изтъкна новите възможности за сътрудничество по време на Европейска столица на културата през 2019, съобщава \"Марица\". Кметът Иван Тотев подчерта, че форумът не случайно се провежда в Пловдив, където от 20 години, се развива най-сериозното икономическа формация в България- Тракия икономическа зона и подчерта, че възможностите за инвестиции в района, особено китайски , са големи. \"България е пример за успешен мост между Европа и Азия и предстои изграждането на още пет икономически зони, от които три в Южна България\", заяви зам.-министърът на външните работи Георг Георгиев. Надежди за активиране на връзките в рамките на инициативата \"16+1\" изрази посланикът на Китай Н.П. Джан Хайджоу. Той подчерта, че конгресът на управляващата партия в Китай ще постави начало на  отваряне на страната към международно сътрудничество. Китаистът Кръстьо Белев - директор на представителство \" Българо-китайска асоциация за бизнес развитие\" заяви пред журналисти, че известна китайска авиокомпания проявява интерес към летище \"Пловдив\". Има заявен интерес от страна на Китай и към водоснабдяването на Пловдив. Китай разполага с технологии, които биха позволили да се осъществи проекта \"Въча\". Международният форум е под егидата на областния управител Здравко Димитров. \"16+1\" е инициатива на правителството на Китай с цел  да поощри сътрудничеството между Китай и шестнадесетте страни от Централна и Източна Европа (ЦИЕ): Албания, Босна и Херцеговина, България, Хърватия, Чешката република, Естония, Унгария, Латвия, Литва, Черна гора, Полша, Румъния, Сърбия, Словакия, Словения и Република Македония. Основните теми, по които работят правителствата на тези държави, са  в областта на инвестициите, транспорта, финансите, науката, образованието и културата.", "date": "2017.10.19", "title": "Китайци строят каскада \"Въча\""}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D0%B7%D0%B0%D0%B1%D0%BB%D1%83%D0%B4%D0%B0---%D0%B1%D0%BE%D0%B9-%D1%85-%D0%BA%D0%BE%D0%B1%D1%80%D0%B0%D1%82%D0%B0-%D0%B8-%D0%B4%D0%B6%D0%BE%D1%88%D1%83%D0%B0-news698659.html", "text": "Мачът между Кобрата Пулев и Антъни Джошуа в Уелс няма да се състои. Кубрат е контузен, а шумът около проваления двубой отеква с огромна сила. Претендент ли е Пулев, не е ли претендент - вече? Кога ще защитава Джошуа отново титлата на Международната боксова федерация? Бой между Кобрата и Антъни може въобще да няма! А това обаче - не е задължително да е лоша новина за българския спорт. Фактите: Пулев остава сред лидерите на Международната боксова федерация. Предстоят му навярно още няколко мача, след завръщането на ринга, и евентуален бой за титла. Ей Джей е настоящ шампион и има среща насрочена за 28 октомври. След това се очакват защити и на другите му колани и много възможно мачове за обединяване на пояси. Няма как да има гаранция, че Кубрат Пулев ще бъде с високо вдигнати ръце, след завръщането си на ринга от контузия. Още по-труден се очертава пътят на Джошуа в категорията. Почти всички в бокса очакват бой между него и Дионтей Уайлдър. За справка Дионтей е със \"скромните\" 38 победи от 38 мача, а 37 от триумфите му идват след нокаут! Уайлдър е тотално доминираща сила в срещите си досега. Мач между Кобрата и Антъни Джошуа е възможно да има! Но да се твърди, че ще се състои със 100 процента точност, звучи изключително подценяващо другите асове в свръхтежка категория. Нито Пулев, нито непобеденият Ей Джей са застраховани от загуби на ринга. Дали и двамата ще задържат успешните си серии и ще се срещнат след година или две помежду си? Дали за Кубрат Пулев няма да е още по-добре да се изправи срещу друг в битка за титла? Времето ще покаже, към момента бой между двамата е абсолютна тема \"Х\".", "date": "2017.10.19", "title": "Тотална заблуда - бой \"Х\"!? Кобрата и Джошуа..."}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%80%D0%B0%D0%B7%D0%B2%D1%80%D0%B0%D1%82-%D0%B2%D0%BA%D0%B0%D1%80%D0%B0%D1%85%D0%B0-%D1%81%D1%82%D1%80%D0%B8%D0%BF%D1%82%D0%B8%D0%B7%D1%8C%D0%BE%D1%80%D0%BA%D0%B8-%D0%B2-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B3%D0%BE%D0%BB%D0%B8-%D0%BC%D1%8A%D0%B6%D0%B5-%D0%B8-%D0%B6%D0%B5%D0%BD%D0%B8-%D1%81%D0%B5-%D1%82%D1%8A%D1%80%D0%BA%D0%B0%D1%82-%D0%B2-%D0%BF%D1%80-news698707.html", "text": "Кумовете Джулиана Гани и Даниел Златков поискаха от Биг Брадър да вкара в Къщата танцьори и танцьорки за моминско и ергенско парти. Първа бе ощастливена компанията на Петканов. Нахлуха 3 полуголи стриптийзьорки, които дадоха всичко от себе си. По време на най-сюблимните моменти в скута на Петканов се озова не едно, а две момичета. Кадри със съдържание, подходящо за след полунощ, бяха излъчени преди броени минути в праймпайма на Нова телевизия в името на рейтинга на \"ВИП Брадър\". Като част от седмичната им мисия Даниел Петканов и Александра Богданска бяха венчани от Биг Брадър, като Лудия репортер дори подари на манекенката пръстен с 27 диаманта. Въпреки, че всичко това е игра, двамата влюбени искат риалити-бракът им да продължи и след края на формата. Те обявиха дори, че са готови да сключат истински граждански брак в Къщата. \"Няма да намеря по-добър и не искам и да търся. Искам това да продължи и след края на предаването да сме семейство Петканови\", отсече Богданска. При вида на гостенките, жененият кум Даниел Златков изведнъж забрави за съпругата си и се впусна в неприлични танци с едно от момичетата. Дори я опипа на воля. Шеф Петров също наблажи с \"агнешки\" кълки. \"Дани, ти много брутално се раздаваше! Много сексуални изглеждаше, прекали даже\", констатира Джулиана за изявите на Златков със стриптийзьорките.", "date": "2017.10.19", "title": "ПЪЛЕН РАЗВРАТ! Вкараха стриптизьорки в Къщата на \"ВИП Брадър\"! Голи мъже и жени се търкат в праймтайма на Нова (СНИМКИ 18+)"}
