{"url": "http://pik.bg/%D0%BC%D0%B0%D1%8F-%D0%B8%D0%BB%D0%B8%D0%B5%D0%B2%D0%B0-%D0%B7%D0%B0%D0%BA%D1%80%D0%B8-%D0%B2%D0%B8%D1%81-2-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%B3%D0%BB%D0%B0%D0%B2%D0%BD%D0%B8%D1%8F-%D1%81%D0%B5-%D0%B3%D0%BE%D1%82%D0%B2%D0%B8-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5-%D1%81%D1%82%D1%80%D0%B0%D0%BD%D0%B0%D1%82%D0%B0-news736723.html", "text": "Тотална ликвидация на наследството от ВИС-2 е реализирала вдовицата на Георги Илиев-Главния Мая Илиева, пише HotArena. Бившата манекенка поголовно закрива или преобразува фирмите, наследени от покойния й съпруг. Близки до Мая твърдят, че схемата е част от план за напускане на страната. Твърди се, че вдовицата има намерение да се установи в Париж, а зимните месеци да прекарва в тузарското си имение в Доминикана. Вдъхновение за промяната й дал новият й приятел. Илиева и мистериозният й любовник вече няколко пъти бяха засичани от папараци да си разменят милувки в центъра на София, пише столичен ежедневник. Подробности за връзката им не знаят дори хора от обкръжението на Илиева. Според актуалните клюки новият мъж до Мая е руснак, наследник на влиятелен генерал от КГБ. Дали това е вярно или е поредната градска легенда остава загадка. Според хора от подземния свят Илиева подготвя оттеглянето си от две години. Като първа стъпка тя започна с подялба на богатството останало от ВИС-2, с роднините на Васил и Георги Илиеви. Докато урежда имотните въпроси, самата тя се сдобила с просторен апартамент в Париж. Сподели:", "date": "2018.03.21", "title": "Мая Илиева закри ВИС-2! Вдовицата на Главния се готви да напусне страната"}
{"url": "http://pik.bg/%D0%BB%D1%8E%D0%B1%D0%BE%D0%B2%D0%BD%D0%B0-%D1%81%D0%B0%D0%B3%D0%B0-%D0%BF%D0%BE%D0%BC%D0%BD%D0%B8%D1%82%D0%B5-%D0%BB%D0%B8-%D1%82%D0%B0%D0%B7%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D0%B4%D0%B2%D0%BE%D0%B9%D0%BA%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%B8%D0%B6%D1%82%D0%B5-%D0%B4%D0%BD%D0%B5%D1%81-%D1%83%D1%87%D0%B5%D0%BD%D0%B8%D1%87%D0%BA%D0%B0%D1%82%D0%B0-%D0%B2%D0%B5%D1%80%D0%B4%D0%B6%D0%B8%D0%BD%D0%B8%D1%8F-%D0%B8-news736760.html", "text": "След като преди повече от година стана известна историята на пловдивската ученичка Верджиния и бизнесмена Николай Костов, сайтът Трафик отново напомня за тях и разкрива дали тяхната любов все още съществува. Е… те вече са официално сгодени, още по-влюбени и продължават да шокират с интимността си. Единственото различно в момента е, че Верджиния е сменила цвета на косата си и от червенокоска е станала блондинка. Двамата влюбени непрестанно показват любовта си и сякаш връзката им е станала по-силна и от преди. Двамата редовно публикуват снимки, на които са заедно,  в личните си профили във Фейсбук, а на последната бизнесмена Николай Костов дори държи в ръцете си малко дете. Дали те обмислят и такава стъпка в живота си, можем само да гадаем… На други кадри се вижда, че скандалната двойка обича да пътешества из различни краища на България. Верджиния и Николай не са пропуснали да се снимкат и на моста на „влюбените” на Гребната база в Пловдив, където фотоса е допълнен с текст „Обичам те, бебе!”. Почти няма пост във Фейсбук, на който двамата да не показват открито любовта си, да се целуват страстно и да се държат така, сякаш разликата във възрастта им е нещо напълно нормално. Припомняме, че Когато се запознават, тя е едва на 14 години, а той – на 59. Не се притеснява да се снима с нея, независимо от обвиненията в педофилия. Дава на момичето да пуши и да пие, то спира постепенно да ходи и на училище. В 7-ми клас искат да я изключат от училище заради непрестанните изцепки. Хваната е да идва пияна на училище и да пуши по коридорите. Самата Верджиния твърди, че се запознава с Николай в момент на семейни проблеми, когато нямала никакви средства. Той започнал да й помага финансово, а тя постепенно се привързала към него. Сподели:", "date": "2018.03.21", "title": "ЛЮБОВНА САГА! Помните ли тази скандална двойка от Пловдив? Вижте днес ученичката Верджиния и бизнесмена Николай (СНИМКИ)"}
{"url": "http://pik.bg/in-memoriam-%D1%81%D0%B0%D0%BC%D0%BE%D1%83%D0%B1%D0%B8-%D1%81%D0%B5-%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0-%D1%85%D0%BE%D0%BA%D0%B5%D1%8F-news736759.html", "text": "Известният съветски хокеист Юрий Шаталов се е самоубил, съобщи телеграм-каналът \"Маш\". Кончината на знаменития спортист бе потвърдена и от пресслужбата на клуба \"Легендите на хокея\". \"Днес, 20 март, на 72-годишна възраст ни напусна Юрий Григориевич Шаталов. Клубът \"Легендите на хокея\" изразява своите съболезнования на роднините и близките на Юрий Григориевич във връзка с неописуемата загуба\", се казва в съобщението. Шаталов е сложил край на живота си заради тежко заболяване. \"След като заради болестта му отказаха краката, той загуби смисъла на живота си. Прощално писмо Юрий Григориевич не е оставил\", се казва в публикацията на \"Маш\". За своята спортна кариера Шаталов в състава на националния отбор на СССР става световен шампион, участва в Суперсерията срещу Канада през 1972 г. и Серията през 1974 г. На клубно ниво играе за ЦСКА и \"Крила на съветите\", в шампионата на СССР играе 441 мача и забива в тях 32 шайби. Шаталов е двукратен шампион на страната, три пъти е извоювал Купата на СССР и веднъж е печелил с отбора си Купата на европейските шампиони. Сподели:", "date": "2018.03.21", "title": "IN MEMORIAM! Самоуби се легенда на хокея "}
{"url": "http://pik.bg/%D0%BF%D0%B5%D1%82%D0%BA%D0%B0%D0%BD%D0%BE%D0%B2%D0%B8-%D0%BF%D0%BE%D0%B4%D0%BA%D0%B0%D1%80%D0%B0%D1%85%D0%B0-%D0%B2%D0%BE%D0%B5%D0%BD%D0%B5%D0%BD-%D0%B4%D0%B6%D0%B8%D0%BF-%D1%81%D0%BD%D0%B8%D0%BC%D0%BA%D0%B0-news736665.html", "text": "Даниел Петканов се сдоби с нова движима собственост. След като се уреди със съпруга - манекенката Александра Богданска, и къща в луксозния комплекс \"Делта Хил\" край пернишкото село Кладница, сега Лудия репортер стана собственик и на нов джип \"Wrangler Unlimited\". Мощното возило е в тъмно зелен цвят, в каквито обикновено са военните джипове. \"Имаме нов член в семейството, дайте идея как да го кръстим!\", написа Даниел Петканов в профила си във \"Фейсбук\". Сред най-оригиналните предложения бяха Петканомобил и Петканглер. Джипът е оборудван с изключителни детайли, включително брандирани текстилни седалки. Когато е зад волана, Петканов може да управлява возилото с гласови команди. Чрез гласа си може да избира радиостанциите и да осъществя телефонни разговори. \"Uconnect\" навигационната система осигурява подобрена GPS навигация и въвеждане на желаната дестинация чрез гласова команда. Лудия репортер си купил джипа най-вече, за да бръмчи с него на офроуд из горите край кладнишкото си имение. Сподели:", "date": "2018.03.21", "title": "Петканови подкараха военен джип (СНИМКА)"}
{"url": "http://pik.bg/10-%D0%BB%D0%BE%D1%88%D0%B8-%D0%BD%D0%B0%D0%B2%D0%B8%D0%BA%D0%B0-%D0%BF%D1%80%D0%B8-%D1%87%D0%B8%D1%81%D1%82%D0%B5%D0%BD%D0%B5-%D0%BA%D0%BE%D0%B8%D1%82%D0%BE-%D0%B5-%D0%BA%D1%80%D0%B0%D0%B9%D0%BD%D0%BE-%D0%B2%D1%80%D0%B5%D0%BC%D0%B5-%D0%B4%D0%B0-%D0%BF%D1%80%D0%B5%D1%83%D1%81%D1%82%D0%B0%D0%BD%D0%BE%D0%B2%D0%B8%D1%82%D0%B5-news736716.html", "text": "Повечето от нас търсят всевъзможни начини да направят чистенето по-бързо и по-лесно. Дори и да не ви се вярва, понякога някои \"хитринки\" всъщност го правят по-трудоемко. Несъзнателно всички развиваме и някои лоши навици, които възпрепятстват по-ефективното и експресно приключване на домашните задължения. Ето 10 от тях, които да преустановите незабавно: Влагата в банята е един от най-големите врагове, както на мебелите, така и на аксесоарите - като кърпи, завеси и т.н. Един от най-лошите навици е да оставяте завесите събрани или мокрите кърпи на купчина, непосредствено след като сте се къпали. Разтваряйки завесите на душа след всяка употреба, те ще изсъхнат по-бързо и ще предотвратите появата на плесен по тях. Като простирате мокрите кърпи ще можете да ги използвате повече от веднъж и ще спестите пускането на пералня. Мнозина считат, че ако малко количество от даден продукт чисти добре, то двойно повече от същия препарат ще свърши повече работа за по-малко време. Това обаче е една голяма заблуда. Използването на прекалено много почистващ препарат действително е по-вероятно да причини повече вреда, отколкото полза. Ако излишъкът от почистващ продукт не се изплакне напълно, той се превръща в магнит за замърсявания и бактерии. Освен това губите време и пари за предозирания продукт и водата, за да го изплакнете. Ето защо трябва да четете указанията и винаги да използвате препоръчителното количество или дори малко по-малко. Как можете да очаквате ефективни резултати, когато използвате мръсни почистващи уреди? Ако пералнята ви мирише, вследствие на бактериите, които са се образуват в остатъци от препарата, дрехите ви също ще имат неприятна миризма, дори и след пране. Ако торбичката на та или филтърът са пълни, тя няма да смуче добре. Един мръсен моп или гъба разнасят повече мръсотия и бактерии вместо да ги съберат. Ето защо не забравяйте да отделяте време за , като ги изпразните напълно или измиете с топла вода и дезинфектант. Дезинфекциращите кърпи за еднократна употреба са чудесни за бързо почистване на мивката в банята. Но това малко парче хартия едва ли съдържа достатъчно препарат, за да почисти цялата баня. Докато стигнете до тоалетната чиния, дезинфекционните качества са изчезнали и вие просто разпространявате бактерии от едната повърхност върху друга. За да бъде ефективна, кърпата трябва да съдържа достатъчно дезинфекцираща влага, така че . За цялостно почистване използвайте няколко кърпички или чиста кърпа и достатъчно дезинфекционен и воден разтвор. Трупането на мръсни чинии в мивката е идеалният начин за размножаване на бактерии и нежелани насекоми. Установете нови правила в дома си и вместо в мивката нареждайте съдовете в миялната или просто ги измивайте преди да се натрупат. рекарвате ли половината от определеното време за чистене, в търсене на правилните почистващи средства и инструменти? Това е лош навик, който лесно може да загърбите. Съберете всички необходимите почистващи препарати за определена част от дома и ги съхранявайте в близост до нея. Така няма да ги обърквате и необходимото винаги ще ви е под ръка. Случвало ли ви се е да чистите едно и също място, само защото продуктът не е подействал или е оставил следи? Вероятно проблемът е, че не сте прочели предварително указанията. Повечето почистващи препарати не работят незабавно и се нуждаят от малко време, за да могат съставките да разтворят мръсотията, така че тя лесно да може да се избърше или изплакне. Дори и останалата част от спалнята да е чиста и подредена, неоправеното легло я кара да изглежда разхвърляна. Просто подреждайте леглото си всяка сутрин, за да насърчите запазването на реда останалата част от стаята, а и в цялата къща. Спестете си малко усилия, като избършете събралата се прах, преди да пуснете прахосмукачката. Стаята трябва да се чисти отгоре надолу, така че прахът да падне на пода, за да бъде пометен или събран от прахосмукачката. Отлагането на почистването и чакането до последния момент, е един от най-трудните навици, които трябва прекъснете. Но ако вие и вашето семейство правите по нещо малко всеки ден, като да измиете съдовете, пуснете пералня и изчистите една или две стаи, почистването на цялата къща след това няма да бъде толкова трудоемко занимание. Лесен начин да започнете да нарушавате тези навици е като избирате по един или два от посочените и да ги променяте всяка седмица. Скоро домът ви ще бъде по-подреден и то без особени усилия, а вие ще имате повече свободно време, в което да се отдадете на нещата, които обичате! източник: Розали.ком Сподели:", "date": "2018.03.21", "title": "10 лоши навика при чистене, които е крайно време да преустановите"}
{"url": "http://pik.bg/%D0%BC%D1%8A%D0%B6-%D0%BF%D0%BE%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D0%BE%D0%B6%D0%B5%D0%BD%D0%B8-%D0%B7%D0%B0-%D0%BB%D0%B0%D0%BF%D1%82%D0%BE%D0%BF%D0%B0-%D1%81%D0%B8-%D0%BD%D0%BE-%D0%BD%D0%B5-%D1%83%D1%81%D0%BF%D1%8F---%D0%BA%D0%BE%D0%BC%D0%BF%D1%8E%D1%82%D1%8A%D1%80%D1%8A%D1%82-%D0%BC%D1%83-%D0%B1%D0%B8%D0%BB-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%B5%D0%BD-news736770.html", "text": "Федерален съд в щата Юта забрани на американски ветеран, протестиращ срещу гей браковете, да се венчае със своя лаптоп, съобщава телевизия Фокс 13. Съдията Дейвид Нъфър не допусна като законен иска на Крис Севиър, желаещ да се ожени за своя \"Макбук\", пълен с порнография. Ищецът се обърна към съда, защото били нарушени неговите човешки права.на Севиър твърди, ще щом гейовете имат право на еднополови бракове, никой не може да му обясни защо той пък да не се венчае за 15-годишния си лаптоп, към когото хранел истинско сексуално привличане и любов. В иска си Севиър даде за пример двама други жители на щата Юта, които желаели легално да сключат многоженски бракове, съобщава БТА. Ищецът даде на съд губернатора на щата Юта, главния прокурор и окръжния секретар, които му попречили да узакони отношенията си с компютъра. Съдията обоснова отказа да даде ход на иска на Севиър, тъй като истинското му намерение не било наистина да се ожени за ноутбука си, колкото да се противопостави на легализацията на гей браковете в САЩ, което било вече решено законодателно от отделните федерални парламенти. Генералният прокурор на щата от своя страна с ирония отбеляза , че той не дал своето разрешение за брака, тъй като любимият лаптоп на ищеца бил едва 15-годишен и съответно се оказал непълнолетен. Сподели:", "date": "2018.03.21", "title": "Мъж поиска да се ожени за лаптопа си, но не успя - компютърът му бил... непълнолетен "}
{"url": "http://pik.bg/love-story-%D0%B3%D0%BE%D0%B4%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D1%80%D1%83%D1%81%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D1%85-%D0%B3%D0%BE%D0%BB%D1%8F%D0%BC%D0%B0-%D0%BA%D1%80%D0%B0%D1%87%D0%BA%D0%B0-%D0%BE%D0%B1%D0%B8%D1%87%D0%B0%D0%BC-%D1%82%D0%B5-%D0%BB%D1%8E%D0%B1%D0%BE%D0%B2-%D0%BD%D0%BE%D0%B2%D0%B8-%D1%81%D0%BD%D0%B8%D0%BC%D0%BA%D0%B0-news736528.html", "text": "След емоцията, която изживя на сцената на \"Като две капки вода\" и последвалия купон в \"Клуб 33\" за годежа му със Златка Райкова, ММА-боецът Георги Валентинов се отчете с публикация върху стената на годеницата си във \"Фейсбук\". \"Снощи (понеделник - б.р.) направих голяма крачка и се сгодих за човека, който за 5 години ми доказа, че е най-добрият ми приятел на първо място и след това, че е половинката, която ще ме допълва занапред! Обичам те,любов! Благодаря на всички, които ме подкрепих\", написа боецът. Валентинов предложи брак на плеймейтката след изпълнението й на хита на Мадона \"Като девица\". Сподели:", "date": "2018.03.21", "title": "LOVE STORY! Годеникът на Русата Златка: Направих голяма крачка! Обичам те, любов! (НОВИ СНИМКА)"}
{"url": "http://pik.bg/%D1%81%D0%BB%D0%B5%D0%B4%D1%80%D0%BE%D0%B4%D0%B8%D0%BB%D0%BD%D0%B0-%D0%B4%D0%B5%D0%BF%D1%80%D0%B5%D1%81%D0%B8%D1%8F-%D1%82%D1%80%D0%B5%D1%81%D0%B5-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-news736771.html", "text": "Следродилна депресия тормози фолк певицата ДесиСлава, разкриват нейни близки. Изпълнителката на \"Бели нощи\" почти не излизала от къщи, не спяла нощем заради коликите на бебето и се самосъжавявала заради натрупаните килограми по време на бременността. Покрай стреса около малкия Борис, Деси Слава нонстоп се тъпчела с нездравословна храна и така качила още 5 килограма върху и без това наедрялото си тегло. Изпълнителката имала силни притеснения, че повече никога няма да се върне на сцената заради занемарения си външен вид. Сподели:", "date": "2018.03.21", "title": "Следродилна депресия тресе Деси Слава"}
{"url": "http://pik.bg/%D1%87%D0%B0%D1%82-%D0%BF%D0%BE-%D1%85%D0%B0%D0%BB%D0%B0%D1%82-%D1%81%D0%BB%D0%B0%D0%B1-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D1%86%D0%B8%D1%86%D0%B8%D1%82%D0%B5-%D0%BD%D0%B0-%D0%B4%D0%B5%D0%B1%D0%BE%D1%80%D0%B0-%D1%81%D0%BD%D0%B8%D0%BC%D0%BA%D0%B0-news736782.html", "text": "Певицата Дебора нe cпиpa дa пpoвoĸиpa феновете си с доста разголена визия, при това в късните часове. Tя смело излaгa нa пoĸaз пpивлeĸaтeлните си форми, но не среща очаквания ефект. Изпълнителката се пробва да осъществи лайф чат със своите почитатели във \"Фейсбук\", но интересът към разговор с нея не бе голям, въпреки че бе облечена в разтворен халат и щедро показваше цици. Дебора отново повтори, че вече се е излекувала от алкохолната зависимост и готви ново парче. Въпреки подканите към феновете й да й задават въпроси, те се ограничиха само с коментари за сексапила й, затова тя се опитваше да запълни неловките паузи с разкази за пътуването си в Германия и плановете си за нова прическа. Сподели:", "date": "2018.03.21", "title": "ЧАТ ПО ХАЛАТ! Слаб интерес към циците на Дебора (СНИМКА)"}
{"url": "http://pik.bg/%D0%BD%D0%B0%D1%81%D0%BA%D0%BE-%D0%BC%D0%B5%D1%81%D0%B5%D1%87%D0%BA%D0%BE%D0%B2-%D0%BF%D1%80%D0%BE%D0%B4%D1%83%D1%86%D0%B8%D1%80%D0%B0-%D0%BE%D0%BD%D0%BB%D0%B0%D0%B9%D0%BD-%D1%80%D0%B8%D0%B0%D0%BB%D0%B8%D1%82%D0%B8-%D0%B7%D0%B0-%D1%82%D0%B0%D0%BD%D1%86%D1%8C%D0%BE%D1%80%D0%B8-%D0%B2%D0%B8%D0%B4%D0%B5%D0%BE-news736780.html", "text": "Професионалният танцьор Атанас Месечков стартира свой онлайн проект в търсене на следващата звезда на дансинга. От позицията на продуцент и водещ, Наско, познат на по-паметливите зрители от \"Денсинг Старс\" и \"Биг Брадър\", вече излъчи първите два епизод на своето риалити шоу \"Dance like a star\". С участие в шоуто се разписват денс ентусиасти, измежду които солови артисти, професионални двойки и цели танцови формации, а кастинга за предаването Месечков съчета с работата си по филма \"Привличане\". За продукцията той обедини сили с Яна Маринова, а резултатът от репетициите им за пореден път превърна актрисата в богиня на дансинга на големия екран. Според регламента на \"Dance like a star\", класирането на участниците ще бъде сумарно от оценките на журито, в което влиза и друга известна хореографка - Кремена Илиева, както и на публиката, която гласува чрез \"Фейсбук\"-страницата https://www.facebook.com/BULGARIABESTDANCE/. Същинският финал и награждаването на победителите, ще се проведат точно след месец - на 21 април в столична зала, а до тогава ще се излъчат и останалите 6 епизода от шоуто. Пропусналите своя шанс за участие в първия сезон, могат да се явят на вече стартиралите кастинги за второто издание. То ще започне да се излъчва през септември, пише \"Монитор\". Сподели:", "date": "2018.03.21", "title": "Наско Месечков продуцира онлайн риалити за танцьори (ВИДЕО)"}
{"url": "http://pik.bg/%D1%82%D0%B0%D0%B9%D0%BD%D0%B0%D1%82%D0%B0-%D0%BF%D0%B0%D0%B4%D0%BD%D0%B0-%D0%B2%D0%B8%D0%B6%D1%82%D0%B5-%D1%82%D0%B5%D0%B7%D0%B8-%D0%BD%D1%8F%D0%BA%D0%BE%D0%BB%D0%BA%D0%BE-%D0%BF%D0%BE%D0%BB%D0%B5%D0%B7%D0%BD%D0%B8-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D0%B4%D0%BE%D0%B1%D1%8A%D1%80-%D0%BC%D0%B5%D1%82%D0%B0%D0%B1%D0%BE%D0%BB%D0%B8%D0%B7%D1%8A%D0%BC-news736717.html", "text": "Имате слаба приятелка, която може да изяде огромно количество сладкиш и да не наддаде нито грам? А на вас всичко ви се лепи въпреки строгите ограничения в храненето. Може би имате проблеми с метаболизма. Колкото повече килограми трупаме,толкова по-бавен е метаболизмът, колкото по-малко упражнения правим,толкова по-малко калории изразходваме. Невъзможно е за някого със слаб метаболизъм да се бори с излишните килограми единствено като намалява приема на калории. Доказано е, че организмът ни реагира на енергийния недостиг, като започва да натрупва мастни депа. Диетата сама по себе си трябва да намали тези запаси. Това става трудно, затова е важно да се запази добрата обмяна на веществата. Драстичното лишаване от храна не дава желания резултат. Организмът възприема гладуването като нещо нормално, остатъчният ви метаболизъм намалява и не сваляте килограми. Количеството калории, които трябва да приема всеки човек, варира в зависимост от теглото, възрастта и степента на активност. То не трябва да пада под 5016 килоджаула на ден. Този метод регулира кръвната захар и предпазва от импулсивното ядене. Закуската поддържа нивото на метаболизма след нощта, през която не приемате храна. Когато не закусвате, организмът страда и произвежда кортизол, хормон, който в прекалено голямо количество стимулира възпроизводството на глюкоза, която в крайна сметка се превръща в запас от мазнина. Енергията, която се произвежда, за да се преработят протеините в организма, е много повече, отколкото за въглехидратите. Така че яденето на тестени храни, боб и леща може да ни помогне да изразходваме допълнително от 627 до 836 килоджаула на ден. Има много начини да повишите нивото на енергията във вашия организъм, но д-р Шомон препоръчва следното: “Пийте зелен чай, който ви помага да изгаряте калории, докато се храните, приемайте есенциални мастни киселини, коензим Q10 или конюнгирана линолова киселина”. Правете различни тренировки два или три пъти седмично, защото половин килограм мускулна маса изгаря девет пъти повече килоджаули, отколкото половин килограм мазнина. Редовни тренировки на хладно място, за да накарате тялото да повиши температурата си - може да подобри и нивото на метаболизъм до 8%. Или казано по друг начин, ще изгорите допълнително 418 килоджаула само докато дишате. Изследователката Лиан Редман твърди, че ако правите упражнения две седмици преди месечния си цикъл, можете да свалите до 30% повече мазнини, отколкото обикновено. Качеството на тренировките е по-добро, защото нивото на някои хормони е по-високо в този период. Необходимото количество е поне 2 литра на ден (за активно спортуващите и повече). Дехидратацията прави метаболизма ви неефективен, намалява температурата на тялото и то започва да се запасява с повече мазнини. Щитовидната жлеза е много важна за метаболизма, така че трябва да бъде здрава. Яжте храни, богати на йод (сьомга, водорасли или риба тон) и на витамини В, С и Е, ниацин и цинк (съдържат се в кафявия ориз, пуешкото месо, агнешкото, авокадото и цитрусовите плодове). Пиперливите чушлета могат да повдигнат нивото на метаболизма. Те помагат на организма да произвежда повече адреналин, който ускорява процеса на изгаряне на мазнините. източник: Розали.ком Сподели:", "date": "2018.03.21", "title": "ТАЙНАТА ПАДНА! Вижте тези няколко полезни съвета за добър метаболизъм"}
{"url": "http://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%BD%D0%B0-%D0%BB%D0%B5%D0%BF%D0%B0-%D0%B1%D1%80%D0%B5%D0%BD%D0%B0-%D0%BD%D0%B5-%D0%BD%D0%BE%D1%81%D0%B5%D1%82%D0%B5-%D1%87%D0%B0%D0%B4%D1%8A%D1%80%D0%B8-%D0%BB%D0%B0%D0%B7%D0%B5%D1%80%D0%B8-%D0%B8-%D0%BF%D0%B8%D1%80%D0%B0%D1%82%D0%BA%D0%B8-%D0%B2-news736783.html", "text": "Остават два дни до дългоочаквания концерт на сръбската мегазвезда Лепа Брена у нас на 23 март в \"Арена Армеец\". Броени часове делят родните фенове на любимката на Балканите от всички изненади, които самата тя обеща и които ще станат факт съвсем скоро. Шоуто на певицата стартира с премиера на документалния филм за живота и кариерата на звездата, след което ще започне концертът, като участие в него ще вземе и синът на Брена - Стефан Живойнович. Непосредствено преди да влязат в залата, гостите на грандиозния спектакъл ще получат като подарък новия албум на Лепа Брена срещу предоставен билет на входа при чекиране. Дискът \"Zar je vazno dal se peva ili pjeva\" няма да се продава у нас, само присъстващите на концерта ще имат възможността да се сдобият с него. Организаторите на концерта от МОКО напомнят, че лица до 18 години ще се допускат на събитието с придружител и 2 броя попълнена декларация! Пълнолетен придружител е всеки родител, настойник или трето лице, полагащо грижи за детето, притежаващ редовен билет. Всеки придружител на малолетни или непълнолетни лица под 18-годишна възраст трябва да носи попълнена и подписана в два екземпляра декларация, която може да бъде изтеглена от сайта на \"Ивентим\". Забранено ще бъде влизането в залата с храни и напитки, видео камери и фотоапарати, аудио записващи устройства, оръжие, всякакви остри и опасни предмети като ножове, чадъри и т.н., стъклени бутилки, преносимо лазерно оборудване, както и пиротехнически средства. Внасянето на алкохол, опиати и наркотични вещества на територията на \"Арена Армеец\" е забранено! Посетители с неадекватно поведение няма да бъдат допускани и няма да им бъде възвърната стойността на билета. Сподели:", "date": "2018.03.21", "title": "НЕВИЖДАНИ МЕРКИ ЗА СИГУРНОСТ на концерта на Лепа Брена! Не носете чадъри, лазери и пиратки в \"Арена Армеец\""}
{"url": "http://pik.bg/%D0%BE%D1%82%D1%81%D1%82%D1%80%D0%B0%D0%BD%D0%B8%D1%85%D0%B0-%D0%BE%D1%82-%D0%BF%D0%BE%D1%81%D1%82%D0%B0-%D1%81%D0%B5%D0%BB%D1%81%D0%BA%D0%B8-%D0%BA%D0%BC%D0%B5%D1%82-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D1%85%D0%BE%D1%80%D0%B0-news736733.html", "text": "Кметът на село Буковец в община Брусарци Димитър Петров е отстранен от поста си заради влязла в сила присъда срещу него за трафик на хора, съобщиха от общината в Брусарци. През септември 2015 година Димитър Петров бил задържан от гранични полицаи на километър от българо-сръбската граница във видинско при опит да прехвърли 35 мигранти от арабски произход в Сърбия. Мигрантите били натоварени в два микробуса и три леки коли, като Петров шофирал един от микробусите, предаде БТА. Срещу него и останалите четирима шофьори започнало разследване, но междувременно през октомври 2015 година Димитър Петров спечелил кметските избори в село Буковец и започнал да управлява. В началота на 2017 година Районният съд във Видин осъдил Димитър Петров на година лишаване от свобода и глоба от 1000 лева, но той обжалвал пред Окръжния съд. Присъдата била намалена на 8 месеца условно с тригодишен изпитателен срок, като основен аргумент за това бил фактът, че по това време Петров бил безработен. От общината в Брусарци уточниха, че в село Буковец е назначен кметски наместник, тъй като селото е под 350 жители и според новия изборен кодекс там не се налага избор на кмет. Сподели:", "date": "2018.03.21", "title": "Отстраниха от поста селски кмет заради присъда за трафик на хора"}
{"url": "http://pik.bg/%D0%B3%D1%80%D0%B8%D0%BD%D0%B3%D0%BE-%D0%BD%D0%B0%D0%BF%D0%B8%D1%80%D0%B0-%D0%B7%D0%B0-%D0%B1%D1%80%D0%B0%D0%BA-%D1%81%D1%8A%D1%81-%D1%81%D0%BE%D1%84%D0%BA%D0%B0-%D0%BE%D1%82-%D0%BA%D0%B8%D0%BB%D0%B8%D1%8F%D1%82%D0%B0-news736732.html", "text": "\"Гринго иска да се оженим, щом излезе от затвора\", сподели Софи Маринова. Ромската перла с нетърпение очаква момента, в който любимият й ще напусне зандана. Но е доста лаконична относно плановете за брак на двамата. \"Като се чухме последно, каза, че щом излезе, иска да се оженим веднага. Напира много за брак. Казах му, че първо трябва да го пуснат и тогава ще го мислим\", разкрива ромската перла. Изпълнителката не прави трагедии от факта, че е на последно място в класацията на журито. В последния лайф тя събра най-нисък вот, но не е разочарована от това. \"Надживяла съм ги тези неща. Не съм в \"Капките\" за победата. Много се забавлявам, а това е най-важното. Всички в предаването са много свежи\", разкрива още ромската перла. Софи ще е поставена на сериозно изпитание другата седмица, когато ще трябва да играе Шер. \"Продуцентите си правят майтап с мен. Все ми се падат песни на английски, а моят не е на ниво. Вече свикнах, добре, че е Лоренцо\", казва още певицата. \"Много искам да ми се падне Фики или Азис. Там ще ги разбия\", със смях казва изпълнителката. Сподели:", "date": "2018.03.21", "title": "Гринго напира за брак със Софка от килията"}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BA%D0%BB%D0%B0%D1%81%D0%B8%D1%87%D0%B5%D1%81%D0%BA%D0%B0-%D0%BC%D1%83%D0%B7%D0%B8%D0%BA%D0%B0-%D0%B2-%D0%BA%D0%B0%D1%82%D0%B0%D1%80-%D0%BA%D0%B0%D0%BC%D0%B4%D0%B6%D0%B0%D0%BB%D0%BE%D0%B2-%D0%B4%D0%B8%D1%80%D0%B8%D0%B6%D0%B8%D1%80%D0%B0-%D1%82%D0%BE%D0%BA%D0%B0%D1%82%D0%B0-%D0%B2-%D0%B4%D0%BE%D1%85%D0%B0-news736804.html", "text": "Маестро Камджалов ще дирижира Токата на Димитър Ненов в Дома на операта в Доха. За първи път българска класическа музика ще срещне публиката от арабския полуостров. Поканата за концерт на маестрото е дошла от посланика на Катар у нас, като събитието  е посветено на Деня на Европа, който ще се чества на 30 март в арабската държава. Токата бе представена у нас в средата на декември по време на представянето на ораторията \"Коледа\" от GENESIS ORCHESTRA и Музикална лаборатория за човека, създадени от визионера, както го нарече немската критика, Йордан Камджалов. В изявата съвместно с филхармонията на катарската столица, са включени произведения на Лист, Сметана, Вагнер, Стравински и още образци на световната класика. Културната, посланическа мисия на Маестрото ще продължи и в следващите му международни изяви, както и с новите творчески експерименти у нас.  До края на годината се очаква и новозаписания диск от световната премиера на Лиса Джерард в Симфония 3 на Хенрих Гурецки „Скръбни песни“, която се състоя в София преди дни, както и документален филм за проекта, който зрители и критика единодушно обявиха за най-екстремния творчески експеримент на музикалната, класическа сцена и творческо постижение за което дълго ще се говори. Сподели:", "date": "2018.03.21", "title": "За първи път българска класическа музика в Катар: Камджалов дирижира Токата в Доха"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BC%D0%B0%D0%B3%D0%BD%D0%B5%D0%B7%D0%B8%D1%8F%D1%82-%D1%81%D0%B5-%D0%B1%D0%BE%D1%80%D0%B8-%D1%81-%D0%B4%D0%B5%D0%BF%D1%80%D0%B5%D1%81%D0%B8%D1%8F%D1%82%D0%B0-news736693.html", "text": "Обикновената добавка магнезий, която се продава в аптеките без рецепта, е сигурен и ефективен начин да се облекчи лека до умерена форма на депресия, твърди ново изследване, пише сп. \"Обекти\", цитирайки Psy Blog. Минералът вече бе свързан и с по-ниски нива на възпаление и подобряване на депресивни състояния. Но сега контролирани клинични тестове, проведени на случаен принцип, установиха, че ефектите на магнезиевия хлорид са значително по-силни в положителното повлияване на депресията в сравнение с “ефектите” на плацебо медикаменти. За целите на изследването екипът от учени е подбрал за участници 126 души с леко до умерено депресивно разстройство. На тях са били давани 248 милиграма магнезиев хлорид всеки ден в продължение на 6 седмици. След само две седмици някои от положителните ефекти на минерала са били ясно видими за учените. А след изтичане на периода от 6 седмици онези участници, които са взимали магнезий, са демонстрирали ясни и клинично значими подобрения в състоянието си. Приемането на добавката не е било свързано с никакви странични проблеми и не са били регистрирани никакви разлики във влиянието му при различните полове, при хората от различни възрастови групи, при онези, които вече са взимали антидепресанти и онези, които не са. Повече от половината от участниците са продължили да взимат магнезий и след като е приключило изследването. “Това е първото клинично изследване на случаен принцип за влиянието на магнезия върху страдащи от депресивно разстройство и ние сме изключително окуражени от резултатите, получени по време на тестовете”, коментира Емили Тарълтън, която е била водещия учен от екипа. Според нея следващата стъпка е да се проведе още по-мащабно изследване, за да се повторят резултатите. Сподели:", "date": "2018.03.21", "title": "ВАЖНО! Магнезият се бори с депресията"}
{"url": "http://pik.bg/%D0%BB%D1%83%D0%B4-%D0%B5%D0%BA%D1%88%D1%8A%D0%BD-%D0%B0%D0%BD%D1%82%D0%B8%D0%BC%D0%B0%D1%84%D0%B8%D0%BE%D1%82%D0%B8-%D0%BE%D1%82-%D0%B3%D0%B4%D0%B1%D0%BE%D0%BF-%D1%81%D0%B5-%D0%B1%D0%B8%D1%85%D0%B0-%D0%B7%D0%B0%D1%80%D0%B0%D0%B4%D0%B8-%D1%84%D0%B0%D1%82%D0%B0%D0%BB%D0%BD%D0%B0-%D0%BA%D0%BE%D0%BB%D0%B5%D0%B6%D0%BA%D0%B0-news736802.html", "text": "Двама служители на ГДБОП са се сбили за колежка пред сградата на службата. Инцидентът е станал вчера, съобщава \"Новини.бг\". Мъжете са служители от сектор \"Контратероризъм\". Единият е бивш любим на фаталната колежка, а другият е настоящ. Тя работила като разследващ полицай. Опонентите решили публично да решат проблем помежду си. Те започнали да си разменят юмруци на съседния паркинг. Други служители излезли да ги разтървават. Постовият и групата за задържане също се включили в разтърваването на двамата. Служителката, която двамата не могат да разделят, не стояла безучастно, а се обадила на началника на нападателя в опит да го усмири. Инцидентът се е случил в обедната почивка и двамата не са били пияни. Оказва се, че дознателката е започнала авантюра с колега, който е женен и с дете. Преди това е живеела с друг свой колега. Тя има и голям син. Днес е имало извънредно заседание на ръководството на службата заради позорната сцена. На него е било решено двамата да бъдат наказани с преместване в други служби. Сподели:", "date": "2018.03.21", "title": "ЛУД ЕКШЪН! Антимафиоти от ГДБОП се биха заради фатална колежка "}
{"url": "http://pik.bg/%D1%81%D0%BA%D0%BE%D1%80%D0%BE%D1%82%D0%B5%D1%87%D0%B5%D0%BD-%D0%BA%D1%80%D0%B0%D0%B9-%D0%BF%D1%8A%D1%80%D0%B2%D0%B8%D1%8F%D1%82-%D0%BF%D1%83%D0%B1%D0%BB%D0%B8%D1%87%D0%B5%D0%BD-%D0%B4%D0%BE%D0%BC-%D1%81%D1%8A%D1%81-%D1%81%D0%B5%D0%BA%D1%81-%D0%BA%D1%83%D0%BA%D0%BB%D0%B8-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B5-%D0%BF%D1%80%D0%B5%D0%B4-%D0%B7%D0%B0%D1%82%D0%B2%D0%B0%D1%80%D1%8F%D0%BD%D0%B5-news736659.html", "text": "Първият френски публичен дом със секс кукли в Париж е застрашен от затваряне, след като ядосани критици определиха мястото като \"унизително\" и подхранващо фантазии за изнасилване, пише в. \"Дейли мейл\". Градските съветници трябва да решат бъдещето на \"Ексдолс\", който отвори врати в сърцето на френската столица в края на януари, на събрание до края на седмицата. Намиращият се в апартамент бизнес със секс кукли официално е регистриран като игрален център. Но критиците спорят, че това всъщност е публичен дом, какъвто е незаконно да притежаваш или да ръководиш във Франция. Клиентите плащат по 89 евро на час, за да прекарат време с една от трите силиконови секс кукли - Ким, Лили и София, всички произведени в Китай. Цената на една от тях е няколко хиляди евро. На разположение имат три стаи. Желаещите да посетят мястото получават точния адрес, едва след като си запазят сеанс и платят за него онлайн. Собственикът Жоакен Луски каза, че \"Ексдолс\" привлича предимно мъже, въпреки че се е случвало и да идват и двойки. Той твърди, че съседите не знаят за естеството на неговия бизнес и че куклите не са унизителни за жените. Някои от неговите противници са от френската комунистическа партия и парижката феминистка организация. Те настояват, че преживяванията с насилие над куклите могат да подбудят и подобни действия срещу истински жени и дори срещу деца, заради малките размери на секс играчките с женски форми. Сподели:", "date": "2018.03.21", "title": "СКОРОТЕЧЕН КРАЙ! Първият публичен дом със секс кукли във Франция е пред затваряне"}
{"url": "http://pik.bg/%D0%BE%D0%BF%D0%B0%D1%81%D0%B5%D0%BD-%D0%BF%D1%80%D0%BE%D0%B1%D0%B8%D0%B2-%D0%B7%D0%B0-15-%D0%B8%D0%BD%D0%B0-%D0%BC%D0%B8%D0%BD%D1%83%D1%82%D0%B8-%D0%B2%D0%B8%D1%80%D1%82%D1%83%D0%BE%D0%B7%D0%B8-%D0%B2-%D0%BD%D0%B5%D1%82%D0%B0-%D1%81%D0%B5-%D0%B4%D0%BE%D0%BA%D0%BE%D0%BF%D0%B0%D1%85%D0%B0-%D0%B4%D0%BE-%D0%B5%D0%B3%D0%BD-%D1%82%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B3%D0%BB%D0%B0%D0%B2%D0%BD%D0%B8%D1%8F-news736799.html", "text": "За около 15 минути виртоузни компютърни спецове се докопаха до ЕГН-тата и здравния статус на премиера Бойко Борисов, вътрешния министър Валентин Радев и главния прокурор Сотир Цацаров, предаде Би Ти Ви, чиито репортери са участвали в тестването на сигурността на системите. По думите на експерт, може да се злоупотреби с паспортни данни, с ЕГН-та и с всякакви данни за личността. Личните ни данни, оказва се, не са само лични. Разследване на медията показва колко незащитена е информацията за единния граждански номер (ЕГН) на всеки българин – той може да бъде разкрит за броени минути, ако търсещият го знае само името и рождената дата на лицето, до чиито лични данни иска да стигне. Информация за здравния ни статус, както и други лични данни, също се оказват незащитени. А законът не се нарушава. „Ако се знае и регионът на раждане, това опростява нещата. Ако не се знае, обемът на проверката е по-голям. Това е по възможностите на човек с образование от 10-и клас“, казва човекът, който успява да докаже, че личните ни данни са уязвими. Той не показва лицето си, защото отговаря за компютърните системи на държавни структури, сочи разследването на телевизията. Генерирането на валидни ЕГН-та става с проста математическа формула, която е публична. Готови калкулатори има и в интернет. Така, без много усилия, репортерите се сдобиват с ЕГН-тата и здравния статус на вътрешния министър Валентин Радев и на главния прокурор Сотир Цацаров. За не повече от 15-ина минути екипът на Би Ти Ви успява да се сдобие и с единния граждански номер на министър-председателя Бойко Борисов. На този етап и тримата не са изразили позицията си по казуса, въпреки че са поканени за коментар. \"Незащитено ЕГН може да доведе до куп проблеми, измами, злоупотреби и дори шпионаж\", категоричен е експертът по киберсигурност Константин Веселинов. \"Някой „може да се и представи за вас. Която и да е услуга мога да я потребя от ваше име. Мога да направя, че вие не сте си платили данъците. Или напротив“, обяснява той. Нещо повече, с налични ЕГН и три имена, хакер лесно би могъл да се сдобие и с номера на личната карта. „Може да бъдете изнудван, може да се разбере, че страдате от нещо, да видя, че вашето ЕГН изкача в еди-коя си болница, ако тя не си защитила добре данните“, казва Веселинов. От Комисията за защита на личните данни отчитат пробива като празнота в системата и реагират мигновено. „С решение от днешна дата ние сме задължили всички администратори на лични данни да предприемат необходимите технически мерки, така че ЕГН-то да не бъде единственият идентификатор, който дава достъп до тези данни“, отчете Веселин Целков, и.д. председател на Комисията. В края на миналата година обаче нашият герой е подал същия сигнал, в който дори е публикувал ЕГН-то на председателя на комисията. Тогава реакция от там не е имало. „Ние сме реагирали и не сме се забавили, става въпрос, че преценката не е била достатъчно пълна“, обясни Целков. След няколко месеца в сила влиза общият европейски регламент за защита на личните данни, който предвижда глоби до 20 милиона евро за нарушения. Сподели:", "date": "2018.03.21", "title": "ОПАСЕН ПРОБИВ: За 15-ина минути виртуози в нета се докопаха до ЕГН-тата на премиера, главния прокурор и вътрешния министър "}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BB%D1%83%D0%BA%D0%B0-%D0%B2%D0%B8%D0%B7%D0%B5%D0%BD%D1%82%D0%B8%D0%BD%D0%B8-news736805.html", "text": "Премиерът Бойко Борисов се срещна в Брюксел с генералния секретар на Европейската конфедерация на профсъюзите Лука Визентини. Визентини оцени високо работата Българското председателство в областта на заетостта и социалната политика и активността, с която се работи по досиетата в Съвета, председателстван от министър Бисер Петков. Борисов и Визентини обобщиха резултатите от дискусиите по време на Тристранната социална среща. Българският премиер отново подчерта необходимостта от развитие на социалното измерение и превръщането на Европа в модел за социални стандарти. Борисов посочи, че за целта трябва да се работи не само на национално, но и на общоевропейско ниво за преодоляване на разликите в заплащането и че мотор за това може да бъде подкрепата за икономически растеж и създаването на силни Социален и Кохезионен фонд. Лидерът на европейските синдикалисти представи идеята за т. нар. Алианс за сближаване на доходите на страните от ЕС, който цели намаляване и преодоляване на неравенствата в различните държави от ЕС. Намерението на ЕКП е той да стартира по време на Българското председателство. В срещата участваха министърът на труда и социалната политика Бисер Петков и президентът на КНСБ Пламен Димитров. Сподели:", "date": "2018.03.21", "title": "Премиерът Бойко Борисов се срещна с Лука Визентини"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B1%D0%B5%D0%BB%D0%BE%D1%81%D0%BB%D0%B0%D0%B2-%D0%B7%D0%B0-%D0%BA%D1%83%D0%BF%D1%83%D0%B2%D0%B0%D0%BD%D0%B5-%D0%BD%D0%B0-%D0%B3%D0%BB%D0%B0%D1%81%D0%BE%D0%B2%D0%B5-news736735.html", "text": "ъда Районен съд – Варна осъди жители на Белослав за купуване на гласове. Това съобщиха от пресцентъра на с . Деянието представлява престъпление против политическите права на гражданите и е наказуемо по чл. 167, ал. 2 от Наказателния кодекс. По силата на постигнато между страните и одобрено от съда споразумение, 33-годишна жена и 38-годишен мъж от град Белослав бяха признати за виновни в извършването на такова престъпление през месец март 2017 год., в кампанията за парламентарните избори. В две населени места – гр. Белослав и гр. Велико Търново, 38-год. подсъдим предложил на общо 18 души имотна облага – парични суми от по 30 лева на човек, с цел да ги склони да упражнят избирателните си права в полза на определен кандидат на конкретна политическа партия, чрез гласуване с преференция. Отново парична облага – суми от по 30 лева, предложила от своя страна подсъдимата 33-год. жена на други общо 38 лица от Белослав, също за да дадат вота си за определен кандидат. Подсъдимите са с чисто съдебно минало. Районен съд – Варна им наложи наказания от по 4 месеца лишаване от свобода, чието изпълнение се отлага с изпитателен срок от 3 години. Съдебният акт е окончателен. Сподели:", "date": "2018.03.21", "title": "Осъдиха жители на Белослав за купуване на гласове"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B2%D0%B8%D0%B4%D0%B5%D0%BE-%D0%B5%D0%BA%D0%B7%D0%B5%D0%BA%D1%83%D1%82%D0%BE%D1%80%D1%8A%D1%82-%D0%BD%D0%B0-%D0%BD%D0%B0%D1%80%D0%BA%D0%BE%D0%B1%D0%BE%D1%81%D0%B0-%D0%BA%D0%BE%D1%81%D1%82%D0%BE%D0%B2-%D0%B5-%D0%B2%D0%BE%D0%BB%D0%BD%D0%B0-%D0%BF%D1%82%D0%B8%D1%87%D0%BA%D0%B0-%D0%BA%D0%B0%D0%BC%D0%B5%D1%80%D0%B0-%D0%B8%D0%B7%D0%BB%D0%BE%D0%B2%D0%B8-%D0%BA%D0%B0%D0%BA-%D0%B1%D0%B0%D0%B1%D0%B0%D1%82%D0%B0-%D0%BD%D0%B0%D1%80-news736627.html", "text": "Нарушава ли Димитър Димитров-Бабата домашния си арест, който трябва да изтърпи в жилището си в Поморие? Смущаващият въпрос е заради сигнал, изпратен снощи в 22:18 часа от наскоро регистриран електронен адрес в gmail, както и чисто нов акаунт в Youtube. Подателят, представил се като Георги Николов, е изпаднал в огромна конспиративност и не е оставил дигитални следи за мейла или акаунта си. Информацията, която изпраща обаче е безкрайно обезпокоителна. категорично дали на видеото е Димитров, но действително прилича на него. С тези си действия той нарушава така определената от Апелативен съд мярка и практически се радва на свободно придвижване и практическа свобода, докато му се броят 2 дни от мярката Домашен арест за 1 ден изтърпяно лишаване от свобода, които ще бъдат приспаднати към крайната определена присъда след приключване на делото на всички съдебни инстанции. Подсъдимия за убийство с 9 куршума е придобил чувство за недосегаемост и спокойно напуска дома си когато пожелае както сам, така и в компания на близки и приятели. Същите могат да бъдат разпознати от съответните кадри и да потвърдят същността на настоящия сигнал. В писмото се уточнява и дните и часовете на заснетите записи, които се виждат и от видеорегистратора. На дата 15.02.2018г. в 14:33 часа подсъдимия Димитър Димитров след кратко оглеждане на района около дома му напуска границите на адреса, на който изтърпява мярката Домашен арест. От видеорегистратор в лек автомобил паркиран пред къщата на Бабата на няколко пъти е заснет да влиза и излиза едър мъж. Твърди се, че това е Димитър Димитров - екзекутора на наркобоса Иван Попов, известен с прозвището Костов, съобщава още \"Флагман\". От редакцията на бургаската медия не потвърждават Припомняме, че Димитров получи изненадващо лека присъда на втора инстанция - 4 години затвор и тъй като е с влошено здравословно състояние беше пратен под домашен арест. Настояваме съответните органи да проверят внимателно сигнала, готови сме да предоставим всички видеозаписи, които ни изпратиха, за да се установи тяхната автентичност и ако Бабата е нарушил домашния си арест, да бъде вкаран на топло. Подавам Ви този сигнал, подтикнат от активна гражданска позиция, във връзка с едно убийство, извършено на 15.11.2015г в гр. Поморие. Убития е Иван Попов  с прозвището Костов, а убиец е Димитър Димитров с прозвището Бабата, пуснат под мярка Домашен арест от Апелативен съд в Бургас. Димитър Димитров бе пратен вкъщи да чака края на съдебния процес срещу него, но не стои в дома си, а редовно напуска границите на адреса ), определен за целите на мярката за неотклонение – Домашен арест. напуска границите на адреса, в компанията на своя баща Георги Димитров. Двамата се качват в семейния автомобил марка Volkswagen Golf с рег.№ А9041МТ и заминават в неизвестна посока. ов  в компанията на своя баща Георги Димитров, пътувайки в  семейния автомобил марка Volkswagen Golf с рег.№ А9041МТ се връщат на адреса на изтърпяване на мярката за неотклонение Домашен арест. Автомобилът паркира пред адреса на ул. Панайот Волов №52 в гр. Поморие, след което подсъдимия и неговия баща влизат в двора на къщата с торби в ръцете. . Водачът на микробуса слиза и приближава дворната ограда на адреса на изтърпяване на МОН – ул. Панайот Волов №52., гр. Поморие. От вътрешната страна на оградата е Димитър Димитров, който след кратък разговор с водача на микробуса прескача дворната ограда и заедно с водата на микробуса се качват в него, след което потеглят. , след което двамата се насочват към дворната врата и след кратко престояване от външната страна на дворната ограда влизат през дворната врата в двора. Това се случва пред майката на Димитър Димитров, намираща се в двора в същия момент. Сподели:", "date": "2018.03.21", "title": "ШОКИРАЩО ВИДЕО! Екзекуторът на наркобоса Костов е волна птичка! Камера излови как Бабата нарушава домашния арест"}
{"url": "http://pik.bg/%D1%82%D1%80%D0%B5%D1%82%D0%BE-%D0%BE%D0%BA%D0%BE-%D0%BB%D1%8E%D0%B1%D0%BE%D0%B2%D0%BD%D0%B0-%D0%BC%D0%B0%D0%B3%D0%B8%D1%8F-%D0%BC%D1%8A%D1%87%D0%B8-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%B2%D1%80%D0%B0%D1%87%D0%BA%D0%B0-%D0%BE%D1%82-%D0%BD%D0%B0%D0%B4%D0%B5%D0%B6%D0%B4%D0%B0-%D1%86%D0%B5%D1%80%D0%B8-%D1%82%D1%80%D1%83%D0%B1%D0%B0%D0%B4%D1%83%D1%80%D0%B0-%D1%81-%D0%B1%D0%B8%D0%BB%D0%BA%D0%B8-news736508.html", "text": "Веселин Маринов пази новата си любов като дявол от тамян, а причината е страх от магия. Колеги на касовия трубадур разкриват, че от няколко месеца той пак е хлътнал до уши, но дори на близките си не казвал коя е пленила сърцето му. \"Веско от години си ходи при една ясновидка от кв. \"Надежда\", на която много вярва. Тя му казала, че има черна магия за раздяла с партньорите в живота\", разкриват колеги на Маринов от \"Пайнер\", пише \"Телеграф\". Жената с трето око посъветвала родната знаменитост да не афишира толкова личния си живот, тъй като имал много завистници. Ембаргото било в сила, докато не се изчисти магията със специалните паранормални процедури, включващи молитви и билки. Изглежда певецът от Полски Тръмбеш е взел насериозно предупрежденията, защото крие зорко новата си любов от чужди очи. Междувременно той снабдил \"жената на живота си\" с ключ в свой луксозен апартамент в кв. \"Кръстова вада\", но двамата влизали винаги поотделно заради страх от папараци. \"Веско е много чувствителен мъж. Противоестествено е за него да не даде израз на чувствата си за пред света\", говорят вече и негови фенове в интернет форумите. Маринов се обърнал за помощ към столичния оракул, след като в последните връзки преживя големи разочарования. Сподели:", "date": "2018.03.21", "title": "ТРЕТО ОКО! Любовна магия мъчи Веско Маринов! Врачка от \"Надежда\" цери трубадура с билки"}
{"url": "http://pik.bg/%D0%B1%D0%BE%D0%B9%D0%BA%D0%BE%D1%82-%D0%B2-%D0%BE%D1%82%D0%B1%D0%BE%D1%80-%D0%BE%D1%82-%D0%BF%D1%8A%D1%80%D0%B2%D0%B0-%D0%BB%D0%B8%D0%B3%D0%B0-news736703.html", "text": "Верея спря тренировки. Вчера по програма заралии имаха две занимания, но не проведоха нито едно. Причината - бойкот за пари. Играчите имат да получават по 2 заплати, голям брой премии и по няколко наема за квартири. Поради тази причина те са отказали да излязат на терена и в 11:30 часа са напуснали стадиона. За следобедното занимание никой не се е появил. Всичко това идва малко след като футболисти и треньори си извоюваха място в първата шестица. Първият мач там на \"лъвовете\" е срещу Лудогорец, пише \"Тема Спорт\". Предвидената за петък контрола с Несебър бе отменена. Треньорите също не са взимали заплати от януари. Всички в тима се опасяват, че може да се стигне до най-лошото - Верея да се разпадне. Любопитното, че всичко това се случва за трети път, откакто заралии са в Първа лига. През есента подобно нещо имаше при Илиан Илиев, а през миналия сезон и при Александър Томаш. Сподели:", "date": "2018.03.21", "title": "Бойкот в отбор от Първа лига!"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%B7%D0%B0-30-%D0%B3%D0%BE%D0%B4%D0%B8%D0%BD%D0%B8-%D0%B4%D0%BE%D0%B1%D1%80%D0%B8%D1%87-%D1%81%D0%B5-%D0%B5-%D1%81%D1%82%D0%BE%D0%BF%D0%B8%D0%BB-%D1%81-50-%D1%85%D0%B8%D0%BB%D1%8F%D0%B4%D0%B8-%D0%B4%D1%83%D1%88%D0%B8-news736745.html", "text": "През 1992 година жителите са били 117 хиляди, а през 2007 година вече са паднали до 93 300.  За последните десет години още близо 13 хиляди души са напуснали града, за да търсят другаде щастие и препитание. Обикновено хората емигрират в чужбина, една по-малка част отиват в София. За намаляването на населението тежест има и отрицателната раждаемост, съобщава тревожната тенденция \"Петел.бг\". Основните причини за тези процеси са икономически. Въпреки, че в последните 1-2 години има известно оживление, след 1990 година много фабрики и заводи бяха закрити. Това доведе до бум на безработицата и съвсем естествена миграция извън града. Демографската картина в Добрич не изглежда добре. Статистиката показва, че за близо 30 години градът е спаднал с 50 хиляди жители. През 1989 година в Добрич се живеели над 130 хиляди души. За 2017 година в града вече има малко над 80 хиляди живеещи. Това показва една много тежка закономерност на постоянна миграция. Сподели:", "date": "2018.03.21", "title": "Тежък удар! За 30 години Добрич се е стопил с 50 хиляди души"}
{"url": "http://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D0%BD%D0%B0-%D0%BA%D0%BE%D1%84%D0%B8%D1%87%D0%BA%D0%B8%D1%82%D0%B5-%D0%BA%D0%B8%D1%81%D0%B5%D0%BB%D0%BE-%D0%BC%D0%BB%D1%8F%D0%BA%D0%BE-%D0%B2-%D0%BF%D0%BE%D0%BB%D0%B8%D0%BF%D1%80%D0%BE%D0%BF%D0%B8%D0%BB%D0%B5%D0%BD-%D0%BF%D0%BE%D0%BB%D0%B8%D1%81%D1%82%D0%B8%D1%80%D0%BE%D0%BB-news736743.html", "text": "Пет млекопреработвателни фирми са с глоби от Комисията за защита на конкуренцията. Санкциите са наложени заради използвани опаковки от полипропилен, неотговарящи на българския държавен стандарт. По БДС трябва да се използва полистирол за направата на кофичките за кисело мляко. \"Полистиролът и полипропиленът не са вредни по никакъв начин. Причините са икономически, тъй като полипропиленът е по-евтин. БДС е със силата на закон. Който иска да произвежда този продукт, трябва да го спазва. Правилата трябва да бъдат спазвани, за да не се създава нелоялна конкуренция\", подчерта пред България он ер Симеон Присадашки от Асоциацията на млекопреработвателите. По думите на микробиолога Сергей Иванов в студиото на \"България сутрин\" разликата в опаковката, въпреки че е в разрез с БДС, по никакъв начин не уврежда качеството на млякото. \"Проблемът е по-скоро икономически. Трябва да се обнови БДС, тъй като има изисквания, които не могат да бъдат покривани. В България трябва да има регистър на закваската. Ако няма как да контролираме фирмите, които произвеждат закваска, не може да се гарантира БДС\", посочи той. Сподели:", "date": "2018.03.21", "title": "Войната на кофичките! Кисело мляко в полипропилен, полистирол..."}
{"url": "http://pik.bg/%D1%83%D1%87%D0%B5%D0%BD%D0%B8%D1%8F%D1%82-%D1%81%D1%8A%D0%B1%D0%B8%D1%80%D0%B0%D0%BB-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%BD%D0%B0-%D1%84%D0%B5%D0%B9%D1%81%D0%B1%D1%83%D0%BA-%D1%81%D0%B5-%D0%B2%D0%B0%D0%B9%D0%BA%D0%B0-%D1%81%D1%82%D0%B0%D0%BD%D0%B0%D1%85-%D0%B8%D0%B7%D0%BA%D1%83%D0%BF%D0%B8%D1%82%D0%B5%D0%BB%D0%BD%D0%B0-%D0%B6%D0%B5%D1%80%D1%82%D0%B2%D0%B0-news736751.html", "text": "Учен от Университета в Кеймбридж, събирал данни за милиони потребители на Фейсбук, заяви, че е бил използван като „изкупителна жертва” от социалната мрежа и от консултантска компания, обвинявана, че е опитала да наклони общественото мнение в САЩ в полза на Доналд Тръмп, предаде Ройтерс. Тази седмица компанията „Фейсбук” беше разтърсена, след като източник изнесе данни, че „Кеймбридж Аналитика” – консултантска компания в сферата на политиката, която е била наета от Тръмп за предизборната му кампания през 2016 г., е придобила неправомерен достъп до информация за 50 милиона потребители на „Фейсбук”. През последните два дни социалната мрежа загуби 60 милиарда долара от стойността си на фондовите пазари поради опасения, че нейните отношения с „Кеймбридж Аналитика” може да навредят на репутацията й, да подплашат рекламодателите и да станат причина за въвеждане на по-строги регулации, отбелязва Ройтерс, цитирана от БТА. „Събитията през последната седмица са истински шок”, каза Коган пред Би Би Си. „Според мен по същество съм използван като изкупителна жертва както от „Фейсбук”, така и от „Кеймбридж аналитика”, при положение че смятахме, че правим нещо съвсем обикновено”, допълни той. „Фейсбук” заяви, че данните са били събирани от Александър Коган – учен в областта на психологията, създал приложение в рамките на социалната мрежа, което е било свалено от 270 000 души. Според компанията след това той нарушил нейните правила, като предал данните за потребителите на „Кеймбридж аналитика”. „Получихме уверения от „Кеймбридж аналитика”, че всичко е изрядно от правна гледна точка и не нарушава условията на предоставяната (от „Фейсбук”) услуга”, отбеляза Коган. Александър Никс, ръководителят на „Кеймбридж Аналитика”, който вчера беше временно отстранен от длъжност, заявява на тайно направен видеозапис, че неговата компания е изиграла решаваща роля за изборната победа на Тръмп. Коган обаче каза, че точността на тази база данни е била „преекспонирана” от „Кембридж Аналитика”, както и че е било по-вероятно информацията да навреди на кампанията на Тръмп. Сподели:", "date": "2018.03.21", "title": "Ученият, събирал данни за милиони потребители на Фейсбук се вайка: Станах изкупителна жертва"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%B2%D0%B5%D1%82%D0%B8%D0%BB%D0%B0-%D0%BE%D1%82-%D0%B2%D0%BC%D0%B0-%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D0%BF%D0%B0%D0%BA-%D0%BC%D0%BE%D0%B4%D0%B5%D0%BB%D0%BA%D0%B0%D1%82%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0-%D1%82%D0%B5%D0%B6%D0%BA%D0%BE-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%B4%D0%B8%D0%B2%D0%BD%D0%B0-news736766.html", "text": "Топмоделът Кристин Илиева претърпя втора операция след катастрофата, причинена от поп певицата Дивна, научи ПИК. Интервенцията е била извършена в понеделник във Военно-медицинска академия. Там красавицата бе транспортирана от болницата в Плевен, където я оперираха веднага след пътно-транспортното произшествие на пътя Русе-София. За разлика от невредимата Дивна, която на 12 март изгуби контрол върху автомобила си при изпреварване, 20-годишната Кристин е \"Операцията е преминалата успешно, но още е много рано да се каже каквото и да било\", разкри Радостина Илиева, агент на Кристин Илиева. Тази операция обаче няма да е последна. Специалистите във ВМА ще продължат да се борят за спасяването на краката й. Следващата интервенция ще бъде направена евентуално към края на седмицата. Междувременно бившият приятел на Кристин, рапърът Кристо й посвети публикация в страницата си във \"Фейсбук\". Музиканът написа \"Storms don't last forever. Be strong ! You can do this\" или в превод \"Бурите не траят вечно. Бъди Силна! Можеш да се справиш с това\". Кристин и Кристо имаха няколкогодишна връзка, която приключи миналата година. Публикацията му е придружена с емотикони под формата на молещи се ръце. Рапърът бе много влюбен в крехката девойка. Под една от многобройните им снимки от съвместното им минало, той е направил признание, на каквото малко мъже са способни: с тежки фрактури на двата крака и разкъсвания на десния крак. Заради множеството счупвания Илиева бе поставена в барокамера, Сподели:", "date": "2018.03.21", "title": "ПЪРВО В ПИК! Светила от ВМА оперираха пак моделката, пострадала тежко в катастрофата с Дивна! Рапърът Кристо даде кураж на Кристин Илиева (СНИМКА)"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D0%BF%D1%80%D0%BE%D0%BF%D0%BB%D0%B0%D0%BA%D0%B0-%D0%B1%D1%80%D0%B0%D1%82-%D0%BC%D0%B8-%D0%BC%D0%B5-%D0%B8%D0%B7%D0%BC%D0%B0%D0%BC%D0%B8-%D1%81-%D0%B8%D0%BC%D0%BE%D1%82%D0%B8-%D0%B7%D0%B0-%D0%BD%D0%B0%D0%B4-780-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-%D0%B2%D0%B8-news736704.html", "text": "Стоян Стефанов е бургазлия на 65 години. Изглежда на най-обикновен несрестник, типичен клошар – със скъсани дрехи и тъжен поглед. Мъжът е с лека форма на олигофрения, контактен е и сравнително адекватен. „Никой не ми вярва, но историята ми е много тежка. Измамен съм от собствения ми брат, който ми взе наследството и остави да живея в крайна бедност“, разказа Стоян Стефанов пред Флагман.бг и извади от джоба си десетки смачкани документи с бланките на Районна прокуратура-Бургас, Районен съд-Бургас, от които става публично трагичната му участ. Бургазлията, както сам разкрива от дете е страдал от лека степен на умствено недоразвитие. Завършил е помощното училище „Паисии Хилендарски“, заради проблемите си е освободен от наборна служба. Стоян и брат му Александър са наследници на голям парцел в центъра на София – на ул.“Гургулят“ 8. Преди години го прехвърлили срещу сериозно обезщетение на строител и в момента там е издигната огромна 8-етажна сграда. В нея Стоян имал четири апартамента с различна квадратура – от 59 кв.м.до 122 кв.м. Стоян твърди, че през 2009 година брат му Александър го отвел при нотариус и му обяснил, че трябва да подпише пълномощно, с което да му даде право „да му плаща данъците“ и „да сключва договор за отдаване на апартаментите под наем“. Признава, че не прочел документите, защото имал доверие на брат си, останал единственият му близък, смятал, че ще му помага, а с наемите ще се издържа. Не се случило нищо подобно и при поредния скандал с Александър през 2015 година Стоян узнал, че чрез пълномощните, които е подписал е прехвърлил апартаментите на брат си. В тях било посочено, че е получил 784 142 лева, които той никога не е взел. Няма и документи да ги е получил, твърди той. Безкрайно бедният бургазлия обвини брат си Александър, че се е възползвал от наивността и доверието му и го е измамил, оставяйки го без наследство. Стоян е пуснал сигнал в държавното обвинение. От Районната прокуратура в Бургас са счели, че има извършено престъпление „измама“, но тъй като измаменият е брат на извършителя следва да търси правата си по частноправен ред и прокуратурата няма комптенеции. В момента се води наказателно дело от частен характер, а в петък е поредното заседание. Сподели:", "date": "2018.03.21", "title": "ПОТРЕСАВАЩА ИСТОРИЯ! Бургазлия проплака: Брат ми ме измами с имоти за над 780 хиляди лева (ВИДЕО)"}
{"url": "http://pik.bg/%D0%BF%D1%80%D0%B8-%D0%BD%D0%B0%D0%B4%D0%B5%D0%B6%D0%B4%D0%B8%D1%82%D0%B5-%D1%81%D0%B8%D0%BD%D0%B8%D1%82%D0%B5-%D0%B4%D1%80%D1%8A%D0%BF%D0%BD%D0%B0%D1%85%D0%B0-%D0%BD%D0%B0-%D0%BE%D1%80%D0%BB%D0%B8%D1%82%D0%B5-news736731.html", "text": "Юношите на Левски, родени през 2004 година, стигнаха до обрат от 0:1 до 3:1 срещу връстниците си от Лудогорец в първи полуфинал в турнира за Купата на БФС. Срещата се игра на \"Герена\". \"Орлите\" поведоха с гол на Янислав Дюлгеров в 16-ата минута. В края на полувремето Антоан Тонев изравни с далечен удар. В 50-ата минута Никола Църовски даде аванс на \"сините\". Крайният резултат оформи Виктор Атанасов в 65-ата минута, акцентира \"Топспорт\". Сподели:", "date": "2018.03.21", "title": "При надеждите! \"Сините\" дръпнаха на \"орлите\"..."}
{"url": "http://pik.bg/%D0%BF%D0%BE%D1%80%D1%8A%D1%87%D0%BA%D0%BE%D0%B2%D0%B8%D1%82%D0%B5-%D1%83%D0%B1%D0%B8%D0%B9%D1%81%D1%82%D0%B2%D0%B0-%D0%B7%D0%B0%D0%BF%D0%B0%D0%B7%D0%B5%D0%BD%D0%B0-%D0%BC%D0%B0%D1%80%D0%BA%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%82%D0%B5%D0%B7%D0%B8-%D0%BE%D1%82-%D1%80%D0%B5%D0%B2%D0%BD%D0%BE%D1%81%D1%82---%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news736694.html", "text": "Последното тексаско клане се разигра миналата седмица. Тогава Ради Енев закла и отряза главата на жена си Илияна, заби нож в гръкляна си и издъхна. Касапницата сторил пред очите на 1-годишното им момиченце. Най-много поръчкови убийства стават в София, докато в Пловдив водят класацията за семейни кланета от ревност. Данъчният Иво Стаменов, митничарката Шинка Манова, бизнесменът Петър Христов, шефът на „Агресия“ Александър Антов, както и подземни босове като Доктора, Димата, Руснака, Бай Миле, Фатик и сие са разстреляни в София по поръчка. В града под тепетата пък намериха смъртта си при жестоки кланета от ревност няколко семейства – това на Ради и Илияна Еневи, Благой и Йорданка Сапунджиеви заедно с 5-годишната им дъщеричка, а случаите са още много през годините, разкриват топкриминалисти, цитирани от „Телеграф“. Разследванията за почти всички поръчкови разстрели в София са във фризера. Криминалистите ги наричат студени досиета. Причината е, че и до момента не се знае кой ги е поръчал и извършил. Има само подозрения от къде идват мокрите поръчки, но не и арести на заподозрени. Черната серия започва през декември 2002 г. с убийството на военния прокурор Николай Колев пред дома му и продължава с шефа на „Мултигруп“ Илия Павлов, Фатик, Женята, Нарциса и т.н. „Едно време нямаше толкова камери, не можеше да се стигне дори до кола на извършител или до смътно описание, както сега на данъчния Иво Стаменов и на бизнесмена Петър Христов“, коментира криминалист от ГДНП. Шумотевица На 18 декември м.г. на пъпа на София беше покосен с 1 куршум данъчният Иво Стаменов. Той отивал на работа, но килърите го издебнали до Столична община. Стреляли по него от джип, предварително паркиран в близка уличка, с патрон за слон. Той издъхна няколко седмици по-късно. В началото на януари с 5 куршума бе разстрелян пред офиса си бизнесменът и меценат Петър Христов. Убиецът го издебнал от близкия строеж, а после духнал с медицинска маска на лицето. „Има насоки, разследването не спира, версиите се свеждат постепенно до 1-2, но е много трудно“, коментираха спецченгета. По думите им поръчковите убийства са почти неразкриваеми, тъй като подготовката им се прави понякога по няколко месеца. Изучават се всичките навици на жертвата, маршрути, начин на живот. „София е предпочитан град за този вид мокри поръчки. Причините са няколко – тотална шумотевица, забързаност, пренаселеност, отчужденост на хората. Дори някой да види нещо, което да разплете случая, не го споделя и така случаите отиват във фризера. Камерите са с лоша резолюция, колите на престъпленията се крадат предварително, дори номерата им, шансът за разкриване е близък до нула“, твърдят разследващи. По точно обратния начин стои въпросът с т.нар. битови убийства. Ченгета разказват, че при тях разкриваемостта е почти 100%. Причините са няколко – не са обмислени, почти винаги мотивът е патологична ревност или комплекси за малоценност на убийците. Извършителите са с хладни оръжия – ножове, боксове, по-рядко с пистолети. След това доста от извършителите или се предават, или не могат да скрият следите си. По данни на МВР най-ужасяващите кланета, разтърсили цяла България са в Пловдив. През 2013 г. сержантът от авиобаза Граф Игнатиево Георги Тепавичаров уби жена си Николина и двете им дечица, след което се гръмна. 3 г. по-късно тираджията Благой Сапунджиев разстреля жена си и малкото си момиченце, след което се гръмна. Мотивът – Йорданка искала да го напусне. Илиян от Куртово конаре закла красивата си годеница Милена, пак от ревност, месеци преди сватбата, защото смятал, че си пише есемеси с друг. Възрастно семейство роми бяха претрепани от наркоман с прякор Комуниста, който просто искал да убива. Сподели:", "date": "2018.03.21", "title": "Поръчковите убийства запазена марка на София, тези от ревност - на Пловдив"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0---%D0%BC%D0%BD%D0%BE%D0%B3%D0%BE-%D0%B4%D1%8A%D0%B6%D0%B4-%D1%81%D0%B5-%D0%B8%D0%B7%D1%81%D0%B8%D0%BF%D0%B2%D0%B0-%D0%BD%D0%B0%D0%B4-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82-news736748.html", "text": "Ексклузивна прогноза за времето през идните две седмици дава топ климатологът доц. Георги Рачев. По думите му празниците ще бъдат слънчеви и топли с малко валежи. Ето какво още казва за времето специалистът. Очакват ни три доста валежни и сравнително студени за март дни. Ще вали сняг, въпреки че няма да е навсякъде и ситуацията е смекчена в сравнение с прогнозата от преди няколко дни. Може би този сняг няма да е толкова много и ще е за кратко, тъй като бързо ще се стопи. Денят вече е голям и слънцето е високо, така че ще забравим за зимата. Събота и неделя, макар и бавно, ни очаква затопляне на времето. От понеделник пък ще се радваме на типичните за края на март топли дни, като в редица райони идната събота и неделя температурите трайно ще надвишат 15 градуса. Дори има много голяма вероятност да достигнат и 20 градуса. - Ще завършим месеца с много високи температури, по-високи от обичайното за сезона. Изцяло се потвърждава прогнозата, която дадохме в началото на март пред читателите на ПИК, че месецът ще е динамичен, валежен по-топъл от обичайното за сезона. Макар и малко отгоре в градусите, това е вече факт. А края на март ще бъде с твърдо по-високи от обичайните температури. - Разбира се, Баба Марта не може да не ни изненада и в началото беше студено, особено на 1 март с екстремни температури. На 18 март пък имахме доста високи температури. Валежите също бяха доста високи, почти двойно за сезона. Имаше доста крайности, типично за март. Валежите бяха 200% над нормата и на това се дължат и препълнените и преливащи язовири. В началото на месеца предупредихме, че трябва да се внимава и да се следят нивата, защото значителната снежна покривка и значителни валежи, може да доведат до локални наводнения. За радост още не е започнало активното снеготопене и може и да се разминем. Но голям проблем ще бъде река Дунав, защото се очакват значителни валежи на територията на Сърбия и Унгария, където има и снеготопене. Там са Тиса, Морава и Драва, които формират половината от отока на Дунав. В момента тя е с високи води и нищо чудно тенденцията за покачване на нивото й да се осъществи, защото има висока вълна по средното течение. Много внимателно трябва да се наблюдава през следващата седмица нивото на Дунав. Ние във Видин вече сме на около 1,5 м. от високите води. Важно е и поведението на колегите от хидровъзела „Железни врата”, защото те пропускат голямо количество вода, за да освободят обем за водата, която идва от средното течение. Моя прогноза е, че в България не би трябвало да има сериозни проблеми с наводненията. Тези валежи, които очакваме днес и утре, няма да са толкова екстремни и съществени. Земята е подгизнала от вода и не може да поеме повече, а всичко отива за повърхностен отток, което формира и високите води в реките. - Следващата седмица се очаква да бъде значително по-спокойна и топла. Земята ще просъхне и високите води няма да са вече проблем. Реките ще понижат нивата си и няма да достигат екстремни стойности. Ще се разминем с наводненията. Въпросът е само за Дунав. - Трудно е да се прогнозира точното време за толкова сериозен период. При всички положения ще бъде топло, но не гарантирам, че ще става за плаж. По Великден обикновено вали, сега също има такава вероятност, но поне ще е топло вече. Времето ще е разнообразно, но студ и сняг, няма да има в ниските части поне. Април и май, които са характерно пролетни, засега няма основание да смятаме, че ще ни изненадат с нещо тежко и критично. Дългосрочните прогнози показват нормални за сезона температури с трайно установяване над 10 градуса. Повече валежи засега ще има през април – с 20-30% повече от средната климатична норма. През май, валежите ще са в нормата. Очертава се познатата през последните години пролет. Сподели:", "date": "2018.03.21", "title": "ЕКСКЛУЗИВНО В ПИК! Георги Рачев с експресна прогноза - много дъжд се изсипва над България! Топ климатологът с новини за времето по Великден"}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D0%B4%D0%B0-%D0%BC%D0%B5%D0%B6%D0%B4%D1%83-%D1%80%D0%B5%D0%B0%D0%BB-%D0%B8-news736741.html", "text": "Легендарният нападател на Реал (Мадрид) - Раул Гонсалес Бланко, започва треньорска кариера. Бившият футболист ще получи пост в клуба от \"Сантяго Бернабеу\", пише \"Новспорт\", позовавайки се на информация от Пиренеите. Раул ще поеме юношеския отбор на \"белите\". Очаква се той да вземе разрешително през април, когато испанската федерация организира курс за бивши национали или играчи с поне десет сезона в Примера дивисион. Бившият нападател на практика отговаря и на двете условия. Той има 102 мача и 44 гола за националния тим. Юношата на Реал прекара по-голямата част от кариерата си в клуба, като беше част от мъжкия отбор от 1994 до 2010 г. След това игра в Шалке, Ал Сад и Ню Йорк Космос. Раул ще заеме мястото на Алваро Бенито, който ще стане треньор на младежкия отбор. Според информацията място в треньорския екип на Реал вероятно ще има и за друг основен играч от близкото минало - Хосе Мария Гутиерес - Гути. Сподели:", "date": "2018.03.21", "title": "Радост на \"Бернабеу\"! \"ДА\" между Реал и..."}
{"url": "http://pik.bg/%D0%BC%D0%BE%D1%83-%D1%85%D0%B2%D0%B0%D1%89%D0%B0-%D0%BC%D0%B5%D1%82%D0%BB%D0%B0%D1%82%D0%B0---%D1%81%D1%82%D1%80%D0%B0%D1%88%D0%BD%D0%B0-%D1%87%D0%B8%D1%81%D1%82%D0%BA%D0%B0-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news736746.html", "text": "Жозе Моуриньо се готви за мащабна чистка в състава на Манчестър Юнайтед през лятото. \"Червените дяволи” ще се разделят с най-малко осмина състезатели, сред които със сигурност са 28-годишните Матео Дармиан и Дейли Блинд, пише \"Новспорт\", позовавайки се на информации от Острова. Двамата бяха привлечени от Луис ван Гаал, но не успяха да се наложат, а под въпрос е бъдещето и на друг краен бранител – Люк Шоу. 22-годишният английски национал често е критикуван от Специалния, който със сигурност ще бъде лишен от услугите на Златан Ибрахимович (36 г.) и Майкъл Карик (36) за новия сезон. Халфът вече е в щаба на Жозе, а той се колебае дали да задържи в състава си още Хуан Мата (29), Маруан Фелайни (30) и Антони Марсиал (22). От Острова визират, че е възможно общият брой на играчите, които ще си тръгнат от \"Олд Трафорд\" през лятото - да достигне 11. Очаква се продажбата на част от състезателите да спомогне за набавянето на над 300 млн. паунда, които желае Жозе, за да подсили \"червените дяволи\" през летния трансферен прозорец. Португалецът иска двама крайни бранители, вътрешен халф и офанзивен полузащитник на обща стойност 320 млн. паунда. Сред спряганите имена за нови бековете са Райън Сесеньон (Фулъм), Маркос Алонсо (Челси) и Тома Мюние (ПСЖ). В средата на терена ще се търси подсилване с някой измежду Сергей Милинкович-Савич (Лацио), Иван Ракитич (Барселона), Тони Кроос (Реал Мадрид) и Марко Верати (ПСЖ). За повече фантазия в предни позиции пък се очаква от Ман Юнайтед да пратят оферти за Вилиан (Челси) и Гарет Бейл (Реал Мадрид), тъй като е почти сигурно, че Антоан Гризман (Атлетико Мадрид) ще избере Барселона пред Манчестър. Сподели:", "date": "2018.03.21", "title": "Моу хваща метлата - страшна чистка на \"Олд Трафорд\"!?"}
{"url": "http://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-38-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%82%D1%80%D0%B0%D0%B2%D0%B5%D1%81%D1%82%D0%B8%D1%82-%D0%BF%D0%BE%D0%B4%D0%BB%D1%83%D0%B4%D0%B8%D0%BB-%D1%86%D1%8F%D0%BB-%D0%B1%D0%BB%D0%BE%D0%BA-news736702.html", "text": "Травеститът Алексия, който всъщност се казва Благовест, влиза в затвора. Това реши Районният съд в Пловдив. По делото е установено, че на 13 юли 2016 г. в Пловдив, във вход на жилищен блок, Благовест-Алексия извършил блудствени действия с малолетно момче, за което бил подаден сигнал в 1 РУ на МВР-Пловдив. На 18 септември 2016 г., отново Пловдив, в жилищния блок, където живеел, изритал няколко пъти вратата на апартамент на негова съседка, счупил звънеца и отправил заплашителни изрази към жената: \"Този път ще те убия, ще те размажа. Сега влизам и никой няма да може да те спаси“. На 21 октомври 2016 г. в жилищен същия блок, разбеснелият се травестит повредил вратата на апартамента на същата съседка, като отправял силни удари с крак и засегнал целостта на лайсната и секретната брава. Присъдата подлежи на протест и обжалване пред Окръжен съд-Пловдив. Н аказанието му е от 3,8 години \"лишаване от свобода“ при първоначален общ режим и обществено порицание, което следва да се изпълни като се  прочете присъдата пред живущите в блока, където е живял Благовест-Алексия. Сподели:", "date": "2018.03.21", "title": "В Пловдив: 3,8 години затвор за травестит, подлудил цял блок"}
{"url": "http://pik.bg/%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D1%81%D0%B0%D1%80%D0%BA%D0%BE%D0%B7%D0%B8-%D0%B5-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%82%D1%80%D1%83%D0%BF-news736649.html", "text": "По думите й това, което обяснява, че едва сега е задържан, всъщност е, трудността на следствието. \"Става дума за пари, които по всяка вероятност са дадени кеш. Това поне казват всички тези, които са разпитани и които по някакъв начин са имали информация, че Кадафи е давал пари”, заяви Угърчинска. \"Никола Саркози е политически труп. Той беше изпъден от политиката. Дали ще бъде довършен, или не, това няма да промени политическият пейзаж във Франция, още по-малко в международен план”. Това коментира в ефира на Нова телевизия журналистът Румяна Угърчинска. Саркози вероятно е освободен, след като вчера беше задържан за разпит във връзка с твърдения, че режимът на Муамар Кадафи е финансирал кампанията му през 2007 г. Малко след полунощ, конвой от автомобили е напуснал френското министерство на вътрешните работи. Сподели:", "date": "2018.03.21", "title": "Журналист: Саркози е политически труп"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0-%D0%BE%D1%82-%D0%B5%D0%B4%D0%B8%D0%BD-%D0%BE%D1%82-%D0%BD%D0%BE%D0%B2%D0%B8%D1%82%D0%B5-news736697.html", "text": "Левски не възнамерява да се опитва да откупи правата на левия бек Афонсо Фигейредо. Португалецът е собственост на френския Рен, като е преотстъпен на \"Герена\". Очакваше се бранителят да бъде твърд титуляр в състава на Делио Роси, но към момента това не е така. Иван Горанов, който бе много колеблив през есента, сега се намира в отлична форма и е играл в 4 от 6-те мача на \"сините\" през пролетта, пише \"Тема спорт\". Българинът бе най-добрият футболист на 26-кратните шампиони по време на дербито с ЦСКА в неделя. Афонсо игра срещу Етър и Черно море, но явно не успява да убеди Роси, че трябва да бъде сред титулярите. За разлика от Фигейредо, Левски е готов да откупи правата на халфа Хали Тиам. Сенегалецът е на \"Герена\" под наем от МТК (Будапеща). Унгарският клуб иска около 300 000 евро за дефанзивния полузащитник, а \"сините\" са готови да ги платят. Тиам се понрави като един от най-бойките футболисти по време на дербито. Сподели:", "date": "2018.03.21", "title": "Левски се отказва от един от новите?"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%BD%D0%B0-%D1%82%D1%80%D0%B8%D1%81%D1%82%D1%80%D0%B0%D0%BD%D0%BD%D0%B0%D1%82%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B2%D0%B8%D0%B4%D0%B5%D0%BE-news736777.html", "text": "Европа трябва да разполага със силен Социален фонд и силен Кохезионен фонд, заяви министър-председателят Бойко Борисов на Тристранната социална среща на върха за растеж и заетост. Традиционният форум в Брюксел събира ръководителите на европейските институции и на европейските социални партньори, както и премиерът на държавата, председателстваща Съвета на ЕС, за обсъждане на основните предизвикателства за постигане на по-високи социални стандарти в Европа. Борисов посочи, че страната ни продължава активно да работи по засилване на социалното измерение на Европа, което е приоритет на Председателското трио – Естония, България и Австрия, и е важна част от програмата на Българското председателство. Министър-председателят постави акцент върху безработицата, особено сред младежите, и върху развитието на човешките ресурси. Той отбеляза съществуващото неравенство на пазара на труда, особено по отношение на заплащането на жените и мъжете, както и необходимостта от засилване на основните социални права на европейските граждани и най-вече – приобщаването на хората с увреждания. „Факт е напредъкът в нашето председателство по редица законодателни досиета, включително и по Директивата за командироване на работници“, каза Бойко Борисов и посочи започнала работа за превръщане на Европейския семестър за координация на икономическите политики и политиките по заетостта в основна рамка за приложението на Социалния стълб. „Без адекватно финансиране резултатите от приложението на Стълба няма да са така осезаеми, както ни се иска. Неслучайно приоритет за българското председателство е и социалното измерение на Многогодишната финансова рамка“, заяви още българският министър-председател. Той подчерта, че следващият европейски бюджет, въпреки отражението на Брекзит върху него, трябва да отговаря на високите цели европейските страни в икономическата, социалната и екологичната сфера, което е аргумент в полза на формирането на силни Социален фонд и Кохезионен фонд. Сподели:", "date": "2018.03.21", "title": "ПЪРВО В ПИК! Борисов със силни думи на Тристранната социална среща в Брюксел (ВИДЕО)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%83%D1%81%D0%BA%D0%B0%D1%82-%D0%BD%D0%BE%D0%B2%D0%B0-%D1%83%D1%81%D0%BB%D1%83%D0%B3%D0%B0-%D0%B7%D0%B0-%D0%BF%D0%BB%D0%B0%D1%89%D0%B0%D0%BD%D0%B5-%D0%BD%D0%B0-%D1%81%D0%B8%D0%BD%D1%8F-%D0%B8-%D0%B7%D0%B5%D0%BB%D0%B5%D0%BD%D0%B0-%D0%B7%D0%BE%D0%BD%D0%B0-news736711.html", "text": "Цeнтърът за градска мобилност (ЦГМ) пуска нова услуга. Тя ще стартира още от този месец. Опцията ще позволява на всеки бързо и лесно да заплати през банковата си карта престой в зоната за локално паркиране чрез мобилно приложение. Цената не се променя, като сумата остава един лев за „зелена“ зона и два лева за „синя“, съобщиха от пресцентъра на ЦГМ. Дава се възможност още за пакетно заплащане до 2 часа за „синя“ и до 4 часа за „зелена“ зона. Шофьорът пък ще може да проследява мястото, където е паркиран автомобилът. Новата услуга ще улесни и чужденците на София, които не могат да заплатят паркиране чрез СМС. Плащането чрез банкова карта и мобилна апликация не отменя възможността за разплащане чрез текстови съобщения. Приложенията ще бъдат обявени на отделна страница на сайта на ЦГМ - https://www.sofiatraffic.bg. Сподели:", "date": "2018.03.21", "title": "ВАЖНО! Пускат нова услуга за плащане на синя и зелена зона"}
{"url": "http://pik.bg/%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%BE-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%BA%D1%83%D1%87%D0%B5-%D0%BF%D0%B0%D0%B4%D0%BD%D0%B0%D0%BB%D0%BE-%D0%B2-%D1%88%D0%B0%D1%85%D1%82%D0%B0-news736709.html", "text": "Пожарникари от противопожарния участък в Септември са спасили куче, паднало в шахта, съобщи говорителят на Областната дирекция на МВР в Пазарджик Мирослав Стоянов. Огнеборците Венцислав Спасов, Запрян Пиперов заедно с колегата си Светослав Димитров получават сигнал за паднало в шахта куче. Венцислав и Запрян добре познават тази шахта, тъй като миналата година също им се наложило да вадят попаднал тамовен. Тя се намира на площадката на вече нефункциониращия завод \"Стоманени тръби\". Екипът реагирал незабавно и професионално. Този път се паднало на Светослав да бъде спуснат с въжето в 4-метровата шахта, а двамата му колеги го подсигурявали отгоре. В крайна  сметка уплашеното и мокро куче било извадено невредимо на повърхността, пише \"Монитор\". Младши инспектор Венцислав Спасов и старши пожарникар Запрян Пиперов от град Септември преди дни бяха наградени в инициативата \"Достойните българи“, след като  спасиха през юли м.г. 10 деца, изгубени в гората над село Варвара. Малчуганите били на излет, когато изгубили пътеката и се наложи огнеборците да ги пренесат през реката. Единият от пожарникарите беше носил на гръб в реката дете по дете, а колегата му – ги придържал с въже. Във водата тогава влязоха и началникът на РУ- Септември Стефан Божилов, шефът на местната пожарна Александър Генчин, както и един полицай. Те осигуряват обезопасителното въже, като го държат изпънато. Благодарение на предприетата акция, децата са спасени и върнати живи и здрави на родителите им. Сподели:", "date": "2018.03.21", "title": "БЛАГОРОДНО! Пожарникари спасиха куче, паднало в шахта"}
{"url": "http://pik.bg/%D0%BF%D0%BB%D0%B0%D1%88%D0%B5%D1%89%D0%BE-%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D1%82%D0%B5-%D0%BA%D0%B0%D0%BA%D0%B2%D0%BE-%D1%82%D0%BE%D1%87%D0%BD%D0%BE-%D0%B7%D0%BD%D0%B0%D0%B5-%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0-%D0%B2%D0%B0%D1%81-news736785.html", "text": "След последния огромен скандал около Facebook, при който стана ясно, че данни на 50 млн. потребители са били манипулирани и използвани с политическа цел, се чуха множество призиви за изтриване на профилите в социалната мрежа. Истината е, че Facebook знае плашещо голямо количество лична информация за нас, пише Еxpert.bg. Целият бизнес на социалната мрежа лежи върху следенето на това какво правят потребителите в мрежата и в интернет и ползването му за реклама, предава Нова тв. Има обаче начин да разберете какво и колко знае сайтът за вас. Ето как: Влезте във Facebook, натиснете малката стрелка в горния десен ъгъл и отидете на Settings, после на Ads и след това на Your ad preferences. По принцип Facebook следи и запаметява всичко, което \"харесвате\", както и какво правите изобщо в интернет. Получава информация и от мобилните приложения, които ползвате, ако на телефона си имате и някое от нейните (Facebook, Messenger, Instagram и др.). На категорията Your ad preferences вероятно ще видите доста информация, ако имате профил от много време насам. След като сканира всичко, което правите онлайн, Facebook ви изгражда профил, който можете да видите на Your categories. Там е вашата информация, която сайтът споделя с рекламодателите. Така им позволява да таргетират определени групи хора с продуктите и услугите си. Имате възможност да зачерквате информация от този профил, но не е много ясно какво влияние ще има това върху рекламите, които ви се показват, включително политически. Въпросната информация така или иначе вече е отчетена. Имайте предвид, че Facebook следи и локацията ви, когато се логвате от телефона си, като прави това и чрез Instagram (приложение, което купи преди години). Единственият начин да накарате Facebook да НЕ ви следи изобщо е да спрете да използвате всичките му услуги, включително приложенията. Ползването на социалната мрежа е безплатно именно защото тя се издържа чрез рекламодателите, но последните разкрития сочат, че сигурността на потребителите е заложена на карта. Затова е добре да внимавате какво правите онлайн, ако не искате да разкривате твърде много за себе си. Сподели:", "date": "2018.03.21", "title": "ПЛАШЕЩО: Как да разберете какво точно знае Фейсбук за вас"}
{"url": "http://pik.bg/%D0%B5%D0%BA%D0%BE%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%B4%D0%B0%D1%80%D0%B8-%D0%B1%D0%B5%D0%B7%D0%B4%D0%B8%D0%BC%D0%BD%D0%B0-%D0%BF%D0%B5%D1%87%D0%BA%D0%B0-%D0%BD%D0%B0-%D1%81%D0%BF%D0%B0%D1%81%D0%B8%D1%82%D0%B5%D0%BB%D1%8F-%D0%BD%D0%B0-%D1%89%D1%8A%D1%80%D0%BA%D0%B5%D0%BB%D0%B8%D1%82%D0%B5-%D1%81%D0%B0%D1%84%D0%B5%D1%82-%D1%85%D0%B0%D0%BB%D0%B8%D0%B4-%D1%81%D0%BD%D0%B8%D0%BC%D0%BA%D0%B8-news736789.html", "text": "МОСВ дари бездимна екопечка и връчи грамота на жителя на силистренското село Зарица Сафет Халид в знак на благодарност за оказаната грижа за бедстващи щъркели. От името на министъра на околната среда и водите Нено Димов наградата беше връчена от зам.-министър Красимир Живков, който посети района, за да се запознае на място със ситуацията с пострадали от студа птици от вида бял щъркел Ciconia ciconia. „Благодаря на цяла България, на всички хора, които ме подкрепиха. Да сте живи и здрави и тези щъркели да донесат благословение на всички хора“, каза г-н Халид. „Много е важна първата реакция на хората в подобни ситуации“,  заяви зам.-министър Живков. Той предупреди, че когато се намери бедстваща птица  първо трябва да се сигнализира кметът на населеното място, най-близката РИОСВ, горското стопанство или спасителните центрове. „Не случайно днес сме тук с ръководството на РИОСВ-Русе и Спасителния център „Зелени Балкани“ , защото това са институциите, които могат да дадат най-добрите указания как да реагират хората. Това са птици от защитен вид, трябва да се реагира веднага, да им се окаже помощ и след това да се пуснат отново на свобода“, посочи зам.-министърът. Той благодари на жителите на селото, защото заради тяхната незабавна реакция тези птици от защитен вид са останали живи. Зам.-министър Живков подчерта, че след подобряване на времето е необходимо възможно най-бързо щъркелите да бъдат пуснати в своята естествена среда, по местообитанията, по поляните – там, където има храна.  Също така той обясни, че хората не трябва ловят щъркелите, а да им помагат само в крайни ситуации, когато са в безпомощно състояние. Директорът на РИОСВ инж. Любомир Атанасов също заяви, че в подобни случаи трябва да се уведомяват на първо място кметовете на населените места,  които имат връзка с всички институции, НПО, с областната администрация и със съответните екоинспекции. „Имаме веднага възможности за реакция“, увери той. Сподели:", "date": "2018.03.21", "title": "Екоминистерството дари бездимна печка на спасителя на щъркелите Сафет Халид (СНИМКИ)"}
{"url": "http://pik.bg/%D0%BD%D0%BE%D0%BA%D0%B0%D1%83%D1%82-%D0%BD%D0%B0-%D0%BD%D0%B8%D0%BA%D0%B8-%D0%B8%D0%BB%D0%B8%D0%B5%D0%B2-%D0%B2-%D1%81%D1%8A%D1%81%D1%82%D0%B5%D0%B7%D0%B0%D1%82%D0%B5%D0%BB%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D1%84%D0%B5%D1%81%D1%82-%D0%B2-%D0%BD%D1%8E-%D0%B9%D0%BE%D1%80%D0%BA-news736779.html", "text": "Последният филм на Ники Илиев \"Нокаут, или всичко, което тя написа\" ще бъде представен в Ню Йорк в рамките на тамошния фестивал на независимото кино. За премиерата на лентата в Голямата ябълка се похвали самият режисьор, а появата на заглавието в афиша на форума идва само няколко дни, след като то се появи на голям екран и в Лондон. Любителите на седмото изкуство в Ню Йорк ще могат да се насладят на \"Нокаут\" на 12 май. \"Третият филм решихме да го снимаме на английски, да бъде международен. Нашата идея беше той да се разпространява по целия свят\", обяснява Илиев, в чиято филмография от позицията на режисьор влизат още заглавията \"Чужденецът\" и \"Живи легенди\". Интерес към \"Нокаут\" проявяват вече разпространители и от други държави, сред които и Китай, разкрива още бившият модел. Сюжетът на филма се върти около героя на звездата от \"От местопрестъплението\" Гари Дърден - бившия ММА боец Арън, който след мозъчна травма се принуждава да търси спасение в струните на китарата си. За историята на персонажа Илиев се вдъхновява докато чете биографията на прочутия боксьор Майк Тайсън на фона на музиката на Крис Корнел, пише \"Монитор\". Сподели:", "date": "2018.03.21", "title": "\"Нокаут\" на Ники Илиев в състезателната програма на фест в Ню Йорк"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%B8%D1%8F%D1%82-%D0%BF%D0%B0%D1%80%D0%BE-%D0%BD%D0%B8%D0%BA%D0%BE%D0%B4%D0%B8%D0%BC%D0%BE%D0%B2-%D1%81-%D0%BE%D1%81%D1%82%D1%80%D0%B0-%D1%84%D1%80%D0%B0%D0%B7%D0%B0-%D0%B7%D0%B0-%D0%BA%D0%B0%D1%80%D0%B0%D0%BD%D0%B3%D0%B0-news736707.html", "text": "Легендата на ЦСКА Аспарух Никодимов отправи критични думи към нападателя на \"армейците\" Каранга за някои действия на Фернандо извън терена. Паро също така обаче е на мнение, че Фернандо Каранга явно е най-ключовият играч сред подопечните на Стамен Белчев. Голмайсторът на \"червените\" е наказан за 1 среща и глобен с 6000 лева след мача с Левски в неделя. ЦСКА победи в дербито с 1:0 като именно Каранга стана герой за \"армейците\", бележейки в 84-ата минута. Жестове на Фернандо обаче предизвикват огромни дискусии. \"Каранга заслужаваше картон. . Много играчи вече висят с картони и в плейофите ще бъде трудно. Отборът обаче разполага с дълбочина и не би трябвало да страда сериозно. Единствено Фернандо Каранга е без алтернатива. Дубльорът му Бланко прави добро впечатление, когато се включва, но трябва да го видим като титуляр. Явно желае да се наложи, разполага с висока работоспособност, активен е. Допускам, че ще е прилична алтернатива\", коментира Паро пред \"Тема Спорт\". Сподели:", "date": "2018.03.21", "title": "Великият Паро Никодимов с остра фраза за Каранга"}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%B5%D0%BD-qr-%D0%BA%D0%BE%D0%B4-%D1%89%D0%B5-%D0%B8%D0%BD%D1%84%D0%BE%D1%80%D0%BC%D0%B8%D1%80%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%B7%D0%B0-%D0%B8%D0%B7%D0%B1%D1%80%D0%B0%D0%BD%D0%B8%D1%8F-%D1%85%D0%BE%D1%82%D0%B5%D0%BB-%D0%BE%D0%BF%D0%B5%D1%80%D0%B0%D1%82%D0%BE%D1%80-%D0%B8%D0%BB%D0%B8-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-news736790.html", "text": "Министерство на туризма Специален QR код ще препраща потребителите към Националния туристически регистър, за да се информират за избрания от тях туроператор, хотел, заведение за хранене и развлечение или планински водач. Кодът ще се поставя на задължителните удостоверения, които всички те трябва по закон за имат, за да извършват дейност. При сканирането му той ще препраща туристите към данните на съответния обект в регистъра. По този начин всеки, който пътува ще получава през смартфона си нужната информация. Това заяви министърът на туризма Николина Ангелкова в Клуба-музей на авиацията, съобщиха от пресцентъра на . Министър Ангелкова обясни, че чрез кода потребителите ще могат да следят има ли избрания от тях туроператор задължителната по закон застраховка. \"Това те могат да правят и в момента, но през сайта на Министерството на туризма, влизайки в Националния туристически регистър. В него месец преди изтичането на застраховката името на туроператора „светва“ в оранжево, а след изтичането ѝ - в червено. Това помага на туристите да се ориентират, когато решат да правят резервации за почивки\", коментира министърът. Тя уточни още, че администрацията ще получава и сигнал при рязко завишаване на лимита на застраховката от даден туроператор. По този начин ще осигурим допълнителна защита на туристите, защото практиката от последните години показа, че често след рязко увеличаване на лимита, туроператори обявяват неплатежоспособност. На годишната среща на Асоциацията на българските авиокомпании (АБА) министър Ангелкова получи награда от Съюза на ветераните в авиацията за принос за опазване на историческото наследство на българската авиация и почетен знак на АБА по повод 70-годишнината на българската гражданска авиация. \"Сърдечно благодаря за отличията, те са високо признание, което приемам не само като персонална оценка за моята работа, но и за екипа от Министерството на туризма\", допълни министърът. \"През миналата година общият брой туристически посещения на чужденци у нас е близо 8,9 млн., което е с повече от 1,5 млн. над населението ни и отчетохме ръст от над 7% спрямо 2016 г.\", посочи министър Ангелкова. Резултатите от първия месец на 2018 г. са много добри, като повече 437 хил. чуждестранни туристи са посетили България през януари, 19% е ръстът спрямо същия месец година по-рано. Тя допълни, че само летище София е обслужило близо 6,5 млн. пътници и отчита ръст от 30%. \"Авиопревозите са един от най-сигурните и бързи транспортни връзки, предпочитани от милиарди туристи\", посочи министър Ангелкова. \"Не бива да забравяме и активността на местните власти за откриване на все по-вече авиолинии, което ще осигури още туристи и инвеститори за страната\", подчерта министър Ангелкова. Тя открои успешната работа на Министерството на транспорта информационните технологии и съобщенията за развитието и на авиацията и на всички видове транспорт в страната. \"Всички ние имаме общ интерес държавата ни да стане разпознаваема и предпочитана дестинация и ще обединим усилията си в изграждането на положителния ѝ имидж\", подчерта министърът. Сподели:", "date": "2018.03.21", "title": "Специален QR-код ще информира туристите за избрания хотел, оператор или ресторант"}
{"url": "http://pik.bg/%D1%87%D0%B5%D1%88%D0%B8%D1%82-%D0%BE%D0%BF%D0%B5%D1%80%D0%B0%D1%82%D0%BE%D1%80%D0%B8-%D0%B2%D0%B1%D0%B5%D1%81%D0%B8%D1%85%D0%B0-%D0%B2%D0%B0%D1%81%D0%BA%D0%BE-%D1%82%D0%BE%D0%B9-%D0%B8%D0%BC-%D0%BA%D0%BB%D1%8A%D1%86%D0%BD%D0%B0-%D0%BA%D0%B0%D0%B1%D0%B5%D0%BB%D0%B8%D1%82%D0%B5-news736658.html", "text": "Доставчици на кабелна телевизия и интернет вбесиха пловдивчанин с мудната си реакция. Той пък грабна ножицата и им изряза всички кабели, окачени на фасадата на къщата му. Екшънът се разигра на улица „Балчик“ в центъра на Пловдив, съобщава \"Марица\". Човекът, който се казва Васко, решил да санира къщата си. По фасадата й обаче имало жици на различни оператори. За да е изряден към тях, от няколко седмици мъжът започнал да звъни по офисите им и да ги кани да си махнат окабеляването, за да може да започне с поставянето на изолацията. Сред мрежите, които ползвали стената на жилището му за „гара разпределителна“, били CoolBox, M-tel, Blizoo и N3. Единствено от M-tel пратили наскоро екип, който огледал какво е положението и си заминал. След като видял, че няма реакция от операторите, днес Васко грабнал ножицата, качил се на дървена стълба и изрязал всички окачени по фасадата му чужди жици. По тази причина много от съседите му останаха без телевизия и интернет. Вместо да му се сърдят обаче, повечето от комшиите го защитават, възмутени от арогантното държание на монополистите. Преди час първи на отрязаните кабели са реагирали от CoolBox. От останалите оператори все още няма ни вест, ни кост. Сподели:", "date": "2018.03.21", "title": "ЧЕШИТ! Оператори вбесиха Васко, той им клъцна кабелите"}
{"url": "http://pik.bg/%D0%B1%D0%BE%D0%BA%D0%BE-%D1%85%D0%B0%D1%80%D0%B0%D0%BC%E2%80%9D-%D0%B2%D1%8A%D1%80%D0%BD%D0%B0-%D0%BE%D1%82%D0%B2%D0%BB%D0%B5%D1%87%D0%B5%D0%BD%D0%B8%D1%82%D0%B5-%D0%BF%D1%80%D0%B5%D0%B7-%D1%84%D0%B5%D0%B2%D1%80%D1%83%D0%B0%D1%80%D0%B8-%D1%83%D1%87%D0%B5%D0%BD%D0%B8%D1%87%D0%BA%D0%B8-news736708.html", "text": "Бойците на радикалната нигерийска групировка „Боко харам” върнаха момичетата, отвлечени от училището им в Североизточна Нигерия през февруари. Не се уточнява колко точно ученички са били върнати в селището Дапчи с общо 9 автомобила и оставени пред училището тази сутрин, както съобщиха двама родители. Ученичките бяха похитени на 19 февруари в Дапчи в щата Йобе, припомня БНТ. Президентът на Нигерия Мухамад Бухари окачестви отвличането като национална катастрофа. През март президентската администрация обяви намерението си да преговаря за освобождаване на ученичките. \"Боко харам” (в превод \"Западното образование е грях”) е ислямистка групировка, действаща в Северна и Североизточна Нигерия. Членовете й нападат и територии в съседните Нигер, Камерун и Чад. През март 2015 групировката положи клетва за вярност към терористичната организация ”Ислямска държава”. \"Боко харам” иска да създаде ислямски халифат и да въведе шариата в цяла Нигерия. Сподели:", "date": "2018.03.21", "title": "\"Боко харам” върна отвлечените през февруари ученички"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B8%D1%8F%D1%82-%D0%B4%D0%B5%D0%BF%D1%83%D1%82%D0%B0%D1%82-%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D0%BE%D1%87%D0%B0%D0%BA%D0%B2%D0%B0%D0%BC%D0%B5-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D0%BC-%D0%BA%D0%B0%D0%BA-%D1%89%D0%B5-%D1%81%D0%B5-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D0%B7-news736793.html", "text": "Българската страна не бива да загърбва своите национални интереси. С руската страна имаме нужда от взаимноизгодно сътрудничество по ред исторически и всякакви причини. Не е необходимо ние да имаме най-ястребската си позиция. България може да бъде от страните, които търсят намаляване на напрежението в създалата се ситуация на конфронтация. Това заяви пред БНТ депутатът от БСП Жельо Бойчев, който е председател на временната комисия за ЧЕЗ. „Концентрирани са големи очаквания към комисията. Ще се постараем да отговорим на голяма част от въпросите, които стоят по този проблем\", заяви Бойчев. Според него премиерът е предизвикал скандала с искането на оставката на министъра на енергетиката. Ние сме свидетели на промяна на настроенията - министър-председателят, който продаде 33 процента от ЧЕЗ, той поиска държавата да си върне тези проценти. Така се създаде объркване и се създаде комисия. Ролята на държавата по темата енергетика е голяма тема, заяви червеният депутат. Ако българската държава ще влиза в ЧЕЗ, както искат сега, от това няма никакъв смисъл. Ако ще сложат един човек, както сложиха навремето, това нищо няма да промени. Трябва да има един различен подход от страна на държавата, което да отговаря на пазарните механизми, да има ясни бизнес планове, които да се изпълняват. От Върбакова разбрахме, че тя се съгласи да пусне държавата в тази сделка, макар да не е единствената, която решава това, заяви Бойчев, който попита как държавата от нежелание да е в ЧЕЗ, заяви желание да е там. Ще видим откъде ще бъде финансирано това нещо, с какъв дял ще влезе държавата. И може ли да влезеш в едно дружество, когато ще си длъжен да участваш в арбитража срещу нашата страна, посочи още той. В Комисията ще види каква е ролята на съответните регулатори, защото постфактум да научават едно или друго нещо не отговаря на изискванията да гарантират сигурността на гражданите в енергийно отношение, каза народният избраник. По думите му скандалът идва от хаоса, предизвикан от държавните органи. Няма уважаваща себе си държава, която да няма механизъм, с който да провери произхода от средствата за една или друга сделка, посочи още Бойчев. Сподели:", "date": "2018.03.21", "title": "Червеният депутат Жельо Бойчев: Очакваме да разберем как ще се финансира сделката за ЧЕЗ"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81-%D0%BA%D0%BB%D1%8E%D1%87%D0%BE%D0%B2-%D1%85%D0%BE%D0%B4-%D0%B7%D0%B0-%D1%81%D0%BF%D0%BE%D1%80%D1%82%D0%B0-news736712.html", "text": "Правителството отпусна 500 000 долара, което е сумата, предвидена за плащане през 2018 г. за организирането и провеждането на Световното първенство по волейбол за мъже. България е съдомакин, заедно с Италия, на големия спортен форум през есента на 2018 г. Общата сума на изплатените от кабинета средства за организацията му в периода 2016-2018 г. е 5 000 000 долара. Световното първенство по волейбол за мъже е едно от най-престижните състезания в света. В него ще участват най-силните отбори по волейбол и поради това интересът е огромен както от страна на българските зрители, така и на тези от чужбина. Провеждането на спортната проява ще утвърди авторитета на България сред световната спортна общественост и ще окаже положително въздействие върху развитието и популяризирането на българския спорт и възможностите на българските спортисти за изява. Сподели:", "date": "2018.03.21", "title": "Правителството с ключов ход за спорта!"}
{"url": "http://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%83%D0%B4%D0%BE-%D0%B1%D1%83%D0%BB%D0%BC%D0%B0%D0%BD-%D1%89%D0%B5-%D0%B1%D1%8A%D0%B4%D0%B5-%D1%81%D0%B8%D0%BB%D0%B5%D0%BD-%D0%BB%D0%B8%D0%B4%D0%B5%D1%80-%D0%BD%D0%B0-%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B2-%D0%B5%D0%BF-news736736.html", "text": "Новият председател на Групата на социалистите в европарламента залага на борбата с неравенствата в програмата си Партията на европейските социалисти (ПЕС) приветства избора на Удо Булман за председател на Групата на социалистите и демократите в Европейския парламент. Късно снощи досегашният зам.-председател на Групата на социалистите и демократите в ЕП и евродепутат от Германската социалдемократическа партия (ГСДП) спечели подкрепата на социалистите в ЕП досегашният и пред другия кандидат, белгийката Катлин ван Бремпт. До избора на нов лидер се стигна след като досегашният лидер Джани Питела беше избран в италианския Сенат в началото на март. В представянето си пред социалистите в ЕП, Булман заяви амбиция за повече общи инициативи с ПЕС, които да мобилизират прогресивните партии в Европа да отстояват общите про-европейски политики и позиции, както и засилване на връзката между гражданите и случващото се в Брюксел. Той добави, че ключова битка за справяне с предизвикателствата в Европа е борбата срещу неравенствата – икономически, социални, териториални и между половете, както и срещу разделителните линии в Европа – противопоставянето между запад и изток, нови и стари държави-членки, малки и големи страни. Със специално изявление лидерът на ПЕС Сергей Станишев поздрави Удо Булман и заяви: „Работим от дълго време с Удо Булман и знам, че има всички необходими качества да води Групата на социалистите в ЕП в този ключов период. Предстоят ни много битки, в които ще имаме нужда от пълна мобилизация, а той е истински боец за социална справедливост и равенство – две основни за ПЕС цели. Като евродепутат, Удо положи много усилия в борбата за по-социална Европа. Уверен съм, че той ще продължи политиката на ясно разграничение между социалистите и консерваторите в Европа.“ „Парламентарната група на социалистите има ключова роля за разработването на политики на европейско ниво, които отразяват нашите принципи и ценности, както и да гарантира, че резултатите от всекидневните битки, които водим, стигат до нашите избиратели. ПЕС ще продължи силното си сътрудничество с Групата на социалистите, особено в контекста на предстоящите Европейски избори през 2019 г.“, добави Станишев. Сподели:", "date": "2018.03.21", "title": "Станишев: Удо Булман ще бъде силен лидер на Групата на социалистите в ЕП"}
{"url": "http://pik.bg/%D0%B8%D0%B7%D0%B1%D1%83%D1%85%D0%BD%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B3%D0%B8%D0%BD%D0%BA%D0%B0-%D0%BE%D1%82-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%B2%D0%B7%D0%B5-%D0%B8-%D0%BF%D0%B0%D1%82%D1%80%D0%B8%D0%B0%D1%80%D1%88%D0%B8%D1%8F%D1%82%D0%B0-%D1%81%D0%BA%D0%BB%D1%8E%D1%87%D0%B8%D0%BB%D0%B0-%D0%B5-%D1%82%D0%B0%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D0%BD%D0%B5-news736727.html", "text": "Нов скандал се зафоря около Гинка от Пазарджик и нейната фирма \"Инерком\". Оказа се, че напористата дама, която иска да сложи ръка върху тока на 3 милиона българи, е сключила договор и със Софийската света митрополия. Няма лъжа, няма измама! Гинка е сключила договор със самия патриарх Неофит! На 22.12.2016 г. Софийската света митрополия подписва договор от 3 страници, за наем на 2-те сгради на патриаршията – на площад \"Света неделя\" 16, откъм площада и откъм ул. \"Съборна\", с фирмата \"Инерком\" ЕООД на Гинка Върбакова. За неин пълномощник е вписан съпругът й Славчо Върбаков, предаде Епицентър. От страна на БПЦ като страна по договора е вписан Негово Светейшество Неофит, митрополит Софийски и Патриарх български с гражданско име Симеон Николов Димитров. Негов представител, подписал договора, е Негово Преосвещенство Бранитцки епископ Григорий - Викарий на Софияския митрополит, с гражданско име Красимир Маринов Цветков. Според договора фирмата на Гинка става наемател на партерен, първи, втори, трети и четвърти етажи от Митрополитската сграда на пл. \"Света Неделя\" 16 с обща разгърната площ 1436 кв.м. Както и на приземен, трети, четвърти, пети и шести етажи с обща разгърната застроена площ от 1309 кв.м, представляващ част от митрополитска сграда на пл. \"Света Неделя\" откъм \"Съборна\". Или общо \"Инерком\" слага ръка върху 2744 кв.м. от имотите на Софийската митрополия срещу месечен наем от 15 000 лева! Задължението на фирмата на Гинка е да извърши \"обследване на сградите и изготвяне на количествена сметка за видовете строително-ремонтни дейности\". Изпълнителят на \"обследването\" ще бъде избран от наемателя, пише в договора. В чл. 4 е записано, че \"Средствата, необходими за ремонта на сградата и таксите за строителните разрешения относно частта, която е за сметка на наемодателя, ще бъдат осигурени от наемателя, който в деня на пописване на договора за строително-ремонтни дейности следва да преведе цялата необходима за ремонта сума по специално открита за целта банкова сметка на името на наемодателя. Сумата ще служи за задатък по договора за наем\". Чл.5 от договора уточнява: \"Средствата за ремонта на сградата, които са за сметка на наемодателя, ще бъдат приспадани от дължимия наем в размер на 15 000 лева на месец, а разликата до пълния размер на наема ще бъдат прихващани по погасителния план с платените от наемателя средства за ремонт.\" Наемната цена е от 7 евро на квадратен метър без ДДС! В деня на подписване на договора по сметка в Сибанк е преведен на наемодателя депозит от 150 000 лева без ДДС, за който не се издава фактура. Срокът за наема е 10 години с клауза за автоматично продължение още четири пъти по толкова, а след това и за неопределен срок. Още една скандална клауза в договора посочва, че наемателят може да преотдава части или цялата площ за жилища и офиси! Ден преди подписването на този договор – на 21 декември 2016 г., фирмата е сключила договор за 5 650 000 евро кредит от ОББ, като по същото време банката подписва предварителен договор за продажба на активите си на СИБанк, отбелязва сайтът \"19 min\". Горе-долу това е сумата на гаранцията от 5 милиона евро, с която Върбакова влиза в преговорите за ЧЕЗ, плюс лихвите за продължителността им от повече от година. Интересни са няколко обстоятелства по този скандален договор. Първото от тях е как неизвестни бизнесмени от дълбоката провинция – Пазарджишко, могат да имат достъп до среща с патриарха на Българската православна църква, който е вписан в договора и с гражданското си име? Още повече, такава среща, която да доведе до мащабен договор – отдаване на общо 2744 кв. м в супер центъра на София при цена 16,80 лв. на квадратен метър. Кой би могъл да уреди такава среща? Единственият разумен отговор е: Министерският съвет, чийто председател е приципал на дирекцията към МС, която ръководи вероизповеданията и ги администрира, особено в гражданската и публичната област – всичко извън духовността. Никой друг, освен Патриарха и неговият представител по договор Браницки епископ Григорий не е бил в течение на контракта от 22.12.2016 г. – 2 дни преди края Коледния пост и де факто последен работен ден за седмицата, а за повечето хора – и за годината. Защо ли никой не е знаел? Ами, защото в нарушение на правилата на БПЦ договорът е докладван едва на 19 юни 2017 г. на останалите митрополити, подчертава \"19 min\". Договорът въпреки изискванията на закона, не е качен и в публичните регистри. Интересно е как иначе биха минали клаузи като например наемателят да заплаща само 15 000 лв. на месец, т.е. реално малко над 5 лв. с ДДС, въпреки установената цена от 8,4 лв., която без друго е скандално ниска за тази сграда и за тази локация. А останалото да му се приспада за ремонти. Хубаво, но в същия договор пише, че тепърва ще се обследва състоянието на сградите, т.е. напълно неясно е с какво се оправдава значителната отстъпка от цената. Интересно е също, че в договора, като във всеки друг за наем, се забранява преотдаване на площи, но е вписано също така „освен за жилищна или офис сграда”. Е, още в края на миналата година в зданието на пл. Света Неделя отвори бутик на \"Дискуеърд\" – марка, известна със своя джендър – стил. Според осведомени намеренията на съдържателите му са да отворят и бар в същия стил. В Патриаршията! Ако следваме пазарните цени, само наемът на търговската – не жилищна, не офис площ, която е преотдадена, би трябвало да покрива целия наем на двете сгради от 15 000 лв. месечно. Интересно е още, да не кажем нещо повече, че договорът е сключен „за 10 години с клауза за автоматично продължаване още четири пъти по толкова”. Не следват никакви условия, т.е. автоматичното продължаване е гарантирано. Дотук стават 50 години, при разрешени по Закона за вероизповеданията, за който трябва да следи Министерският съвет, максимален срок от 10 години! Само, че в предварителния договор е записано още: „Ако след изтичане на договорените срокове използуването на вещта продължи със знанието или без противопоставяне на наемодателя, договорът се счита за продължен за неопределен срок”. Т.е., ако Гинка и Славчо Върбакови или тогавашният собственик на фирмата Инерком ЕООД реши да не дава Патриаршията, тя остава нечия, но не на Българската православна църква за вечни времена. В църковните среди вече се говори, че следващият обект за превземане може да се окаже свещоливницата. Чистата печалба от нея е 2,4 млн.лв. годишно. И би осигурила на Върбакови пълен цикъл: ако има ток, го продават на населението, ако няма – продават му свещи! Сподели:", "date": "2018.03.21", "title": "ИЗБУХНА ПОРЕДЕН СКАНДАЛ! Гинка от Пазарджик взе и патриаршията: Сключила е таен договор с Неофит! (ДОКУМЕНТИ)"}
{"url": "http://pik.bg/%D0%B4%D1%80%D1%83%D0%B3%D0%B0%D1%80%D1%81%D0%BA%D0%B0-%D1%81%D1%80%D0%B5%D1%89%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BE%D1%82%D0%B8%D0%B2%D0%B0-%D0%B2-%D1%81%D0%BA%D0%BE%D0%BF%D0%B8%D0%B5-%D0%B2%D0%BE%D0%B4%D0%B8-%D0%B8-%D1%82%D0%B5%D0%B6%D0%BA%D0%B0%D1%82%D0%B0-%D0%B0%D1%80%D1%82%D0%B8%D0%BB%D0%B5%D1%80%D0%B8%D1%8F-%D0%BD%D0%B0-%D0%B1%D1%81%D0%BF-%D0%BF%D1%80%D0%B8-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-news736737.html", "text": "Корнелия Нинова ще направи визита в Скопие в края на седмицата. Лидерката на БСП ще бъде край Вардара, придружавана от тежка червена артилерия, похвалиха се от червения пресцентър. В делегацията на БСП участват заместник-председателите на левицата Деница Златева, Кирил Добрев, Владимир Москов; зам.-председателят на ПГ на \"БСП за България\" Драгомир Стойнев и секретарят на парламентарната група Кристиан Вигенин. На 23 март (петък) Корнелия Нинова ще проведе среща с министър-председателя на Македония и лидер на СДСМ Зоран Заев, похвалиха се от пресцентъра на . Програмата на посещението на социалистите ще включва още и срещи с представители на Българския културен център в Скопие, както и с Иван Петков, който е Извънреден и пълномощен посланик на България в Македония. Сподели:", "date": "2018.03.21", "title": "ДРУГАРСКА СРЕЩА: Корнелия отива в Скопие, води и тежката артилерия на БСП при Зоран Заев"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BC%D0%BD%D0%BE%D0%B3%D0%BE%D0%B4%D0%B5%D1%82%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%BA%D0%B0-%D0%B5-%D0%BD%D0%BE%D0%B2%D0%B0%D1%82%D0%B0-%D1%81%D0%B5%D0%BA%D1%81%D0%B1%D0%BE%D0%BC%D0%B1%D0%B0-%D0%BD%D0%B0-%D1%87%D0%B0%D0%BB%D0%B3%D0%B0%D1%82%D0%B0-%D1%81%D0%B5%D0%BA%D1%81%D0%B8-%D1%81%D0%BD%D0%B8%D0%BC%D0%BA%D0%B8-18-news736634.html", "text": "Елена Велевска е майка на три деца и мечтае за четвърто. Въпреки многобройните си задължения оправната блондинка демонстрира завидна фигура и е горда притежателка на най-сочните гърди в попфолка, пише всекидневник. Както грижливо се отнася към семейството и отрочетата си, така хубавата Елена обича да провокира мъжката част с еротични снимки на разголената си гръд и сочното си дупе, което й печели хиляди фенове не само у нас, но и на целите Балкани. Велевска отскоро изгря на родния чалга небосклон в каталога на \"Пайнер\". Дори извади няколко хита, които са обещаващи за бъдещата. \"Изнасяла е концерти в над 30 страни, между които Австралия, САЩ, Канада, цяла Европа и др. Първата си песен „Сънувам“ записва още на 15 години, а досега има издадени девет албума\", разказват от \"Пайнер\". Повече от 20 години Елена гради кариера в Македония, без да завърта скандали около себе си. Тя прави революция във фолка в Македония, като през 1997-а дори снима видеоклип за 1500 марки без чужда помощ. Споделя, че със своите опити подтикнала колегите си да инвестират в себе си и поставила основите на жанра в родната си страна. Споделя, че не е конфликтна личност и уважава всеки, който се опитва да направи нещо.В същото време Елена е обект на свалки от много мъже, чиито мераци са провокирани още повече от разголените фотосесии на певачката. Велевска бе забъркана в любовна афера с Борис Дали. Двамата записаха обща песен \"Ще си моя\", а според запознати името на парчето може вече да се е осъществило и на практика. Сподели:", "date": "2018.03.21", "title": "ГОРЕЩО! Многодетна македонка е новата сексбомба на чалгата (СЕКСИ СНИМКИ 18+)"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D0%BE%D0%B1%D1%8F%D1%81%D0%BD%D0%B8-%D0%BA%D0%BE%D0%B3%D0%B0-%D1%89%D0%B5-%D1%81%D0%BA%D0%BE%D1%87%D0%B0%D1%82-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8%D1%82%D0%B5-news736636.html", "text": "Средна класа в България не съществува, заяви категорично в сутрешния блок на България он ер финансовият експерт Кольо Парамов. Не може да продължим с липсата на средна класа и с тази рязка разлика между богати и бедни, заяви още той. \"За да отворим пазарът за инвестиция, трябва да кажем на целия свят, че нашият пазар е равностоен на европейския и затова трябва да минем към Еврозоната, за да знаят инвеститорите, че ще вземат евро, а не левове“, каза Парамов. Според него 80% от хората, които не са заети в момента са роми. Сподели:", "date": "2018.03.21", "title": "Експерт обясни кога ще скочат инвестициите"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B5%D0%B4%D0%B8%D0%BD-%D0%BE%D1%82-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B0%D0%BA%D1%82%D1%8C%D0%BE%D1%80%D0%B8-%D0%B2-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%B0-news736724.html", "text": "След кратко боледуване почина актьорът от кюстендилския театър и дългогодишен директор на общинския драматичен театър „Невена Коканова“ в Дупница Асен Диков, предава Струма.бг. Актьорът е издъхнал в дома си на 65-годишна възраст. Асен Диков завършва актьорско майсторство през 1994г. в ЮЗУ „Неофит Рилски” – Благоевград в класа на проф. Пенчо Пенчев и доц. Златко Павлов. Има над 50 роли в спектакли на Общински драматичен театър „Невена Коканова” Дупница, а от 2008г. е в трупата на Общински драматичен театър – Кюстендил. Погребението ще бъде утре от 13.00 часа в гробищния парк в Дупница. Сподели:", "date": "2018.03.21", "title": "ТЪЖНА ВЕСТ! Почина един от големите актьори в Югозапада"}
{"url": "http://pik.bg/%D0%B2%D1%81%D0%B8%D1%87%D0%BA%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D1%81-%D0%BD%D0%B5%D0%B2%D0%B8%D0%BD%D0%BD%D0%BE%D1%82%D0%BE-%D0%B7%D0%B4%D1%80%D0%B0%D0%B2%D0%B5%D0%B9-%D0%B8-8-%D0%B3%D0%BE%D0%B4%D0%B8%D1%88%D0%BD%D0%B8-%D1%81%D1%82%D0%B0%D0%B2%D0%B0%D1%82-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%BF%D0%B5%D0%B4%D0%BE%D1%84%D0%B8%D0%BB%D0%B8-news736655.html", "text": "От ГДБОП предлагат в България да се създаде регистър на осъдените за педофилия. Пропуск в закона позволява на всеки, изтърпял наказание за това престъпление, свободно да се придвижва и да има достъп до деца. Мъж на възраст между 20 и 50 години, с добро образование и приличен начин на живот. Работата му често е свързана с деца или в близост до тях – това накратко е описанието на педофила, сочат данните на ГДБОП. Жертвите му са на възраст от 8 до 16 години. И макар, че профил в социалната мрежа не може да се регистрира, преди детето да навърши 13 години, това оказва се съвсем не е проблем, съобщава \"България он еър\". В последните години децата имат неограничен достъп не само до социалните мрежи, но и до глобалната мрежа като цяло. Дори фактът, че родителите говорят с децата си за безопасното общуване в интернет, жертви на педофилите стават вече и 8-годишни деца. Всичко започва като най-обикновено общуване онлайн. Ако осъдените за педофилия у нас бъдат регистрирани, то всеки работодател ще може да провери какви хора наема, особено ако дейността е свързана с деца, смятат от МВР. Сподели:", "date": "2018.03.21", "title": "Всичко започва с невинното: Здравей! И 8-годишни стават жертви на педофили"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8%D0%BA%D0%BE%D0%BD%D0%BE%D0%BC%D0%B8%D1%81%D1%82-%D1%80%D0%B0%D0%B7%D0%B1%D0%B8-%D0%BD%D0%B0-%D0%BF%D1%83%D1%85-%D0%B8-%D0%BF%D1%80%D0%B0%D1%85-%D0%B7%D0%B0%D0%B2%D0%B5%D1%80%D0%B0%D1%82%D0%B0-%D1%87%D0%B5%D0%B7-%D1%86%D1%8F%D0%BB%D0%B0%D1%82%D0%B0-%D0%BD%D0%B8-%D0%BE%D0%BB%D0%B8%D0%B3%D0%B0%D1%80%D1%85%D0%B8%D1%87%D0%BD%D0%B0-%D1%81%D1%82%D1%80%D1%83%D0%BA%D1%82%D1%83-news736778.html", "text": "Случаят \"Скрипал\" е удар по репутацията на двете страни - на Великобритания и на Русия. Ситуацията е почти на границата на пълното напрежение, тъй като градчето, в което се е случило това драматично напрежение, там са заразени наоколо около 46 човека. Британското правителство заявява, че има подобни около 14 случая, при които са си отишли по \"един странен начин\" граждани на Русия. Това заяви проф. Димитър Иванов. Като човек, живеещ в Лондон, той наблюдава внимателно процесите във Великобритания. Британското правителство в този обиден диалог с Русия заявява, че не е получило алтернативна хипотеза от страна на руското правителство. \"Смятам, че встъпвайки в нов мандат, Владимир Путин трябва да сформира една работна група, която да се заеме със случая. Само до момента се проучват 4000 часа записи от камери... Има непотвърдени съобщения на властите, че още през 2010 г. Сергей Скрипал е получил от властите във Великобритания предупреждение, че се намира под заплаха от убийство от страна на различни групи неидентифицирани лица. Самият той е важна фигура в шпионажа и се счита, че той е издал над 300 руски агенти. Случаят прилича на един роман от Студената война. Само че един роман от 400 страници има край, а един такъв случай разклаща отношенията между две страни. Сега се случва най-голямото разхлаждане и изолиране на отношенията между двете страни. Но това е ерата, в която живеем. Светът танцува върху един неизбухнал вулкан от политически и геополитически конфликти\", заяви проф. Иванов. Той отбеляза, че в самата Великобритания има вътрешнополитическо напрежение заради случая \"Скрипал\". \"Няма настроения срещу Русия и руската култура, но има официална, студена реакция на британското правителство\", отбеляза гостът. Професорът коментира и скандала с продажбата на ЧЕЗ: \"За мен целият шум, който се вдигна, носи и голяма доза демагогия. Ние вдигнахме един страхотен шум за една Гинка... Някак си забравихме, обърнахме гръб на досегашната ни страница на прехода. Но цялата ни олигархична структура до момента, се крепи на едни Гинки. Ние сме \"гинков преход\"... Още - пиратите на прехода, които утре ще ги наричаме \"лордовете на българската икономика\" - те бяха Гинки по своята същност. Българската приватизация доведе до този модел - \"Гинка\". Ние всички се втурнахме масово да ставаме собственици, но не помислихме как ще развиваме тази собственост. И затова нашата икономика, нашето производство страда. Що се касае до специфичния случай - считам, че е имало конструирана схема, която се сгромоляса при тази изключително силна политическа реакция, която избухна\". Проф. Иванов заяви, че се е запознал с доклада на ЧЕЗ и попита: \"Как така една от най-големите чужди банки в България с нейния си филиал, при всички банкови критерии и изисквания, е разрешила и е дала финансова гаранция на \"Инерком\"?! Защото \"Инерком\" не отговаря на тези изисквания - да плати тези 329 милиона евро. А за да ги плати, тя трябва да даде около 6 милиона евро собствено участие. Очевидно е, че \"Инерком\" е направило залог на акциите на бъдещата собственост на акциите на ЧЕЗ. Това е противозаконно\". Професорът препоръча министърът на икономиката и министърът на вътрешните работи да поискат да бъде засилена преговарящата ни позиция по отношение на арбитража и да идентифицираме нашия собствен интерес, като държавата стане част от сделката с ЧЕЗ. Сподели:", "date": "2018.03.21", "title": "ЕКСКЛУЗИВНО В ПИК! Икономист разби на пух и прах заверата \"ЧЕЗ\":  Цялата ни олигархична структура се крепи на едни Гинки! "}
{"url": "http://pik.bg/%D0%BF%D1%80%D0%B8%D0%B5%D1%85%D0%B0-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%B8%D0%B7%D0%B1%D0%BE%D1%80-%D0%BD%D0%B0-%D0%B7%D0%B0%D0%BC-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%B8-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8%D1%8F-%D0%BE%D1%80%D0%B3%D0%B0%D0%BD-news736729.html", "text": "Парламентът прие процедурни правила за избор на заместник-председател и членове на Антикорупционния орган. \"За\" правилата гласуваха 81 народни представители, \"против\" - 4 и \"въздържали се\" - 17, с което те бяха приети. Предложенията за кандидати за заместник-председател и трима членове на Комисията за противодействие на корупцията и за отнемане на незаконно придобитото имущество (Антикорупционния орган) ще се правят от председателя на органа Пламен Георгиев. Той трябва да ги внесе в писмена форма чрез деловодството на Народното събрание до Комисията за борба с корупцията, конфликт на интереси и парламентарна етика в 7-дневен срок от приемането на тези правила. Предложенията съдържат писмени мотиви, в които се обосновават високите професионални и нравствени качества на кандидатите. В 7-дневен срок от публикуване на кандидатурите, всеки кандидат представя на Комисията за борба с корупцията, конфликт на интереси и парламентарна етика писмена концепция за работата си като член на Антикорупционния орган на хартиен и електронен носител, декларация за несъвместимост по образец и такава за имущество и конфликт на интереси. Приетите процедурни правила предвиждат кандидатите да се проверяват за принадлежност към Държавна сигурност и разузнавателните служби на Българската народна армия, предава още \"Фокус\". В случай, че Комисията за борба с корупцията, конфликт на интереси и парламентарна етика установи, че кандидатът не е представил всички необходими документи, го уведомява, че може да ги представи в срок от 5 дни от уведомяването. До изслушване не се допускат кандидати, които не са си представили документите в срок. Изслушването на кандидатите се провежда на открито заседание на Комисията за борба с корупцията, конфликт на интереси и парламентарна етика. За избран ще се смята кандидатът, получил повече от половината от гласовете на присъстващите народни представители. Ако не получи необходимите гласове, Народното събрание приема решение за откриване на нова процедура за избор. Сподели:", "date": "2018.03.21", "title": "Приеха правила за избор на зам.-председател и членове на Антикорупционния орган"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F%D1%82-%D0%BA%D1%80%D0%B0%D0%B9-%D0%BA%D0%BE%D1%82%D0%B5%D0%BB-%D0%BF%D0%BE%D0%BB%D0%B8%D1%86%D0%B0%D0%B9---%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D1%81%D0%BF%D0%B5%D1%86%D1%87%D0%B0%D1%81%D1%82%D0%B8%D1%82%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news736643.html", "text": "Загиналият при тежката катастрофа край Котел е бургаският полицай Вилиан Димов, пише Флагман.бг. 25-годишният бургазлия е служител на звеното Специализираните полицейски сили. Той е определян за изключителен професионалист от колегите си - смел и достоен служител на реда. Вилиан има приятелка, двамата били заедно отскоро, но плановете им били сериозни, разказаха техни близки. Цялата полиция в Бургас е в шок от трагичната вест за внезапната кончина на младия им колега. Сподели:", "date": "2018.03.21", "title": "СТРАШНА ТРАГЕДИЯ! Загиналият край Котел полицай - звезда на спецчастите в Бургас (СНИМКИ)"}
{"url": "http://pik.bg/%D1%81%D1%8A%D0%B2%D0%B5%D1%82-%D0%BD%D0%B0-%D0%B4%D0%B5%D0%BD%D1%8F-%D0%BD%D0%B0-%D0%B6%D0%B5%D0%BD%D0%B0-%D0%B4%D0%BD%D0%B5%D1%81-%D0%BD%D0%B5-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0-%D0%B6%D0%B5%D0%BB%D0%B0%D0%BD%D0%B8%D0%B5%D1%82%D0%BE-%D0%B9-%D0%B5-%D0%B7%D0%B0%D0%BA%D0%BE%D0%BD-news736640.html", "text": "6-ят слънчев ден е посветен на хармонията и изцелението, на „мъртвата вода”. Сега е моментът да намерите пътя към сърцето на друг човек. Денят принадлежи на любовта, пише астрологът Ивелина Пенчева в хороскопа си за България утре.бг. „Градете връзки! Добре е да се установяват връзки между хората, да си помагат един на друг. Проправяйте път към другите, помагайте им да намерят правилния път, спасявайте ги от заблуждения, „отворете им очите”, съветва астрологът. Време е за укрепване на роднинските връзки и здравето, добавя тя. „Подпомагайте другите хора, старайте се да направите нещо приятно за тях, изричането на искрени комплименти е най-малкото, което можете да сторите! Да не се ругае, да не се изричат грозни думи и да не се повишава глас“, предупреждава Ивелина Пенчева. Според нея в този ден можем да си върнем изгубеното и да се разплетат кармични проблеми. „Обезателно отделете време на своите деца! Който не си поговори с дете в този ден, целият месец няма да намери щастие. Подарете им нещо и ги зарадвайте! Необходимо е да действате според емоциите си – сърцето най-вярно ще ви подскаже какво да направите. Не бива да се напрягате на този ден. Препоръчва се повече релакс и почивка. Нужно е да се отпуснете и да търсите компанията на хора близки на вас по дух“, обяснява астрологът. „Но да не се пиянства и буйства! Самотата е противопоказна сега. Денят е добър за приемане на гости, благоприятства любовните отношения и задушевните разговори. Подходящо е за сексуални контакти. На жена в този ден не се отказва, ако помоли за нещо. Желанието на жените днес е закон“, добавя Ивелина Пенчева. „Това е ден за лечителство, приготвяне на лекарства, укрепване на здравето, работа над физическото тяло. Времето е благоприятно за очистване и преображение. Това е такъв необикновен лечебен ден, че и най-обикновената вода придобива уникални лечебни свойства. Може да се започне курс на закаляване. За тази цел е добре да направите очистителни процедури и обливане с хладка вода“, уточнява астрологът. „Понякога може и само отриване с хладка вода. Три пъти се облива с хладна вода – нито гореща, нито студена. Да не се осквернява водата, тя е знак за живот! Допринася за развитието на разумния човек във всичките му форми. Добре е да се медитира върху вода, да се гледа в нея. Особено значение се отделяло в древността на измиването“, добавя Ивелина Пенчева. Тя препоръчва да се пият повече течности днес. Може да си правите билкови чайове и отвари. „Придържайте се към сребристо-сините тонове в облеклото си! Да се избягва носенето на ярки цветове, зелено, червено и черно“, съветва астрологът. „Ако сънувате бистра вода – това е знак за чист живот. Мътната вода пък е за болести“, добавя тя. Сподели:", "date": "2018.03.21", "title": "СЪВЕТ НА ДЕНЯ! На жена днес не се отказва, желанието й е закон"}
{"url": "http://pik.bg/%D0%B8%D0%B7%D0%B1%D0%B8%D1%80%D0%B0%D1%82-%D0%BD%D0%BE%D0%B2%D0%B8%D1%82%D0%B5-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%BA%D0%B5%D0%B2%D1%80-%D1%81-%D0%B6%D1%80%D0%B5%D0%B1%D0%B8%D0%B9-%D0%BF%D1%80%D0%B5%D0%B7-%D0%B0%D0%BF%D1%80%D0%B8%D0%BB-news736742.html", "text": "Жребият ще се състои от три отделни тегления. Кандидатите ще бъдат проверени за принадрежвост на към Държавна сигурност и разузнавателните служби на Българската народна армия. Кандидатите ще бъдат изслушани на открито заседание на Комисията по енергетика. Изборът се осъществява от Народното събрание. За избран от депутатите ще се смята кандидатът, получил повече от половината от присъстващите народни представители. Ако няколко кандидати за една длъжност са получили повече от половината от гласовете, избран е този, който е получил най-много гласове „за“. Жребият за обновяване на членовете на Комисията по енергийно и водно регулиране (КЕВР) ще се проведе на 4 април 2018 г. от 14:00 на заседание на Комисията по енергетика. Това се случи след като депутатите приеха процедурни правила за провеждане на жребий за обновяване на КЕВР и за предлагането на кандидати за членове на комисията, изслушването им и техния избор. \"За“ новите процедурни правила гласуваха 97 народни представители, нито един \"против\", а двама народин представители се въздържаха. КЕВР ще се обновява чрез жребий с двама нови членове със стаж в областта на енергетиката, един член в областта на водоснабдяване и канализация, един член измежду членовете с юридически стаж и стаж в областта на икономиката. Началото е планирано за 14 часа в зала „Запад“ на Народното събрание. Заседанието на Комисията по енергетика ще бъде открито. Сподели:", "date": "2018.03.21", "title": "Избират новите членове на КЕВР с жребий през април"}
{"url": "http://pik.bg/%D1%83%D0%B4%D0%B0%D1%80-%D0%B8-%D0%BC%D0%B0%D1%81%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D1%80%D0%B0%D0%B7%D0%B1%D0%B8%D1%85%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D1%85%D0%BE%D1%80%D0%B0-%D0%BF%D1%80%D0%B5%D0%B7-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D1%81%D0%B0-18-%D0%B4%D1%83%D1%88%D0%B8-news736667.html", "text": "Разбита е група за трафик на хора през границата. На 17 март, служители на ГДБОП и териториалните й служби в Хасково, Кърджали и София проведоха специализирана полицейска операция с цел неутрализиране на организирана престъпна група, превеждала чужденци през границата на страната и подпомагала тяхното пребиваване у нас. В хода на действията по разследването са претърсени 15 адреса на територията на област Хасково и Годеч, както и два автомобила, съобщават от МВР. Иззети са множество мобилни телефони, сим карти, парични суми и други вещи и предмети, имащи отношение към документирането на престъпната дейност на групата. Задържани са 18 души. На седем от тях - български, турски и сирийски граждани, са повдигнати обвинения. На петима от обвиняемите е наложена постоянна мярка „задържане под стража“, а на други двама - мярка за неотклонение „парична гаранция“. Работата по документирането и доказването на престъпната дейност на групата продължава под наблюдението на прокуратурата. Сподели:", "date": "2018.03.21", "title": "УДАР И МАСОВИ АРЕСТИ! Разбиха група за трафик на хора през границата, задържани са 18 души"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%B5%D0%BD-%D0%B1%D1%80%D0%B8%D1%84%D0%B8%D0%BD%D0%B3---%D1%81%D0%BF%D0%B5%D1%86%D1%87%D0%B5%D0%BD%D0%B3%D0%B5%D1%82%D0%B0-%D1%83%D0%B4%D0%B0%D1%80%D0%B8%D0%BB%D0%B8-%D0%BC%D0%BE%D0%B3%D1%8A%D1%89%D0%B0-%D0%B1%D0%B0%D0%BD%D0%B4%D0%B0-news736738.html", "text": "Шефът на Специализираната прокуратура г-н Иван Гешев и заместник-директорът на ГДБОП г-н Стоян Темелакиев дават брифинг във връзка с две съвместни разследвания на Специализираната прокуратура и ГДБОП. \"Говорим за две досъдебни производства, проведени от Специализираната прокуратура. И двете производства са образувани наскоро и по тях е работено активно. Едната е за трафик на хора, а другата за група, разпространявала фалшиви документи\", обяви Иван Гешев. \"По операцията за фалшиви документи и банкноти са претърсени над 40 адреса, иззети са около 500 000 фалшиви банкноти с номинал 100 долара. Иззети са множество фалшиви документи, включително и български\", разкри шефът на Специализираната прокуратура. \"Най-вероятно в резултат от взаимодействието с партньорските служби са неутрализирани и организирани престъпни групи с трафик на чужденци, които са генерирали печалба за над 15 млн. евро, вкарвайки бежанци и мигранти от различни държави. Цялата тази процедура е ставала чрез произвеждането на неистински документи, ползвани от други групи с цел трафик на мигранти\", каза още той. \"Арестувани са 7 лица. Четири от тях и към този момент са в ареста, други трима са освободени срещу парична гаранция\", добави Иван Гешев. \"При другата операция са арестувани 5 души за трафик на бежанци\", допълни шефът на Специализираната прокуратура. Стоян Темелакиев от ГДБОП също разкри подробности за операциите. \"При първата операция установихме, че на територията на България се изготвят фалшиви документи за албанци, които влизат на териториите на САЩ, Канада и Великобритания\", коментира той. \"В хода на реализацията събрахме достатъчно и годни доказателства, които да се ползват в съдебния процес. Установихме помещение, пригодено за изготвянето на фалшиви документи за самоличност на територията на Пловдив\", обясни представителят на ГДБОП. \"Паралелно с нашата операция беше проведена и такава в Албания. Бяха арестувана 40 лица, а други 12 са обявени за издирване. Групата е действала от няколко години\", каза още Стоян Темелакиев. \"Сред арестуваните има лице, което е знакова фигура по тази линия. Сред другите арестувани има криминално проявени и осъждани\", добави той. \"Мигрантите са заплащали около 7000 паунда, за да влязат на територията на Великобритания и между 25 и 30 хиляди долара, за да влязат на територията на САЩ и Канада\", разкриха спецченгетата. \"Качеството на документите е било добро. Паралелно с фалшивите документи е имало и истински такива, като лицата, които са ги ползвали, са привеждани във вид, максимално близък до този на снимката\", уточни Стоян Темелакиев. Сподели:", "date": "2018.03.21", "title": "ЕКСКЛУЗИВНО В ПИК TV! Прокуратурата с извънреден брифинг - спецченгета ударили могъща банда за фалшиви документи и трафик на бежанци (ОБНОВЕНА)"}
{"url": "http://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%BA%D0%B0%D1%80%D0%B0%D0%BD%D0%B3%D0%B0-%D1%81%D1%80%D0%B5%D1%89%D1%83-%D1%80%D0%BE%D0%B1%D0%B8%D0%BD-%D1%85%D1%83%D0%B4-%D0%BE%D1%82-%D0%BB%D0%B5%D0%B2%D1%81%D0%BA%D0%B8-%D0%B1%D0%BB%D0%B0%D0%B3%D0%B8%D1%8F-%D0%B2-%D1%81%D0%BB%D0%BE%D0%B2%D0%B0%D1%82%D0%B0-%D1%81%D0%B8-%D0%B1%D0%BE%D1%80%D0%B8%D0%BC%D0%B8%D1%80%D0%BE%D0%B2-%D1%82%D0%B0%D0%B1%D0%B0%D0%BA%D0%BE%D0%B2-%D0%B8-%D0%BA%D0%BE%D0%BC%D0%BF%D0%B0-news736688.html", "text": "\"Дербито мина, ЦСКА отново победи Левски. В дните след мача не говорим и пишем за футбол, а за наказания, скандали, \"рязане на глави\" и един надуваем чл*н. Е, Фернандо Каранга е наказан - 1 мач и 6000 лева глоба. Защото слага ръка пред гърлото си след гол. Защото развя въпросния фал*с на пистата след мача със \"сините\". Левски сезира - БФС, прокуратурата... Само до Пентагона не стигна този \"случай\". Така дербито е 1:1. ЦСКА победи с 1:0 на терена с гол на Каранга, Левски изравни извън терена с жалване от Каранга. Всичко е ясно, точно и коректно, както би казал проф. Александър Томов. Да, наказание за Каранга трябваше да има. Дори без жалване от \"Герена\". Защо обаче чак сега се обръща толкова сериозно внимание на жеста, който прави Каранга след гол? Той празнува попаденията си по този начин от самото начало, от идването си у нас. Защо тогава нямаше доноси и не се вдигаше такъв шум? Дали защото ЦСКА не застрашаваше първото място на Лудогорец? Голям проблем е внушителният по размери надуваем чл*н. Член, още фал*с. Да, не е приемливо от ЦСКА да правят кампании като \"С деца на мач\", а после голмайсторът на отбора да вее пред малчуганите подобни предмети. Спор в това няма. Но помните ли какво направиха в Сектор \"Б\" на едно от дербитата с ЦСКА? Феновете издигнаха плакат, който изобразяваше емблемата на \"армейците\", а в средата й... вул*а. Въпросният \"шедьовър\" не беше вдигнат от футболисти на Левски, а от привърженици. Но действието си остава срамно. Чл*н или вул*а, от гума или хартия, от фенове или футболист - лош е този пример за децата, неприемлив, заслужаващ порицание и наказание. Сега Каранга е \"терорист\", който с едната си ръка \"реже гърла\", а с другата развява надуваемия. Да припомним \"сини\" изцепки и на футболисти. Мигел Бедоя също празнуваше головете си по любопитен начин. Имитираше стрелба с лък. Или пък автомат? Всеки го приема както пожелае, въпрос на гледна точка. Испанецът обаче не беше враг №1, заплаха за националната сигурност, \"терорист\" или \"убиец\"... Той беше просто Синия Робин Худ. Вкарваше голове на лошите и радваше феновете на добрите, нещо такова. Какво да кажем за изказването на легендата на Левски Даниел Боримиров след мач между ЦСКА и \"сините\" на \"Армията\"? Помните: \"Дайте ми един автомат да ги разстрелям тези прасет*! Мало*мници сте вие! Прасет* мръс*и!\", крещеше той. \"Червените\" не се жалваха, не сезираха. Юношата на Левски Боян Табаков пък излезе с фланелка, на която \"синьо\" човече у*инира върху емблемата на ЦСКА. Връщаме лентата още назад. Целият отбор на Левски е с фланелки, на които пише \"Аз мразя ЦСКА\". А нападателят на \"армейците\" Макдоналд Мукаси е \"черна майм*на\" за защитник на \"сините\". Няма жалба, няма донос... И отново, и отново - за мен Фернандо Каранга е наказан справедливо и трябва да мисли как се държи, какво прави. Но много левскари продължават да са с избирателна памет\". Сподели:", "date": "2018.03.21", "title": "\"Терористът\" Каранга срещу Робин Худ от Левски, благия в словата си Боримиров, Табаков и компания"}
{"url": "http://pik.bg/%D1%83%D0%B4%D0%B0%D1%80%D0%B8-%D0%BD%D0%B0-%D0%BA%D0%B0%D0%BC%D1%8A%D0%BA-%D0%BC%D1%8A%D0%B6-%D1%81-%D0%BC%D0%B0%D1%81%D0%BA%D0%B0-%D0%B8-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%BE%D0%BF%D0%B8%D1%82%D0%B0-%D0%B4%D0%B0-%D0%BE%D0%B1%D0%B5%D1%80%D0%B5-%D0%BF%D0%B0%D0%B2%D0%B8%D0%BB%D0%B8%D0%BE%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news736669.html", "text": "„Дай оборота“, това е командата, отправена към 59-годишна продавачка в павилион в Пловдив. Екшънът е станал в неделния ден, малко след 17 часа на булевард „Никола Вапцаров“. Висок и едър мъж, облечен с черно яке, скрил лицето си с черна маска, се приближил до прозореца на павилиона, насочил пистолет към продавачката и поискал парите от оборота, пише \"Трафикнюз\". Жената обаче отговорила хладнокръвно, че не разполага с пари, след което за нейна изненада мъжът побегнал. Продавачката веднага успяла да реагира и натиснала паник бутона, а на мястото пристигнали полицаи, които регистрирали опита за въоръжен грабеж. Образувано е досъдебно производство срещу неизвестен извършител. Сподели:", "date": "2018.03.21", "title": "Удари на камък! Мъж с маска и пистолет опита да обере павилион в Пловдив"}
{"url": "http://pik.bg/%D0%B3%D1%80%D0%B8%D1%88%D0%BE-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B0-%D1%82%D0%B0%D0%BA%D1%82%D0%B8%D0%BA%D0%B0-news736671.html", "text": "Григор Димитров говори на пресконференция преди първата си среща в Маями, която се очаква да е в петък. Българинът отчита, че не се намира в най-добрата си форма: \"Определено ще намаля малко очакванията си тази седмица. Просто не съм изиграл толкова много двубои през последните няколко седмици\", каза Димитров на пресконференцията си преди старта на турнира. \"Тялото ми започва отново да се чувства добре. Стъпка по стъпка искам да надградя играта си и да покажа най-добрия си тенис. Имам толкова много спомени от турнира в Маями. Една от първите големи победи, които записах, беше тук. \"Ориндж Боул\", на който съм участвал през годините. Има много история тук\", сподели Гришо, въпреки че никога не е минавал след четвъртия кръг на турнира. \"Винаги съм искал да се представя добре тук и през годините имам добри резултати. Но никога не постигнах това, което желаех. Миналият сезон беше много интензивен - с тренировки, пътувания, много мачове. Нормално е това да се отрази по някакъв начин. През последните седмици чувствам, че не се представям по най-добрия начин. Имам нужда да си върна отново ритъма. Да тренирам пет, шест или седем дни и да се уверя, че тялото ми отговаря добре. И след това да спечеля няколко двубоя. Надявам се, че скоро ще си върна нивото\" - завърши хасковлията. Миналата година Гришо изигра само един мач в Маями, загубен от тогава намиращия се на 157-о място в световната ранглиста аржентинец Гуидо Пея, пише \"Топспорт\" Сподели:", "date": "2018.03.21", "title": "Гришо с любопитна тактика!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D0%B0%D1%80%D0%BE%D0%B2%D0%B5%D1%86%D1%8A%D1%82-%D1%81-%D1%88%D1%83%D1%88%D0%B0%D0%BD%D0%B0-%D0%B2-%D0%B0%D0%BB%D0%BF%D0%B8%D1%82%D0%B5-%D0%B8%D0%B7%D0%BA%D1%8A%D0%BF%D0%B0%D0%BB-%D1%81%D0%B5-%D1%81-%D1%88%D0%B0%D0%BC%D0%BF%D0%B0%D0%BD%D1%81%D0%BA%D0%BE-%D0%B7%D0%B0-40-%D1%85%D0%B8%D0%BB-%D0%B5%D0%B2%D1%80%D0%BE-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA-%D0%BD%D0%B0--news736699.html", "text": "Владимир Вутов, баровецът, който не ползва вода за къпане, а любимия на кифлите \"Moet\", спокойто може да си позволи не само баня с френското шампанско, а да напълни и цял басейн с пенливата течност. Просто защото баща му е толкова безсрамно богат, че може да му купи не само целия курорт Куршевел, от мегдана на който 40-годишният българин изпръска няколко кашона шампанско под звуците на \"Шушана\", но и френската компания, която днес Главата на фамалия Вутови, Цоло Вутов, Владимир Вутов обаче не е единственият им наследник. Звездата на Куршевел има по-малък брат, Иван, роден три години след него. произвежда около 26 милиона бутилки шампанско годишно, та да има какво синчето да джурка доживот. Първородният наследник на 69-годишният Цоло Вутов ще наследи от баща си най-малко 430 милиона лева. На толкова е било оценено богатството на Иван Вутов също е внедрен в семейния бизнес. Той е получил за управление дъщерната на компанията майка \"Геотехмин\" - \"Геотрейдинг\", на която е изп ълнителен директор. Малкият син на олигарха обаче си живее кротко, нямал е вземане-даване с прочути красивици като батко си, нито изцепки като неговите или и да е имал, ги е правил така, че никой да не разбира. Както ПИК писа вчера, мястото на банята с шампанското на столичния крез - гръцкия ресторант в Куршевел \"Nammos\", е едно от най-посещаваните, оборотни и скъпи заведения в центъра на курорта във Френските Алпи. Сподели:", "date": "2018.03.21", "title": "САМО В ПИК! Баровецът с \"Шушана\" в Алпите, изкъпал се с шампанско за 40 хил. евро, наследник на 430 млн. лева (ВИДЕО)"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5-%D0%B2-%D0%BF%D0%B8%D1%80%D0%B8%D0%BD%D1%81%D0%BA%D0%BE-%D0%B6%D0%B5%D1%80%D1%82%D0%B2%D0%B0%D1%82%D0%B0-%D0%B5-6-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%BC%D0%B0%D0%B9%D0%BA%D0%B0%D1%82%D0%B0-%D0%B5-%D0%BF%D1%80%D0%B5%D0%B1%D0%B8%D1%82%D0%B0-news736752.html", "text": "Пернишки и благоевградски полицаи са задържали мъж, отвлякъл 6-годишно момче, съобщи ОД на МВР в Перник. Престъплението е извършено вчера, на територията на брезнишко село. Около обяд, в РУ – Брезник бил подаден сигнал от 32-годишна жена, която заявила, че й е нанесен побой от мъж с който е живяла на семейни начала и е отвлечен 6-годишният й син. Жената е от Симитли, но е дошла на работа в брезнишко. Незабавно били предприети издирвателни и процесуално-следствени действия от страна на ОДМВР – Перник и ОДМВР – Благоевград. След броени часове, в гр. Симитли бил задържан 48-годишният Х.Г. заедно с отвлеченото малолетно дете. Мъжът е с 24 часова мярка по Закона за МВР, а детето е настанено при роднини на майката. 48-годишният мъж и 32-годишната жена са живеели на семейни начала, но Х.Г. не е баща на 6-годишното момче. Образувано е досъдебно производство под ръководството на Окръжна прокуратура – Перник и работата по случая продължава. Сподели:", "date": "2018.03.21", "title": "Брутално отвличане в Пиринско! Жертвата е 6-годишно момче, майката е пребита"}
{"url": "http://pik.bg/%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%B1%D0%BB%D0%BE%D0%BA%D0%B8%D1%80%D0%B0-%D0%B2%D1%85%D0%BE%D0%B4%D0%B0-%D0%BD%D0%B0-%D1%82%D1%80%D1%8A%D0%BD-news736641.html", "text": "Активизирало се е свлачище на входа на Трън, съобщи областният управител Ирена Соколова. Свлачището е от лявата страна на път II-63 между 44 и 47 км по посока Трън. В късните часове на вчерашния следобед движението на тежкотоварните автомобили през пътния участък е било спряно, снощи е било преустановено цялото движение, предаде БТА. \"На практика това е основната пътна артерия, свързваща областта с града. В момента се използва обиколен маршрут през селата Велиново и Глоговица, който също не е безпроблемен, но при всички случаи дава алтернатива. Работи се активно по укрепване на терена\", според Соколова. По данни на кмета на Трън Цветислава Цветкова общината разполага с фракции, скална маса и обезпечава насипните дейности. Сподели:", "date": "2018.03.21", "title": "Свлачище блокира входа на Трън"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B0-%D0%BD%D0%B0-%D0%B0%D1%84%D1%80%D0%BE%D0%B4%D0%B8%D1%82%D0%B0-%D0%B8%D0%B2%D0%B0%D0%B9%D0%BB%D0%BE-%D0%BF%D0%B5%D1%82%D0%B5%D0%B2-%D1%81%D0%B5-%D0%BC%D0%B0%D1%85%D0%BD%D0%B0-%D0%BE%D1%82-%D0%BE%D0%BC%D0%BE%D0%BD%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BA%D0%B8%D0%BF%D1%8A%D1%80-%D0%B3%D0%BE-%D0%B8%D0%B7%D0%B4%D0%B8%D1%80-news736753.html", "text": "Ивайло Петев напусна поста старши-треньор на кипърския Омония Никозия. Родният специалист от ловешкото село Баховица си тръгна от \"детелините\" след само 3 месеца начело на един от най-обичаните отбори на Острова на Афродита. Петев се забърка в страшен скандал, след като извади трима играчи от първия отбор - Ренато Маграса, Алекс Соареш и Рафа Лопеш. Те са португалци, като първият има и кипърски паспорт. Известният с прякора Кмета треньор ги набедил, че играят съмнително в някои мачове. Ръководството на Омония обаче не прие действията на Петев и върна триото в първия състав. Българинът се нацупи и реши да си тръгне от горещия стол. Това обаче не е всичко. Маграса, Соареш и Лопеш са подали жалба в полицията срещу Кмета, ниформените са започнали да го издирват под дърво и камък. Сподели:", "date": "2018.03.21", "title": "СКАНДАЛИ НА ОСТРОВА НА АФРОДИТА! Ивайло Петев се махна от Омония, полицията в Кипър го издирва"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%80%D1%83%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%B5-13-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-news736749.html", "text": "13-годишно момиче откри стрелба в едно от училищата н град Шадринск, Курганска област, информира руското МВР, цитирано от Газета.ру. Тийнейджърката нападнала съучениците си с пневматично оръжие, като при инцидента са пострадали седем деца. ТАСС уточнява, че това се е случило в сряда сутринта в училище №15 по време на урок по география на 7 „Б“ клас. „Момичето стреляло с пистолет, принадлежащ на баща й. Въпреки стрелбата училището не беше затворено и продължи да работи в щатен режим. В шоколото работят следователи и полицаи, които разпитва свидетелите“, посочват агенциите. По данни на един от учениците непълнолетната нападателка е имала съучастници, пише Монитор, като се позовава на Znak.com. „Три момичета затвориха кабинета и започнаха да стрелят. Един от пострадалите беше откаран от Бърза помощ с рана в слепоочието“, разказва очевидецът. По негова информация тийнейджърките носели със себе си и ножове и най-вероятно искали да повторят масовото убийство от 1999 г. в американското училище „Колумбайн. Очевидецът уточнява, че едното от момичетата казало, че й е лошо и била отведена от преподавателя до лекарския кабинет. Когато в стаята останали само деца, нападателката започнала да стреля, посочват медиите. Това не е първият случая на нападение над училище тази година. През януари тийнейджъри откриха стрелба по свои съученици в Перм и в Бурятия. Сподели:", "date": "2018.03.21", "title": "Отново стрелба в руско училище, нападателят е 13-годишно момиче"}
{"url": "http://pik.bg/%D0%B7%D0%B0%D1%89%D0%BE-%D0%BF%D1%80%D0%B5%D1%81%D0%BE%D0%B2%D0%B0%D1%85%D0%B0-%D0%B7%D0%B0-%D1%81%D0%BA%D1%80%D0%B0%D0%BF-%D1%84%D0%B5%D1%80%D0%B0%D1%80%D0%B8-%D0%B7%D0%B0-260-%D1%85%D0%B8%D0%BB%D1%8F%D0%B4%D0%B8-%D0%B4%D0%BE%D0%BB%D0%B0%D1%80%D0%B0-%D0%B2%D0%B8%D0%B4%D0%B5%D0%BE-news736637.html", "text": "Полицията в Бирмингам иззе и смачка за скрап луксозно \"Ферари\" за над 260 хиляди долара. Автомобилът бил собственост на 30-годишен британски предприемач. Бизнесменът бил спрян за рутинна проверка миналия май, но не успял да предостави документи за собственост на колата, поради което тя била иззета и закарана на наказателен паркинг, разказва България он еър. Макар месец по-късно собственикът да предоставил всички документи, за да си вземе колата, той не успял да я открие, тъй като тя вече била пресована за скрап. Сподели:", "date": "2018.03.21", "title": "ЗАЩО?! Пресоваха за скрап Ферари за 260 хиляди долара (ВИДЕО)"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D0%BE%D1%81%D0%B5%D1%8F%D0%BD-%D1%81-%D0%B4%D1%83%D0%BF%D0%BA%D0%B8-%D0%BF%D1%8A%D1%82-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D1%81%D0%B5%D0%B2%D0%B5%D1%80%D0%BD%D0%B0%D1%82%D0%B0-%D1%82%D0%B0%D0%BD%D0%B3%D0%B5%D0%BD%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news736635.html", "text": "Хората от Негован и Чепинци излязоха тази сутрин на протест с искане за спешен ремонт на пътя. Там ямите са огромни, а трафикът е изключително натоварен. Недоволството на хората накипя и те заплашиха в ефира на Нова телевизия, че ако ремонтът не се случи, ще блокират Северната скоростна тангента за Великден. \"Всеки ден минаваме по този път и ни се е налагало да ремонтираме колите си\", каза един от жителите на Чепинци. \"Търпението ни се изчерпва. Изпочупихме си колите. Този път не е правен от 40 години\", заяви от своя страна друга недоволна жителка на Негован. \"Искаме да се вземе решение до другия петък. Ако не затваряме тангентата за Великден. Затваряме тангентата и това е. Така ще решим проблемът\", заканиха се хората. \"Ремонт се прави всяка година. Пътят не е ремонтиран от много години. Движението е тежко, ремонтира се по текущ ремонт постоянно, целогодишно. Докрая на месеца ще има ремонт по текущото поддържане. За тази година не е предвиден основен ремонт на Чепинско шосе\", обясни представител на Столична община, който беше дошъл на мястото на сутрешния протест. Сподели:", "date": "2018.03.21", "title": "Заради осеян с дупки път: Недоволни блокират Северната тангента в София (СНИМКИ)"}
{"url": "http://pik.bg/%E2%80%9E%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%80%E2%80%9C-%D0%BF%D1%83%D1%81%D0%BA%D0%B0-%D0%BD%D0%B0%D0%B4-35-000-%D0%BC%D0%B5%D1%81%D1%82%D0%B0-%D0%BD%D0%B0-%D0%BF%D1%80%D0%BE%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B8-%D1%86%D0%B5%D0%BD%D0%B8-%D1%81-%D0%BF%D1%80%D0%BE%D0%BB%D0%B5%D1%82%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-news736672.html", "text": "Пасажерите могат да закупят еднопосочни самолетни билети на цени от 45 евро до 5 април Пролетта кацна и в „България Ер“ и донесе със себе си специални цени за пътешествениците. Националният превозвач пусна над 35 000 места на промоционални цени с пролетната си кампания. Тя ще продължи до 5 април включително, като дотогава пасажерите могат да закупят самолетни билети до всички директни дестинации на авиокомпанията на ниски цени, и да ги използват с период на пътуване до 30 юни 2018 г. В рамките на пролетната промоция еднопосочните полети от и до Милано са на цени от 45 евро, а тези до Рим - от 55 евро. Самолетните билети в едната посока за дестинации като Берлин, Ларнака и Барселона са намалени на 59 евро, като на промоционални цени са и еднопосочните полети за Мадрид (66 евро), Тел Авив (77 евро), Цюрих (79 евро), Амстердам (89 евро), Париж (99 евро), и Москва (127 евро). От авиокомпанията са разкрили и повече места от най-ниската си ценова тарифа, като са подготвили и специални оферти за двупосочните билети до Брюксел (159 евро), давайки по-голяма възможност на пътниците да се възползват от пролетните цени. Подробности за условията на пролетната кампания и цените на самолетните билети ще намерите в секцията „Промоции“ на уебсайта на „България Ер“. Резервации може да бъдат направени онлайн на www.air.bg , в офис на авиокомпанията, през Центъра за обслужване на клиенти на тел. +3592 402 04 00, на e-mail: callFB@air.bg или от туристически агент. Сподели:", "date": "2018.03.21", "title": "„България Ер“ пуска над 35 000 места на промоционални цени с пролетна кампания"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%81%D0%B0%D0%B1%D0%BE%D1%82%D0%B8%D1%80%D0%B0-%D0%B1%D0%B0%D0%BB%D0%B0%D0%BD%D1%81%D0%B8%D1%80%D0%B0%D0%BD%D0%B0%D1%82%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%86%D0%B8%D1%8F-news736689.html", "text": "Разбраха ли се Волен Сидеров и коалиционнията му партньор в \"Обединени патриоти\" Валери Сименово за екшъна с патриарх Кирил, който бе на път на разцепи коалицията? Това разкрива ексклузивно лидерът на \"Атака\", както и защо областният управител на София Илиан Тодоров, който е от партията му, отложи посещението си в Москва при главата на руската църква. Как протекоха изборите в Русия и вота за Путин - новини от първо лице. \"Бях един от официално поканените за наблюдатели в Москва. Нямаше никакво напрежение в нито една от секции, които посетихме, което съм виждал понякога на наши избори. Училищата и секциите бяха уредени, нямаше опашки. На места дори имаше детски кътова. Беше като празник - спокойствие, украса, хората си гласуваха, а и заведенията работеха и се продаваше алкохол, но не видях пияни хора. Атмосферата беше много приятна. Резултатът не изненада наблюдателите, защото се знаеше, че са такива нагласите. Процентът и активността бяха изненада. Това си обяснявам с това, че Владимир Путин даде чувство за сигурност на руснаците. Тук се оплакваме от икономиката и социалната политика, и там има бедни хора, но чувството за сигурност е водещо\", коментира Сидеров. По думите му руснаците имат нужда от силна държавност и Путин им е дал именно това. Той е направил така, че народът на Русия да усеща силна и независима държава със силен глас в международен план. \"Речта му беше много силна и аз я слушах и на живо и посланието му беше в сплотяването, в отборната игра, така че хората да се почувстват заедно. Защото виждате какво се разиграва на международната сцена срещу Русия и затова, когато те са във враждебна обстановка, се сплотяват. Това е силата на Путин\", заяви лидерът на \"Атака\". По думите му в Москва няма полицаи с автомати, аз разлика от Брюксел. \"В Русия е спокойно и стабилно и това се харесва на хората. Няма ги калашниците, за които се пише в запазните медии, в Брюксел има, не в Москва\", каза Сидеров. Лидерът на \"Атака\" заяви, че в Русия скандалите с патриарх Кирил, които бяха сериозни у нас, не са тема. Благодарили са му за позицията, но това не било на дневен ред в местните медии. Според Сидеров добрите отношения с Брюксел не противоречат на добрите отношения с Русия. \"Има обаче някои от министрите, които саботират работата на премиера Бойко Борисов във външната политика и неговата цел да има баланс. Захариева излязла да коментира във фейсбук темата с Великобритания и Русия. Не е нейна работа това и трябва да си вземе поука. Изказвания на външен министър в такива случаи са недопустими и видяхме, че Борисов премълча и не взима отношение в такива скандали, които са между трети страни. Предполагам, че е направил и на нея забележка и ще си вземе поука\", каза Сидеров. Той е категоричен, че Борисов е добър играч на международната сцена и е много полезно, ако България се превърне в балансьор между Турция и запада. \"Балансът е ключов и имаме сили за такава роля, благодарение на Борисов, който печели доверието на държавниците със своята непосредственост и сърдечно отношение, а иначе нямаме подготвени чиновници. Отношенията са добри, благодарение на него\", категоричен бе Сидеров. Лидерът на \"Атака\" заяви, че постоянния интерес към \"Обединени патриоти\" се дължи на силното политическо присъствие и на тримата лидери, които имат ясно мнение по всички важни въпроси и го изразяват публично. \"Ние винаги си казваме мнението и затова сме интересни. А ето например да се замислим какво мислят Томислав Дончев, какво мисли Боил Банов... Това по-добре ли е - да не изразяваш политическо мнение и позиция. Ние сме интересни, защото сме силни личности. Не виждам какъв проблем има в това да имаме от време на време различно мнение, това показва, че мислим. Борисов се притеснява, когато хвърчат публично искри и е прав, но нашият стил е такъв и ние в диалог и спорове правим политика. Такива сме си от малки и започва да ни свиква на характерите. Няма томахавки, ние сме си такива. Валери си има неговото мнение и си остава с него по някои теми, на 62 години няма да го променя, нито пък аз ще се променя. Относно изборите ще говоря с Валери Симеонов затова да се явим заедно на евроизборите, защото ние по тези теми имаме общи позиции. За местните избори вече ще преговаряме и ще видим как е по-добре\", каза Сидеров. Цялото интервю на Волен Сидеров пред Ива Николова вижте във видеото на ПИК TV: Сподели:", "date": "2018.03.21", "title": "САМО В ПИК TV! Волен Сидеров с горещи разкрития: Захариева саботира балансираната дипломация на Борисов - важната ни роля в международната политика се дължи изцяло на личните качества на премиера (ОБНОВЕНА)"}
{"url": "http://pik.bg/%D0%BA%D1%80%D1%8A%D0%B2-%D0%BE%D0%BA%D1%8A%D0%BF%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2-%D0%BA%D0%B0%D0%B1%D1%83%D0%BB-%D0%BA%D0%B0%D0%BC%D0%B8%D0%BA%D0%B0%D0%B4%D0%B7%D0%B5-%D1%83%D0%B1%D0%B8-26-%D0%B4%D1%83%D1%88%D0%B8-news736691.html", "text": "Най-малко 26 души загинаха, а 18 са ранени при атентат в афганистанската столица Кабул. Нападението е дело на атентатор-самоубиец, който се взривил на оживена улица до университета в града. Жертвите са отивали към намиращ се в близост храм. В Афганистан днес празнуват персийската Нова година, известна като Науруз. Все още никой не поел отговорност за нападението. Сподели:", "date": "2018.03.21", "title": "Кръв окъпа Нова година в Кабул: Камикадзе уби 26 души!"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%B2%D0%BB%D0%B0%D0%BA-%D1%80%D0%B0%D0%B7%D0%BF%D0%BE%D0%BB%D0%BE%D0%B2%D0%B8-%D1%81%D0%B0%D0%BC%D0%BE%D1%83%D0%B1%D0%B8%D0%B5%D1%86-%D0%BD%D0%B0-%D1%80%D0%B5%D0%BB%D1%81%D0%B8%D1%82%D0%B5-%D0%BF%D0%BE-%D0%B6%D0%BF-%D0%BB%D0%B8%D0%BD%D0%B8%D1%8F%D1%82%D0%B0-%D0%BC%D0%BE%D0%BD%D1%82%D0%B0%D0%BD%D0%B0-%D0%B1%D0%B5%D1%80%D0%BA%D0%BE%D0%B2%D0%B8%D1%86%D0%B0-news736639.html", "text": "Мъж е легнал днес следобед на релсите в района на монтанското село Боровци. Около 14 часа машинистът на влака по жп линията Монтана-Берковица видял, че на релсите е легнал неподвижно човек. Мъжът опитал да спре трена, но въпреки това минал през самоубиеца. Проверка на полицията установила, че прегазеният е 43-годишен мъж от близкото село Боровци. Загиналият бил безработен и по данни на лекари имал психични проблеми, съобщава \"Булнюз\". Тепърва аутопсия ще покаже дали е употребил алкохол, дрога, дали е заспал на релсите или му е прилошало. Сподели:", "date": "2018.03.21", "title": "ЖЕСТОКО! Влак разполови самоубиец на релсите по жп линията Монтана-Берковица"}
{"url": "http://pik.bg/%D1%85%D0%B8%D1%82-%D0%B2-%D0%BA%D1%83%D0%BB%D0%BE%D0%B0%D1%80%D0%B8%D1%82%D0%B5-%D1%82%D0%B0%D1%81%D0%BA%D0%BE-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D0%BD%D0%B5-%D0%B7%D0%BD%D0%B0%D0%BC-%D0%BA%D0%BE%D0%B8-%D1%81%D0%B0-%D0%B8%D0%B4%D0%B8%D0%BE%D1%82%D0%B8%D1%82%D0%B5-%D0%BF%D0%B8%D1%88%D0%B0-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%BA%D1%8A%D1%81%D0%BD%D0%BE--news736670.html", "text": "Депутатът от БСП Таско Ерменков каза, че не знае кои са идиотите, за които е писал в своя скандален пост във Фейсбук. Припомняме, че той коментира след президентските избори в Русия: „Днес Крим гласува за президент на Русия. Обидени от анексията на Русия над 90% там от гласувалите са за Путин. Ало, САЩ, ФРГ, Франция, ЕС в края на краищата - чухте ли гласа на хората в Крим? Всъщност това е без значение. Чули или не - Крим каза своята тежка дума, а Вие, както го беше казал Христо Ботев, \"...а вий... вий сте идиоти!\" След репортерски въпрос в парламента - кои са идиотите, Ерменков каза:  „Не знам кои са. Но ГЕРБ се опитват да правят всички идиоти. И мисля, че няма да им дадем да го направят това нещо.” декларацията на парламентарната група на ГЕРБ След въпрос дали мнението му е позиция на БСП, депутатът отговори: „Това, което пиша във Фейсбук, го пиша вечерно време, извинете, по къси гащи с фланелка и на компютъра на коленете си, така че няма как да бъде партийно мнение това нещо”. Според Таско Ерменков ГЕРБ се опитвали да замажат скандалите по различни въпроси, като тези, свързани с ЧЕЗ, със Здравната каса, с промени в Наказателния кодекс. Тактиката на управляващите била да атакуват опозицията, като я обявяват за антиевропейска. Така критиките на БСП трябвало да бъдат омаловажени. „Това не е начин на водене на политика. Призовавам управляващите да се отнасят сериозно към задълженията си (…) Скандалите, които тресат обществото, няма как да ги замажат с един Таско Ерменков”, каза още депутатът от БСП. Таско Ерменков беше гневен заради по повод скандала, съобщава още \"Флагман\". Сподели:", "date": "2018.03.21", "title": "ХИТ В КУЛОАРИТЕ! Таско Ерменков изби рибата: Не знам кои са идиотите, пиша във Фейсбук късно вечер по къси гащи "}
{"url": "http://pik.bg/%D0%B5%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D0%B3%D1%83%D1%88%D0%B0-%D0%B7%D0%B0-%D0%B3%D1%83%D1%88%D0%B0-%D0%BA%D0%BE%D0%BC%D0%B5%D0%BD%D1%82%D0%B0%D1%80%D1%8A%D1%82-%D0%BD%D0%B0-%D1%82%D0%B0%D1%81%D0%BA%D0%BE-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D1%81-%D1%86%D0%B8%D1%82%D0%B0%D1%82%D0%B0--news736653.html", "text": "Думите на Таско Ерменков във Фейсбук по повод гласуването в Крим за изборите в Русия взривиха парламента за пореден ден. Първо ГЕРБ атакува с гневна декларация, а после БСП отвърна. Тома Биков и Кристиян Вигенин упражниха ораторските си умения от трибуната, а от двете страни ги аплодираха бурно. Много шум на вятъра, както се казва. Ерменков цитира Христо Ботев и написа онзи ден: Обръщаме внимание на това изказване, защото то продължава една опасна антиевропейска тенденция, която се развива от две години в най-голямата опозиционна партия в България. Tова заяви Биков. \"Говорим за историческа и литературна функционална неграмотност на автора на изказването. Оставяме без коментар и резултатите от последните избори в Русия, така както не сме си позволявали да коментираме изборни резултати в която и да било държава, извън нашата”, прочете още Биков. \"Днес Крим гласува за президент на Русия. Обидени от анексията на Русия над 90% там от гласувалите са за Путин. Ало, САЩ, ФГР, Франция, ЕС, в края на крайщата – чухте ли гласа на хората в Крим? Всъщност това е без значение. Чули или не, Крим каза своята тежка дума, а Вие, както беше казал Христо Ботев \"а... вий... вий сте идиоти!\", Сподели:", "date": "2018.03.21", "title": "ЕСКЛУЗИВНО И ПЪРВО В ПИК TV! ГЕРБ и БСП гуша за гуша! Коментарът на Таско Ерменков с цитата от Ботев \"а вий... вий сте идиоти!\" взриви парламента"}
{"url": "http://pik.bg/%D1%88%D0%BE%D0%BA-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BF%D1%81%D0%B8%D1%85%D0%B8%D1%87%D0%BD%D0%BE-%D0%B1%D0%BE%D0%BB%D0%B5%D0%BD-%D0%BF%D1%80%D0%B5%D0%B1%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D1%81%D1%82%D0%B0%D1%80%D0%B8%D1%86%D0%B0-%D0%B0-%D0%BF%D0%BE%D1%81%D0%BB%D0%B5-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-news736663.html", "text": "Досъдебно производство за извършено убийство с последвалото самоубийство на извършителя ръководи Окръжната прокуратура във Варна, съобщиха от пресцентъра на държавното обвинение. Около 1 часа след полунощ днес в кв. „Младост“ 24-годишният Цветан А. започнал да хвърля от балкона на жилището си различни предмети. Младият мъж се показал на терасата гол, като крещял неистово. Шумът от виковете и буйството му събудили живеещите във входа съседи. Подаден бил сигнал на спешния телефон 112. Цветан прескочил преградата между двата балкона и се прехвърлил в съседския. В апартамента живеела 84-годишната Минка М. След като вратата на жилището й била разбита от пристигналия полицейски екип от ОД на МВР, възрастната жена била открита мъртва. Убийството й е извършено с множество удари. В апартамента било намерено и тялото на Цветан, който се самоубил чрез включени кабели в електрическия контакт. Има данни, че е страдал от психично заболяване. Извършен е оглед на местопроизшествието под ръководството на наблюдаващ прокурор от Окръжната прокуратура във Варна. Разпитани са свидетели на действията на 24-годишния мъж. Днес ще бъдат извършени аутопсии на двете тела и назначени експертизи за установяване причините за смъртта им. Действията по разследването продължават. Сподели:", "date": "2018.03.21", "title": "ШОК ВЪВ ВАРНА! Психично болен преби до смърт старица, а после се самоуби"}
{"url": "http://pik.bg/%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%BB%D1%8A%D1%81%D0%BD%D0%B0-%D0%B0%D1%81%D0%B0%D0%BD%D1%81%D1%8C%D0%BE%D1%80%D0%B8%D1%82%D0%B5-%D0%BD%D0%B0-%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-%D0%B7%D0%B0%D0%BF%D0%B5%D1%87%D0%B0%D1%82%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D0%B1%D0%B0%D1%89%D0%B0-%D0%B8-%D1%81%D0%B8%D0%BD-news736631.html", "text": "Семеен конфликт стои в основата на това асансьорите на бул. „Цариградско шосе” все още да не работят, предава Би Ти Ви. През есента на миналата година е завършен ремонта на подлезите при Окръжна болница и хотел „Плиска” под бул. „Цариградско шосе”. Целта на ремонта е да направи подлезите под най-големия булевард в България достъпни. Инсталирани са общо пет асансьора, но те все още не работят. Първоначално трябваше да бъдат пуснати през декември 2017 г. През февруари новите асансьори все още не работят. „В момента тече процедура по регистрация на техническите съоръжения с повишена степен на опасност от агенцията на Метрологичен надзор”, каза Иво Иванов, инвеститорски контрол. Още един месец по-късно, асансьорите в подлезите продължават да не работят. Държавната агенция така и не ги е лицензирала. Оказва се, че в документите за регистрация на съоръженията има несъответствие, което не е отстранено. „В основата на всичко са междуличностни отношения между управителя на нашата фирма Явор Златанов и баща му Илия Златанов”, пояснява управителят на фирма „Изамет 2000” Петър Чупетловски, която произвежда асансьорите. Илия Златанов до скоро управлявал и притежава фирмата за производство на асансьори заедно със сина си Явор, но днес те са конкуренти и дори врагове. Според Илия Златанов синът му регистрирал фирмата на свое име, въпреки че се води съдружник. Той е бил изнудван от дъщеря си, зет си и сина му, за да прехвърли 20% от фирмата на негово име. „На 27 юни в този офис дойдоха дъщеря ми, зет ми и трима рекетьори и ме изнудваха за 220 хил. долара да платя в брой веднага, и за 1 млн. и 200 хил. евро да подпиша документ, че ги дължа на зет ми”, твърди Илия Златанов. Мениджърът на фирмата на сина Петър Чупетловски твърди, че бащата е този, който пречи да се лицензират асансьорите в подлезите. „Изамед 2000” се опита веднъж да организира оценка на съответствието, но фирмите, които трябваше да я направят, бяха натиснати и заплашени, че ще им бъдат отнети лицензите”, твърди Чупетловски. От своя страна Златанов баща твърди, че асансьорите на сина му не отговарят на изискванията, а от другата фирма контрират, че проблемът е само документален. От Столична община също потвърдиха, че причината асансьорите да не тръгват са отношенията между баща и син Златанови, а спорът между роднините-конкуренти поне засега оставя най-големия булевард в България недостъпен за трудноподвижни, възрастни хора и майки с колички. Сподели:", "date": "2018.03.21", "title": "ИСТИНАТА ЛЪСНА! Асансьорите на Цариградско запечатани заради война между баща и син"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B2-%D0%BF%D0%B5%D1%82%D1%80%D0%B8%D1%87-%D1%81%D0%BB%D1%83%D0%B6%D0%B5%D0%B1%D0%BD%D0%B8%D1%8F%D1%82-%D0%B4%D0%B6%D0%B8%D0%BF-%D0%BD%D0%B0-%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%B3%D0%BE-%D0%B2-%D1%81%D0%B5%D1%80%D0%B2%D0%B8%D0%B7-news736633.html", "text": "Служебният джип „Опел” на община Петрич, шофиран най-често от главния архитект Владимир Митрев, изчезна мистериозно преди 2 седмици от паркинга на общината и вчера случайно беше открит от бдителен гражданин в частен сервиз в южния град. Данъкоплатецът полюбопитствал защо колата е там и разбрал, че е претърпяла пътнотранспортно произшествие, изразяващо се в лек удар в ходовата част. За да е достоверна информацията му, когато демонстрира пред приятели осведомеността си за неофициалните общински новини, читателят ни щракнал опела с телефона си и побързал да прати снимката на Струма БГ. Тя пристигна с обръщение към разтревожените петричани, че ремонтът е към своя край и скоро опелът ще заеме обичайното си място на служебния паркинг. Сподели:", "date": "2018.03.21", "title": "МИСТЕРИЯ В ПЕТРИЧ! Служебният джип на общината изчезна, откриха го в сервиз"}
{"url": "http://pik.bg/%D0%BD%D0%B0%D0%B3%D0%B8%D0%B7%D0%B4%D0%B8%D1%85%D0%B0-%D0%B1%D0%B8%D0%BE%D0%BD%D1%81%D0%B5-%D0%BA%D0%B0%D1%82%D0%BE-%D0%BD%D1%83%D0%B1%D0%B8%D0%B9%D1%81%D0%BA%D0%B0%D1%82%D0%B0-%D0%BA%D1%80%D0%B0%D0%BB%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B8-news736661.html", "text": "Бионсе и семейството й бяха сред ВИП гостите на \"Wearable Art Gala\", откъдето пусна серия от снимки в \"Инстаграм\" и сайта си. Всички нейни последователи останаха впечатлени от роклята, която бе облякла певицата. Тя е дело на Shane Peacock и Falguni. \"Искахме да създадем арт произведение, като вдъхновение намерихме в Нубийската кралица воин Аманишакхето\", коментираха те. На събитието Бионсе бе заедно със съпруга си Джей Зи, дъщеря им Блу Айви, майка й Тина и нейният партньор Ричард Лоусън. Сподели:", "date": "2018.03.21", "title": "Нагиздиха Бионсе като Нубийската кралица (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B5%D0%BC%D0%B5%D0%B9%D0%BD%D0%B8%D1%82%D0%B5-%D1%82%D0%B0%D0%B9%D0%BD%D0%B8-%D0%BD%D0%B0-%D0%B3%D0%B8%D0%BD%D0%BA%D0%B0-%D0%BE%D1%82-%D1%87%D0%B5%D0%B7---%D0%BF%D1%8A%D1%80%D0%B2%D0%B8%D1%8F%D1%82-%D0%B1%D0%B8%D0%B7%D0%BD%D0%B5%D1%81-%D1%81%D1%8A%D1%81-%D1%81%D1%8A%D0%BF%D1%80%D1%83%D0%B3%D0%B0-%D0%B9-%D0%B1%D0%B8%D0%BB-%D1%81-%D0%B0%D1%80-news736710.html", "text": "Мистерията около Гинка Върбакова, която е новият кандидат-собственик на енергоразпределителното дружество ЧЕЗ, започва да се разплита. Оказва се, че скандалната бизнес дама е завършила педагогика в Югозападния университет в Благоевград и би следвало да преподава на деца, а не да се занимава с енергетика. Мъжът ѝ Славчо, който се смята за двигател на сделката и империята им от фирми, получил диплома за математик от същия ВУЗ. Техният състудент, близък приятел и дългогодишен адвокат Иво Лулчев разказва, че двамата се запознали, харесали и оженили още като студенти. Той опровергава слуховете, че Върбакови живеели в Пазарджик, и разкрива, че още преди години продали всичките си имоти там и се преместили в София. Гинка и Славчо имали двама синове – 17-годишният Слави и по-малкият Иван – единият кръстен на татко си, а другият - на дядото по бащина линия. В родното село на Гинкиния мъж цялото семейство станали гордостта на населеното място буквално за една нощ. Славчо е родом от пазарджишкото село Симеоновец, където до ден днешен в голяма къща с високи дувари живеели неговите родители. Според съселяните им били обикновени, но образовани хора, които навремето си изкарвали хляба като строителни техници. Още в студентските си години съпругът на Гинка проявил бизнес нюх и заедно с татко си Иван засадили плантации с арпаджик – традиционен поминък на областта, от който си докарвали допълнителни доходи. В селото Славчо бил най-уважаваният мъж, защото преди години дал пари за издигането на 15-метров кръст, който се превърнал в туристическа атракция. Неговата сестра Малина, която участва в част от многобройните фирми на фамилията, също била на почит в родния край. Бабите и дядовците от Симеоновец споделят, че идвала по-често там и винаги им оказвала помощ. В момента Малина била в майчинство, защото наскоро родила за трети път. Семейството на митичната Гинка, която по баща носи фамилията Пайтакова, било доста по-обикновено. Нейният татко е най-изявеният член на родата, който е бивш спортист и настоящ треньор по баскетбол. Дядо Никола бил много разтропан и винаги намирал финансиране за тима си, но това не е изненадващо, предвид факта, че щерка му е милионерка и има контакти на високо ниво. Майката на Гинка – Петранка, преди била обикновено работничка, а днес задълженията ѝ се свеждали до това да върти домакинството. Любопитен факт е, че Гинка има и сестра, която е абсолютна нейна двойничка, макар да не са близначки. Теодора също участва в бизнеса на Върбакови, а преди години се е снимала за телевизията, за да рекламира своя букмейкърски пункт в столицата. Тя е по-голямата от двете и била магистър инженер. Захванала се със спортни залози, защото преди се развивала в спорта, а в момента поддържала дух на тенис корта. Бащата на Гинка - Никола (вдясно), е треньор по баскетбол Гинка и сестра й Теодора са като близначки Сестрата на мъжа на Гинка Славчо - Малина Сподели:", "date": "2018.03.21", "title": "САМО В ПИК И \"РЕТРО\"! Семейните тайни на Гинка от ЧЕЗ - първият бизнес със съпруга й бил с арпаджик (СНИМКИ)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B0%D0%B2%D0%B0-15-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0-%D0%B7%D0%B0%D0%BF%D0%BB%D0%B0%D1%82%D0%B8-%D0%BD%D0%B0-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB%D0%B8%D1%82%D0%B5-news736677.html", "text": "Около 15 млн. лв. ще бъдат отпуснати за служителите на затворите. Това каза на брифинг в Министерския съвет министърът на правосъдието Цецка Цачева. „Синдикатите на ГД „Изпълнение на наказанията“ и ГД „Охрана“ бяха в протестни действия за изпълнение на исканията им по отношение на изравняване на възнаграждението с колегите им от МВР. В края на миналата седмица настъпиха добрите промени. Представителите на синдикатите приеха първоначално предложените им 6 млн. лв. за изравняване на базата или специфичните условия на труд. След този частичен напредък, във вчерашния ден бяхме поканени от Бойко Борисов, който предложи по ред определен съвместно със синдикатите и администрацията на Министерството на правосъдието да се извърши увеличение в размер до около 15 млн. лв. общо с тази сума от 6 млн. лв.“, коментира Цачева. По думите ѝ след това със синдикатите са провели работна среща в Министерството и са се уточнили за конкретен график, който поетапно да изпълняват. \" Благодаря, както на премиера Борисов затова, че исканията на синдикатите бяха чути, така и на самите ръководства на синдикалните организации за това, че в нито един момент не спряхме диалога и търсихме възможните варианти за решаване на исканията им\", каза още Цачева. И направи едно много важно уточнение - че увеличението на заплатите на служителите в затворите ще бъде само за тези, които работят в най-тежки условия: \"У Сподели:", "date": "2018.03.21", "title": "ОТ ПОСЛЕДНИТЕ МИНУТИ! Правителството дава 15 млн. лева за заплати на надзирателите"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%BD%D0%B0%D0%BA%D0%B0%D0%B7%D0%B0%D1%85%D0%B0-%D1%88%D0%BE%D1%84%D1%8C%D0%BE%D1%80-%D0%B7%D0%B0-%D0%BF%D0%BB%D0%B0%D1%82%D0%B5%D0%BD%D0%B8-%D0%B3%D0%BB%D0%BE%D0%B1%D0%B8-news736642.html", "text": "Половинчато електронното обслужване превърна пловдивски шофьор в заложник на НАП и КАТ. За нелепата, но изнервяща ситуация сигнализира 49-годишният Янко Иванов. Човекът обясни, че имал актове от КАТ отпреди няколко години, които бил платил веднага. Дори ползвал полагащата се за своевременно разплащане отстъпка. „Платил съм едната глоба на 14 май 2014 г., а другата - на 12 април 2016 г.. Въпреки това в края на февруари 2018 г. получих постановление за налагане на обезпечителни мерки от НАП, в което ме уведомяват, че е наложен запор върху колата ми, марка „Ауди“, заради същите тези глоби\", разказа пловдивчанинът пред \"Марица\", като показа и документите по случая. Мъжът имал намерение да продава автомобила си, но наложеният запор осуетил плановете му. Той веднага отишъл в НАП-Пловдив, за да се срещне с публичния изпълнител, подписал постановлението за запора. Служителката Албена Чунчукова обаче му заявила, че при тях няма информация, че двете глоби са платени. В системата обаче била отразена трета стара глоба от 50 лева, за която пишело, че е платена. За да докаже, че е изряден, Янко хукнал по банки, да си набави сам копия на платежните отпреди няколко години. Получил разпечатка и от архива на КАТ-Пловдив, в която е отразено, че действително двете санкции са били платени своевременно. И това обаче се оказало недостатъчно, за да падне запорът върху возилото му. Стигнало се дори до куриозната ситуация публичният изпълнител да му предложи да запорира някакъв негов имот, а да освободи колата му, за да може той да я продаде. „Тази административна неразбория може да скъса нервите на всеки изряден платец. Толкова ли е трудно да се свържат системите на КАТ и НАП, за да не губят време и да не късат нервите на хората. А от това страдат и чиновниците, и полицаите“, възмущава се Янко Иванов. „Ние работим с данни, които са ни предоставени по електронен път от ГД „Национална полиция“. Данните в тази система се актуализират след извършване на съответното плащане от лицето. Но това не става автоматично. Когато разполагаме с информация за плащането, не се съставя изпълнително дело. Данните от ГДНП постъпват при нас по електронен път, след това системата ни, при изтичане на 12-месечен срок от налагането на глобата, автоматично образува изпълнително дело и се изпраща електронно писмо“, обясни принципно ситуацията пресаташето на НАП-Пловдив Елена Манолова. От пресцентъра на дирекцията на полицията под тепетата пък поискаха въпросите по случая да бъдат зададени в писмена форма, за да дадат отговор по казуса. Това не е първият подобен случай. Наскоро шофьор на автобус, който си платил глобата, но като отишъл в КАТ, се оказало, че това не е отразено в системата им. Накарали го да плати втори път, за да може да си получи талона. Според информатори в подобен „електронен“ капан между институциите годишно попадат хиляди пловдивчани. И този хаос ще продължава да създава главоболия, докато връзката между институциите стане бърза и безотказна. Сподели:", "date": "2018.03.21", "title": "Пълен шаш! Наказаха шофьор за... платени глоби"}
{"url": "http://pik.bg/%D1%80%D0%BE%D1%8F%D0%BB-%D0%B1%D0%B8%D0%B9%D1%87-%D0%BC%D0%BE%D0%BB-%D0%B2%D0%BE%D0%B4%D0%B5%D1%89%D0%B0-%D1%88%D0%BE%D0%BF%D0%B8%D0%BD%D0%B3-%D0%B4%D0%B5%D1%81%D1%82%D0%B8%D1%82%D0%B0%D1%86%D0%B8%D1%8F-%D0%B7%D0%B0-%D0%BB%D1%8F%D1%82%D0%BE-2018-news736668.html", "text": "Търговският микс в мола е организиран, така че да посрещне нуждите на клиентите За поредна година Роял Бийч Мол дава заявка да се превърне в предпочитана и водеща шопинг дестинация по българското Черноморие. Най-горещата точка за любителите на модата и новите тенденции ще отвори врати в средата на месец май с нови и популярни брандове, за всички, които искат да направят качествен шопинг по време на своята почивка. Роял Бийч Мол е разположен в центъра на Слънчев бряг, само на 50 м от брега на морето. Той е част от луксозния петзвезден хотел Barcelò Royal Beach, собственост на Галакси Инвестмънт Груп. През предстоящия летен сезон в него ще отворят врати над 90 обекта между които Multi Brand Store VIP Style, предлагащ световноизвестните марки Versace Jeans, Love Moschino и Fracomina. В търговския комплекс можете да откриете популярните брандове Moncler, Original Marines, Armani Outlet, Za-Za Underwear, LTB, Adelly Men’s Fashion, Bogner, U.S. Polo Assn., O’Neill, Altinbas, Samsonite&Petek 1855, Subra, Exess, Textura Barcelona, Sara Pen, New Silhouette, Refan, Paula Venti, Enzo Nori, ONYX, Enter Sport, VIVE Shop, KFC и много други. Търговският микс в мола е организиран, така че да посрещне нуждите на всеки клиент и покрие всички аспекти на доброто прекарване. Той включва магазини за мода и спорт, тематични ресторанти, кафе-сладкарници, аптека, детски развлекателен комплекс и спа център. Слънчев бряг е желана дестинация, като за предстоящия туристически сезон има засилен интерес не само от руски, но и от много европейски туристи, част от които все по-трайно залагат на родните курорти пред тези на южните ни съседки. За 2017 г. българското Черноморие е предпочетено от най-много немски туристи. Германия е ключовият ни пазар, но нито една от останалите дестинации като Чехия, Полша, Словакия, Великобритания и Австрия, които също генерират високи обеми в сектора, не бива да се пренебрегват. За настоящата година от бранша очакват ръст между 7 и 10%, а основна цел пред бизнеса е нарасналият интерес от страна на чуждестранните туристи да се превърне в устойчива тенденция. Сподели:", "date": "2018.03.21", "title": "\"Роял Бийч Мол\" водеща шопинг деститация за лято 2018"}
{"url": "http://pik.bg/%D0%BD%D0%B0%D1%80%D0%BE%D0%B4%D1%8A%D1%82-%D0%B8%D0%B7%D0%B1%D1%83%D1%85%D0%BD%D0%B0-%D1%81%D1%80%D0%B5%D1%89%D1%83-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D1%85%D0%BE%D0%B4%D1%8F%D1%82-%D0%BF%D0%BE-%D0%BF%D0%BB%D0%BE%D1%89%D0%B0%D0%B4%D0%B8%D1%82%D0%B5-%D0%B7%D0%B0-%D0%BF%D0%B0%D1%80%D0%B8-%D0%B0-%D0%BD%D0%B5-%D0%BF%D0%BE-%D0%BF%D0%BE%D0%BB%D1%8F%D1%82%D0%B0---%D0%B4%D0%B0-%D1%81%D0%B5-%D0%B3%D1%80%D0%B8%D0%B6%D0%B0%D1%82-%D0%B7%D0%B0-news736684.html", "text": "Народът избухна по форумите срещу зелените и природозащитните организации, които вместо да крачат по площадите, трябва да са по полята и да помагат доброволно и безвъзмездно на замръзналите щъркели. А не за всяка дейност да искат пари и особено ако са по европрограмите. Хората се питат къде са видните еколози Тома Белев, Андрей Ковачев, Петко Цветков, Владислав Панев? Но те явно си седят на топло по кабинетите или обикалят безплатно по други държави с чужди пари. Ето какво пише по форумите: \"Все повече започвам да си мисля че еко-защитник е платен клакьор ,който му дай да вика по площадите.Какво значи нямали пари за такава програма, кой определя програмите и кой дава тези пари. Ако нямате пари да спасите бедстващи птици ,по добре си заврете програмите знаете къде!!!! Видяхме в какви условия живеят хората спасили щъркелите.Те повече пари ли имат от вас като организация? ЗАСРАМЕТЕ СЕ!!!!\" \"Ами те само усвояват пари,а не раздават милосърдие и грижа за животни и природа.Просто крадат фондове\". \"А....тях само на площадите ги търсете. Как ще вземат щъркели в домовете си? Нали ще им ги изцапат? Ха..ха..ха\". \"Когато излезнат да протестират за нещо-да не ги подкрепяме или споделяме\". \"Само на думи са зелени - нищо не ги интересува освен парите !\" \"На тях последната им грижа са щъркелите!\" Обикновените хорица от български села обаче отвориха къщите си, за да приберат кой колкото щъркели може. Браво! В кампанията обаче не се включи нито една от екологичните организации, получаващи на година стотици милиони да пазят птиците. Нещо повече, оказа се, че една от тях е отказала дори логистична подкрепа на човек от каолинско село, алармирал за измръзващи щъркели. Били особено нагли по телефона: В момента нямаме средства по такава програма! Ето кои са неправителствените организации, които се грижат за животните и птиците - Зелени Балкани, Българско дружество за защита на птиците, Фондация „Биоразнообразие“, WWF България и др. Всички тези неправителствени организации, които са над 50, се финансират от екопроекти. Но не е редно да се грижат за природата, животните и птиците само, когато има пари. Даваме примери: Сдружение „Зелени балкани“ е участвало във възстановяване на лалугера в парк Сините камъни и на популации на черен лешояд и царски орел – на обща стойност 98 хил. лв. Българско дружество за защита на птиците се е занимавало с възстановяването на глухар, трипръст, белгръб кълвачи срещу 434 хил.лв. Фондация „Биоразнообразие“ изпълни проект срещу 515 хил.лв. за опазване на дивата коза и кафявата мечка. Сдружение „За дивата природа Балкани стана съзипълнител за спасяване на местообитания на Витоша срещу 1.9 млн.лв. Сумите са огромни, но резултатите никакви! Сподели:", "date": "2018.03.21", "title": "Народът избухна срещу зелените! Ходят по площадите за пари, а не по полята - да се грижат за щъркелите"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%BF%D0%BE%D1%82%D1%8A%D0%BD%D0%B0-%D0%B2-%D0%BC%D1%8A%D0%B3%D0%BB%D0%B0-%D0%BA%D0%B0%D1%80%D0%B0%D0%B9%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-news736664.html", "text": "Гъста мъгла забули магистрала \"Тракия\" в района на тунел \"Траянови врата\", Ихтиман и Вакарел. Пътуващи по аутобана споделят, че видимостта е много ниска. Въпреки това шофьори, които не се съобразяват с пътната обстановка не липсват и продължават да карат бързо и опасно. Освен гъстата мъгла, асфалтът на магистралата е мокър и хлъзгав. Сподели:", "date": "2018.03.21", "title": "ВАЖНО ЗА ШОФЬОРИТЕ! Магистрала \"Тракия\" потъна в мъгла, карайте внимателно"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D1%81%D1%8A%D0%B1%D1%80%D0%B0-%D0%B2%D1%81%D0%B8%D1%87%D0%BA%D0%B8-%D1%88%D0%B5%D1%84%D0%BE%D0%B2%D0%B5-%D0%BD%D0%B0-%D1%82%D0%B2%D0%BE%D1%80%D1%87%D0%B5%D1%81%D0%BA%D0%B8-%D1%81%D1%8A%D1%8E%D0%B7%D0%B8---%D0%B1%D0%B8%D1%81%D1%82%D1%80%D1%8F%D1%82-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B8%D0%B7-news736660.html", "text": "Председателят на парламентарната комисия по култура Вежди Рашидов събира всички председатели на творчески съюзи в България, за да бистрят проблемите и парите за изкуство. Председателят на Комисията по културата и медиите Вежди Рашидов проведе днес в парламента среща с ръководствата на творческите съюзи в България. На срещата присъства и министърът на културата Боил Банов. Вежди Рашидов увери творците, че Комисията по културата и медиите е отворена за реализиране на общи инициативи в името на развитието на творчеството. Той благодари на министър Боил Банов за институционалната подкрепа за решаване на проблемите, поставени от гилдиите. Ръководителите на творческите съюзи изразиха удовлетворение от днешната среща и поставиха на дневен ред въпроса за статута на своите организации, посочиха  необходимостта от приемане на закон за книжовния български език и образованието на децата от първи до осми клас по български език и изкуство. Подновено бе и искането бюджетът за култура да достигне до един процент от брутния вътрешен продукт на страната. Има и конкретни предложения за промени в Закона за закрила и развитие на културата и в Закона за авторското право и сродните му права. Зам.-председателят на комисията проф. Станислав Станилов съобщи, че се подготвя закон за българския книжовен език. „Девет държави в ЕС имат подобен закон“, уточни той. Срещите на Комисията по културата и медиите с творческите гилдии да станат регулярни, решиха участниците в днешния форум. Сподели:", "date": "2018.03.21", "title": "ПЪРВО В ПИК TV! Вежди Рашидов събра всички шефове на творчески съюзи - бистрят парите за изкуство (ОБНОВЕНА)"}
{"url": "http://pik.bg/%D0%BF%D1%83%D0%BA%D0%BD%D0%B0%D1%82%D0%B8%D0%BD%D0%B8-%D0%BF%D1%80%D0%B5%D0%BF%D1%8A%D0%BD%D0%B0%D1%85%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4%D1%81%D0%BA%D0%BE-%D1%88%D0%BE%D1%81%D0%B5-%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D1%89%D0%B5-news736644.html", "text": "Състоянието на старото платно от пътя Пловдив-Асеновград, което в момента се ремонтира, е много лошо. По него има напречни и надлъжни пукнатини. Това стана ясно вчера по време на инспекцията на областния управител на Пловдив Здравко Димитров на мястото. Очаква се специална комисия да даде становище до края на седмицата как да се процедира. Едната възможност е да продължи работата по изпълнението на проекта, другата - поставянето на допълнителни мрежи за подсилване и тогава да започне асфалтирането. Няма забавяне на ремонта на пътя, каза областният управител. След като бе изградено новото платно, започна рехабилитация на съществуващото дясно до КЦМ. Техника отнема от горния слой, който след това ще бъде възстановен и положен асфалт, видя репортер на място. Движението на автомобилите в момента е само в новото платно, пише \"Марица\". Готови са вече проектите на локалните платна с малки корекции, каза Димитров. По думите му, няма много земи за отчуждаване. Най-големият терен е в Куклен от 7 дка, но с 39 собственици. Димитров бе категоричен, че дори да има спорове около цената, то отчуждаванията няма да забавят изпълнението. Такъв бил вече законът и ако има някой притеснение относно цената, влиза в съда и съдът я определя, обясни губернаторът на Пловдив. За съжаление, общините нямат предвидено финансиране и затова се очаква то да е целево и да бъде отпуснато от МС, допълни Димитров. И обясни, че АПИ има грижата за кръговото при Караулката и трябва да кажат на какъв етап са с отчуждаванията и обявяването на поръчката. \"Реално строителите ги забавяме ние, защото нямаме готовност с проектната документация\", добави областният управител. Въпреки това линейният график се спазвал и нямало забавяне. Техника работеше вчера на кръговото до разклона за Крумово. Експерти обясниха, че дори да бъде изцяло изградено, то няма да се пусне, докато не приключи рехабилитацията на старото платно. \" Срокът за приключване на пътя е ноември тази година, но при всички случаи то ще бъде предадено по-рано\", заяви Димитров. Сподели:", "date": "2018.03.21", "title": "Пукнатини препънаха строителите на Асеновградско шосе, областният на Пловдив категоричен: Ще приключим предсрочно!"}
{"url": "http://pik.bg/%D1%81%D0%BB%D0%B5%D0%B4-11-%D0%B3%D0%BE%D0%B4%D0%B8%D0%BD%D0%B8-%D0%BC%D1%8A%D0%BB%D1%87%D0%B0%D0%BD%D0%B8%D0%B5-%D0%B8%D0%B7%D1%80%D0%B0%D0%B5%D0%BB-%D1%81%D0%B8-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8-%D1%8F%D0%B4%D1%80%D0%B5%D0%BD-%D1%80%D0%B5%D0%B0%D0%BA%D1%82%D0%BE%D1%80-news736645.html", "text": "Израелската армия потвърди, че през 2007 г. е атакувала и разрушила секретен ядрен реактор в сирийската провинция Дейр аз Зур. Подозренията, че именно Израел стои зад светкавичната въздушна операция са факт от години, но признанието идва едва сега с публикуването на разсекретени документи, предава БНТ. В нощта на 5 септември, четири изтребители Ф-15 и четири Ф-16 излитат бомбардират сирийският реактор, който тогава бил в строеж и скоро е трябвало да заработи. Сподели:", "date": "2018.03.21", "title": "След 11 години мълчание: Израел си призна за унищожаване на сирийски ядрен реактор"}
{"url": "http://pik.bg/%D1%84%D0%B8%D0%BB%D0%BC%D1%8A%D1%82-%D0%BD%D0%B0-%D0%B2%D0%BE%D0%BB%D0%B5%D0%B2-%D1%81-%D0%B4%D0%B5%D1%8F%D0%BD-%D0%B4%D0%BE%D0%BD%D0%BA%D0%BE%D0%B2-%D0%B8-%D0%B0%D0%BD%D1%8F-%D0%BF%D0%B5%D0%BD%D1%87%D0%B5%D0%B2%D0%B0-%D1%81-%D1%84%D1%83%D1%80%D0%BE%D1%80-%D0%B2-%D0%BF%D1%80%D0%B0%D0%B3%D0%B0-%D1%80%D0%B5%D0%B6%D0%B8%D1%81%D1%8C%D0%BE%D1%80%D1%8A%D1%82-40-%D0%BC%D0%B8%D0%BD%D1%83%D1%82%D0%B8-%D1%80%D0%B0%D0%B7%D0%B4%D0%B0%D0%B2%D0%B0-%D0%B0-news736700.html", "text": "Най-новата кинотворба на Николай Волев \"Извън пътя\" обра овациите на публиката на европейската си премиера в Прага преди броени дни. Филмът с Аня Пенчева, Деян Донков и дебютантката Сали Ибрахим бе показан пред препълнена зала в един от първите киносалони в света \"Луцерна\", строен от дядото на Вацлав Хавел. След прожекцията зрителите - българи, чехи и американци, поздравяваха Волев с насълзени от вълнение очи, а един от най-добрите български режисьори раздава автографи над 40 минути. \"Извън пътя\" бе гвоздеят на 10-ия десетия фестивал на българското кино, организиран от Българския културен институт в Прага и Националния ни филмов център. Официалната българска премиера на филма е на 28 март от 19 ч. в зала \"Люмиер\", а по кината тръгва от 30-и. В центъра на киноразказа е успешен в миналото драматург, изгубил творческото си вдъхновение и тръпката от брака, който броди с джипа си сред красотата на българските планини. По време на един от преходите застаряващият творец среща прелестна муза на прага на женствеността. Близостта между 55-годишния Стефан и 19-годишната Салия прераства в силна привързаност. Платоничната им връзка се движи по ръба на бръснача и причинява дълбоко страдание на дългогодишната предана съпруга на драматурга, актрисата Лидия. Сподели:", "date": "2018.03.21", "title": "Филмът на Волев с Деян Донков и Аня Пенчева с фурор в Прага! Режисьорът 40 минути раздава автографи (СНИМКИ)"}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%B2%D0%B8%D0%B4%D0%B5%D0%BE-%D0%B8-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%81%D1%82%D1%80%D0%B0%D0%BD%D0%B8%D1%86%D0%B0-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B5%D1%81-%E2%80%93-%D0%B7%D0%B0%D0%BF%D0%B0%D0%B4%D0%BD%D0%B8-%D0%B1%D0%B0%D0%BB%D0%BA%D0%B0%D0%BD%D0%B8-%D0%BF%D1%80%D0%B5%D0%B7-%D0%BC%D0%B0%D0%B9-news736683.html", "text": "Специално създадени видеоклип и интернет страница представиха Съветът на Европейския съюз и Българското председателство по повод предстоящата на 17 май Среща на върха в София, на която ще присъстват лидерите на държавите членки на ЕС и на Западните Балкани. „Регионът ще бъде в центъра на европейските дебати със силен фокус върху създаването и укрепването на свързаността между държавите“, се казва във видеото. В него се обръща внимание на очакването всички лидери на държавите членки на ЕС да се съберат на срещата в София през май, за да подкрепят своите западнобалкански партньори и да потвърдят, че те принадлежат към европейското семейство. Видеото може да гледате на този линк -", "date": "2018.03.21", "title": "Специално видео и интернет страница за срещата ЕС – Западни Балкани през май"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B0%D1%88%D0%B5%D0%BD-%D0%B5%D0%BA%D1%88%D1%8A%D0%BD-%D0%B2-%D1%81%D0%B0%D1%89-%D0%B0%D0%B3%D0%B5%D0%BD%D1%82%D0%B8-%D0%BD%D0%B0-%D1%84%D0%B1%D1%80-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B1%D0%BE%D0%BC%D0%B1%D0%B0%D0%B4%D0%B6%D0%B8%D1%8F%D1%82%D0%B0-%D0%BE%D1%82-%D1%82%D0%B5%D0%BA%D1%81%D0%B0%D1%81-%D0%BD%D0%B0%D1%81%D1%80%D0%B5%D0%B4-%D0%BC%D0%B0%D0%B3%D0%B8%D1%81-news736682.html", "text": "Бомбаджията от Тексас е бил застрелян от агенти на ФБР, които се опитали да го арестуват, предават световните агенции. Припомняме, че няколко колета се взривиха в американския щат през последните дни. Бомбите убиха двама души и раниха шестима. Според първоначалните информации мъжът е взривил още една бомба в опит да избяга на полицаите. Последвала е стрелба на магистрала \"Интерстейт\", при която извършителят е убит. Бомбаджията е бил проследен от специалните агенти чрез мобилното му устройство. Сподели:", "date": "2018.03.21", "title": "ИЗВЪНРЕДНО! Страшен екшън в САЩ! Агенти на ФБР застреляха бомбаджията от Тексас насред магистрала"}
{"url": "http://pik.bg/%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%B4%D1%83%D0%BF%D0%BA%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D1%81%D0%B5-%D0%BD%D0%BE-%D0%BC%D0%B0%D0%BB%D0%BA%D0%BE-%D0%B8-%D0%B2%D1%81%D0%B8%D1%87%D0%BA%D0%B8-%D1%87%D0%B0%D0%BA%D0%B0%D1%82-%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-news736623.html", "text": "Изказването на премиера, че до всяка дупка трябва да има чиновник, показва загрижеността на държавата с проблема. Това каза по Нова телевизия зам.-директорът на АПИ инж. Светослав Глосов. \"До всяка дупка няма как да има чиновник или полицай. АПИ се отнася сериозно към този проблем. Той го има почти всяка година. Климатичните ни условия са такива, че от +20 става -20, проблемите не са само при нас\", каза Глосов. \"В продължение на години пътното поддържане не е дофинансирано. При новите пътища няма проблеми, освен инцидентни такива. От миналата година 570 км. започна рехабилитацията на републиканска пътна мрежа. На фона на 20 000 км, не звучи много. За съжаление не можем да поемем всички пътища наведнъж\", допълни той. И посочи как и кога можем да очакваме кардинално разрешение на проблема: \"При въвеждането на тол системата ще се увеличи 3 или 4 пъти финансовата възможност за ремонти. В рамките на едни 10 години така ще можем да обхванем цялата пътна мрежа\". Сподели:", "date": "2018.03.21", "title": "БОРБАТА С ДУПКИТЕ: Работи се, но малко и всички чакат тол системата"}
{"url": "http://pik.bg/%D0%B1%D1%8A%D0%B4%D0%B5%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%B8-%D1%82%D0%B5%D0%B7%D0%B8-5-%D0%BD%D0%B5%D1%89%D0%B0-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B2%D0%B0%D1%82-%D1%80%D0%B0%D0%B7%D0%B2%D0%BE%D0%B4%D0%B0-news736638.html", "text": "Учените, които се занимават със социология, обаче имат някои категорични виждания по темата. Те твърдят, че съпружеските двойки, които стигат до развод, имат някои сходни характеристики, с които може да се опише връзката им, пише тялото.бг. Ето и повече за това кои са факторите, които предсказват бъдещ развод. 1. Брак в тийнейджърска възраст или след 32-годишна възраст По принцип е добре да сключите брак, когато се чувствате готови за това или когато сте убедени, че сте открили правилния човек, с когото мислите, че можете да прекарате целия си живот. Но според доста проучвания, двойките, които се женят в тийнейджърските си години и тези, които встъпват в брак в средата на 30-те си години, са изложени на по-голям риск от развод, отколкото двойките, които се вричат във вечна вярност в края на 20-те и началото на 30-те си години. Според изследване, ръководено от Николас Волфънг, професор от университета в Юта, при сключване на брак след 32-годишна възраст, шансовете да се стигне до развод се увеличават с около 5% всяка следваща година (на 33, 34, 35 и т. н.). Вероятна причина за това е, че в тази зряла възраст всеки един от съпрузите е вече оформена личност и не е много склонен към компромиси. 2. Ако съпругът не работи на пълен работен ден В изследване на Харвард от 2016 г., се твърди, че финансовите средства на двойката не засягат шансовете за развод толкова много, колкото справедливото разделение на труда. Ако в една двойка мъжът не работи на пълен работен ден (или изобщо не работи), докато жената се труди по осем часа на ден, то това натяга отношенията в семейството и шансът за развод е с 3,3% по-голям, отколкото при двойките, в които съпругът си има постоянна работа. Изследователите стигат до заключението, че стереотипът за мъжете, издържани от жена си, все още е много крехък и може да засегне брачната стабилност. 3. Съпрузи, които не са завършили гимназия Според учените двойките, които са прекарали повече време в училище, са по-малко застрашени от развод. Изследователите са категорични, че по-образованите съпрузи по-рядко стигат до бракоразводно дело. Това може да е свързано с факта, че по-ниското образователно равнище предвижда по-ниски доходи, което на свой ред води до по-стресиращ живот. 4. Показване на презрение към партньора Джон Готман, психолог във Вашингтонския университет и основател на Института „Готман“, казва, че отношенията в двойката могат да бъдат засегнати от „четиримата конници на апокалипсиса“ и да предвидят развода със страшно висока точност. Тези „четирима конници“ са четири типа поведение, които са като „целувката на смъртта“ за връзката. Това са снизходително отношение към партньора (сякаш той е по-долна класа човек), безкрайна критика към неговото поведение и характер, отбранителна позиция във всеки един момент (винаги ти да си жертвата в трудни ситуации) и липса на желание за комуникация (блокиране на всеки по-важен разговор). 5. Твърде любвеобилните младоженци Нормално е влюбените младоженци да са склонни да се прегръщат, целуват и да се държат за ръце през голяма част от времето си заедно, но ако прекаляват, това може да се окаже проблем. Психологът Тед Хюстън следи 168 двойки в продължение на 13 години – от сватбения им ден нататък. Неговият екип провеждат многобройни интервюта с двойките по време на цялото проучване. Според техния заключителен доклад двойките-младоженци, които са се развели след 7 или повече години, са били тези които са демонстрирали повече страст, романтика и любовно блаженство. Според учените твърде интензивните любовни връзки много трудно издържат на времето, тъй като искрата, така или иначе винаги избледнява с времето. Сподели:", "date": "2018.03.21", "title": "БЪДЕТЕ ВНИМАТЕЛНИ! Тези 5 неща предсказват развода"}
{"url": "http://pik.bg/%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%B5-%D1%82%D1%80%D0%B8%D1%81%D1%82%D1%80%D0%B0%D0%BD%D0%BD%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news736590.html", "text": "Reuters, цитирана от Фокус. Според южнокорейския президент Мун Дже-ин е възможна тристранна среща между САЩ, Северна и Южна Корея, като разговорите трябва да сложат край на ядрената заплаха на Корейския полуостров, предава След поредицата от дипломатически разговори в Европа, Азия и САЩ президентът на Южна Корея планира врещя със севернокорейския лидер Ким Чен-ун. Американският президент Доналд Тръмп също каза, че ще се срещне със севернокорейския лидер през май. „Срещата Северна Корея – САЩ ще бъде историческо събитие само по себе си, следвайки една среща между двете Кореи“, казва Мун Дже-ин. Поредицата от срещи трябва да сложи край на ядрените проблеми и да донесе мир на Корейския полуостров, казва южнокорейския президент. Сподели:", "date": "2018.03.21", "title": "Възможна е тристранна среща между САЩ, Северна и Южна Корея"}
{"url": "http://pik.bg/%D0%BC%D0%B5%D0%B3%D0%B0-%D1%81%D0%B4%D0%B5%D0%BB%D0%BA%D0%B0-%D1%82%D0%B5%D0%BB%D0%B5%D0%BD%D0%BE%D1%80-%D0%BF%D1%80%D0%BE%D0%B4%D0%B0%D0%B4%D0%B5-%D0%B1%D0%B8%D0%B7%D0%BD%D0%B5%D1%81%D0%B0-%D1%81%D0%B8-%D0%B2-%D1%80%D0%B5%D0%B3%D0%B8%D0%BE%D0%BD%D0%B0-%D0%B7%D0%B0-28-%D0%BC%D0%BB%D1%80%D0%B4-%D0%B5%D0%B2%D1%80%D0%BE-%D0%BA%D1%83%D0%BF%D0%B8-%D0%B3%D0%BE-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%BD-news736676.html", "text": "споразумение за продажбата на своите активи в Централна и Източна Европа (ЦИЕ) на PPF Group, собсвеник и на българската Нова телевизия. \"Теленор\" продаде бизнеса си в региона за бомбастичните 2,8 млрд. евро. Норвежкият телекомуникационен концерн подписа Трансакцията включва изцяло притежаваните от Telenor предприятия в Унгария, България, Черна гора и Сърбия, както и доставчика на технологични услуги Telenor Common Operation. Компаниите имат общо над 9 млн. клиенти и около 3 500 служители. PPF Group е най-голямата частна инвестиционна група в ЦИЕ, която управлява активи на стойност приблизително 35 милиарда евро. PPF Group инвестира в различни сектори, включително банки, потребителски финанси, недвижими имоти, миннодобивна дейност и телекомуникации. През 2013 г. групата на милиардера Петр Келнер придоби подразделението на O2 в Чешката република от Telefonica, а през 2018 г. - Nova Broadcasting Group в България. Сподели:", "date": "2018.03.21", "title": "МЕГА СДЕЛКА! \"Теленор\" продаде бизнеса си в региона за 2,8 млрд. евро! Купи го собственикът на Нова телевизия"}
{"url": "http://pik.bg/%D0%BD%D0%BE%D0%B2-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news736666.html", "text": "Нов шеф може да започне работа в Левски в близко бъдеще. \"Меридиан мач\" твърди, че ръководството на \"сините\" обмисля да назначи спортен директор, който да следи изкъсо работата на наставника Делио Роси. Това може да се случи до края на настоящия сезон, но е по-вероятно да стане за началото на новата кампания. Едно от най-спряганите имена за длъжността е Наско Сираков, но от \"Герена\" отрекоха да са водени разговори с Вълка на тази тема. Заговори се и за Христо Йовов, но с него преговори водеше Асен Букарев, които приключиха след оставката на последния. Към момента на \"Герена\" няма спортен директор, след като Букарев напусна. От клубното ръководство неотдавна обявиха, че към настоящата ситуация нямат намерение да назначават такъв. Сподели:", "date": "2018.03.21", "title": "Нов директор на \"Герена\"?"}
{"url": "http://pik.bg/%D0%BC%D0%BE%D0%BA%D1%80%D0%B8-%D1%81%D1%8A%D0%BD%D0%B8%D1%89%D0%B0-%D0%B8%D1%80%D0%B8%D0%BD%D0%B0-%D1%88%D0%B5%D0%B9%D0%BA-%D0%BF%D0%B0%D0%BA-%D0%BF%D1%80%D0%BE%D0%B2%D0%BE%D0%BA%D0%B8%D1%80%D0%B0-%D0%BE%D1%82-%D0%BB%D0%B5%D0%B3%D0%BB%D0%BE%D1%82%D0%BE-news736583.html", "text": "Дай, Боже повече такива \"бивши\" и настоящи! Бившата приятелка на Кристиано Роналдо Ирина Шейк събра очите на последователите си в социалните мрежи, като публикува поредната си провокативна снимка. На кадъра атрактивната рускиня се е разположила удобно в леглото без дрехи, като тялото й е покрито единствено от книга. Снимката събра веднага над 300 000 харесвания и 2500 коментара. Сподели:", "date": "2018.03.21", "title": "МОКРИ СЪНИЩА! Ирина Шейк пак провокира от леглото"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B7%D0%B0%D0%BA%D1%80%D0%B8%D0%B2%D0%B0%D1%82-%D0%BF%D0%B0%D0%B7%D0%B0%D1%80%D0%B8-%D0%BC%D0%B0%D1%85%D0%B0%D1%82-%D1%81%D0%B5%D1%80%D0%B3%D0%B8%D0%B8-%D0%B8-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D1%82-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0%D1%82%D0%B0-%D0%B7%D0%BE%D0%BD-news736394.html", "text": "Ремонтът на зоната „Граф Игнатиев” – „Шишман” – „6 септември” започва в средата на годината и се очаква до края на 2018-а да има вече готови етапи. Това посочи арх. Здравко Здравков - главен архитект на Столична община пред Би Ти Ви. Пазарът до църквата \"Св. Седмочисленици\" ще изчезне, а Книжния пазар на пл. „Славейков” ще бъде редуциран до 20 книжари, като бройката им ще се избере с тръжна процедура: \"Категорично палета и кашони няма да останат. Времето за продаване на книги от площада е отдавна изтекло”, заяви той. Пространството около пл. \"Св. Неделя” ще бъде обект на международен конкурс - за проект, който да свърже площада с комплекса \"Антична Сердика\". По повод новата пешеходна зона - 200 м, които свързват „Алабин” със „Стамболийски” той посочи, че пространството е важно, защото ще върже пешеходната „Витоша” в площадното пространство на „Св. Неделя”. \"След това връзката ще продължи към Ларгото и за ул. „Съборна” ще намерим начин да я свържем пешеходно с Градската градина”, посочи архитектът. По думите му започва освобождаване на единия тротоар на „Съборна” от паркирали коли и ще се осигури по-добро минаване на пешеходците. Той добави, че крайната цел е да се затвори изцяло за коли, но автомобили минават оттам за Президентството. Пространството около Централна гара също ще претърпи промени.  „Имаме огромни търговски площи, които не могат да намерят наемател. Мястото има удобни транспортни връзки – трамвай, тролей, влак, метро, само самолет няма. Тук хубавото е бившата автогара и мислим да направим конкурс за концепция за развитие на пространството”, коментира той. По думите му най-критичната точка е Ротондата, която става опасна през нощта заради голямото струпване на хора и е нужно да й се потърси правилната функция, тъй като сега мястото се е маргинализирало. Здравков смята, че пространството трябва да работи 24 часа. За високите сгради основната инициатива е да работим за правила къде може да им високо строителство и премахване на възможността с формално нарязване на имоти  да се създават ъглови имоти, заяви още главният архитект. Общината води редица дела както за небостъргача на НИКМИ, така и за този в Лозенец. Сподели:", "date": "2018.03.21", "title": "ПЪЛНА ПРОМЯНА В ЦЕНТЪРА НА СОФИЯ! Закриват пазари, махат сергии и разширяват пешеходната зона"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-7-%D0%BF%D1%80%D0%B5%D0%BA%D1%80%D0%B0%D1%81%D0%BD%D0%B8-%D0%B8%D0%BC%D0%B5%D0%BD%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%B8%D0%BC%D0%B5%D0%BD-%D0%B4%D0%B5%D0%BD-%D0%B4%D0%BD%D0%B5%D1%81-news736572.html", "text": "Единият му син се казвал Яков. Св. Яков, брат Господен, бил последовател и станал един от учениците на Исус Христос, както и един от неговите 12 апостоли. След като Христос е бил разпънат на Кръста, възкръснал и се възнесъл на Небето, Св. ап. Яков станал първият епископ на Йерусалим и заемал този пост в продължение на цели 33 години. Св. ап. Яков не е писал Евангелие, както са направили други четирима апостоли – Марко, Матей, Лука и Йоан, затова не е титулуван евангелист. Но Св. ап. Яков е написал първата в християнството света литургия. Завареният брат на Иисус Христос завършва мъченически както и на повечето от неговите ученици и апостоли. Св. Яков  бил  хвърлен от стряхата на храма, в който служел. Пребили го с камъни и накрая, след силен удар в главата, той починал. . Сподели:", "date": "2018.03.21", "title": "ЧЕСТИТО! 7 прекрасни имена празнуват имен ден днес!"}
{"url": "http://pik.bg/%D0%BA%D1%80%D1%83%D1%88%D0%B0%D1%80%D1%81%D0%BA%D0%B8-%D0%BE%D1%82%D0%B8%D0%B2%D0%B0-%D0%B7%D0%B0-%D0%B8%D0%B3%D1%80%D0%B0%D1%87%D0%B8-%D0%B2-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-news736596.html", "text": "Собственикът на Локомотив Пловдив Христо Крушарски също замина за Аржентина, за да гледа играчи за лятната селекция. Наскоро към Южна Америка пое и помощник-треньорът на Бруно Арапович Желимир Такиш. Двамата с Крушарски ще останат в Аржентина до 4 април. \"Ще използвам времето и за бизнес дела. На нас се ни е нужна голяма селекция. Все пак трябва да се изкарват и пари за клуба. Доволен съм от представянето през редовния сезон\", каза Крушарски на тръгване пред \"Тема Спорт\". Сподели:", "date": "2018.03.21", "title": "Крушарски отива за играчи в Аржентина"}
{"url": "http://pik.bg/%D0%B5%D0%B2%D1%80%D0%BE%D1%88%D0%B0%D0%BC%D0%BF%D0%B8%D0%BE%D0%BD%D1%8A%D1%82-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%B5%D0%BA%D0%B8%D0%BF%D0%B8%D1%82%D0%B5-%D1%81%D0%B8-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-news736586.html", "text": "Кристиано Роналдо Националният отбор на Португалия представи екипите за световното първенство в Русия през лятото. и компания ще бъдат облечени в традиционните бяло и червено, а производител е Nike. На световното действащият европейски шампион попадна в предварителна група В, заедно с отборите на Испания, Мароко и Иран, предава Спортал. Сподели:", "date": "2018.03.21", "title": "ЕВРОШАМПИОНЪТ! Португалия представи екипите си за Мондиал 2018"}
{"url": "http://pik.bg/%D1%81%D0%BD%D1%8F%D0%B3-%D0%B8-%D0%B4%D1%8A%D0%B6%D0%B4-%D0%B7%D0%B0-%D0%BF%D1%8A%D1%80%D0%B2%D0%B0-%D0%BF%D1%80%D0%BE%D0%BB%D0%B5%D1%82-%D1%81%D1%82%D1%83%D0%B4-%D0%B8-%D0%B2%D0%B8%D0%B5%D0%BB%D0%B8%D1%86%D0%B8-%D0%B2-%D0%BF%D0%BE%D1%87%D1%82%D0%B8-%D1%86%D1%8F%D0%BB%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news736595.html", "text": "Агенция „Фокус” Днес вятърът от юг-югозапад ще се усили и в източната половина от страната и по северните склонове на планините временно ще е силен, но още преди обяд в източните райони ще се ориентира от изток, а в северните от североизток. До вечерта вятърът в цялата страна ще се ориентира от север-североизток и с него ще нахлува студен въздух. Ще бъде облачно с превалявания от дъжд, в северозападните райони от сняг. Максималните температури ще бъдат в широки граници – от 3-4° в северните райони до 16-17° в южните, в София около 9°. Такава е прогнозата за времето на Националния институт по метеорология и хидрология (НИМХ), съобщи за дежурният синоптик. Атмосферното налягане сутринта все още ще бъде по-ниско от средното за март. През деня ще продължи да се повишава и вечерта вече ще е по-високо. През нощта срещу четвъртък валежи от сняг ще има на много места в Северна България и високите полета на Западна. Над Черноморието ще има значителна облачност, първоначално средна и висока. По-късно през деня от север на юг ще започнат валежи от дъжд, които през нощта срещу четвъртък ще се примесват и преминават в сняг. Ще духа предимно умерен източен, вечерна вече североизточен вятър. Максимални температури на въздуха: 8°-13°. Вълнението на морето ще бъде 2 - 3 бала. Температурата на морската вода е 6° – 7°. Над планините ще бъде облачно с превалявания от сняг, под 1600-1700 метра от дъжд, но през нощта срещу четвъртък границата на снега значително ще се понижи. Ще духа силен югозападен вятър, който вечерта ще се ориентира от северозапад. Максималната температура на височина 1200 метра ще е около 7°, на 2000 метра около 0°. Сподели:", "date": "2018.03.21", "title": "СНЯГ И ДЪЖД ЗА ПЪРВА ПРОЛЕТ: Студ и виелици в почти цяла България! "}
{"url": "http://pik.bg/%D0%B2-%D1%81%D0%B0%D1%89-%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D1%81%D1%80%D0%B5%D1%89%D1%83-%D1%84%D0%B5%D0%B9%D1%81%D0%B1%D1%83%D0%BA-news736598.html", "text": "В САЩ започна проверка срещу Facebook. Федералната комисия по търговия разследва социалната мрежа след обвиненията, че личната информация на 50 милиона потребители е била употребена от консултантска фирма, наета от кампанията на Доналд Тръмп. Заради обвиненията компанията „Кеймбридж аналитика” уволни директора си. Появиха се твърдения, че е нарушен изборния закон в Съединените щати, но базираната в Лондон фирма отрича. Заради скандала акциите на Facebook продължиха да се сриват Сподели:", "date": "2018.03.21", "title": "В САЩ започна проверка срещу Фейсбук"}
{"url": "http://pik.bg/%D0%BD%D0%BE%D0%B2%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%BD%D0%B0-%D0%BA%D0%BE%D0%BB%D0%B5%D1%82-%D0%B2-%D1%82%D0%B5%D0%BA%D1%81%D0%B0%D1%81-%D0%B8%D0%BC%D0%B0-%D1%80%D0%B0%D0%BD%D0%B5%D0%BD-news736602.html", "text": "Един човек беше ранен при нова експлозия в град Остин, щата Тексас, където поредица от взривове на колети бомби убиха двама души от началото на месеца, съобщиха световните агенции. Пострадалият, мъж на 30-ина година, е в сериозно състояние, но без опасност за живота. Бомбата избухнала в магазин на веригата \"Гудуил\" в южната част на града, предаде Асошиейтед прес. По-рано вчера в офис на пощенската компания \"ФедЕкс\" в квартал на Сан Антонио близо до Остин се взриви бомба, поставена в колет. Малко по-късно беше открита още една бомба, която не е избухнала. Сподели:", "date": "2018.03.21", "title": "Нова експлозия на колет в Тексас, има ранен"}
{"url": "http://pik.bg/%D1%88%D0%BE%D0%BA-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%BA%D1%83%D1%87%D0%B5-%D0%B2-%D1%81%D0%B2%D0%B5%D1%82%D0%B0-%D1%82%D0%B5%D0%B6%D0%B8-%D0%BD%D0%B0%D0%B4-80-%D0%BA%D0%B3-%D0%BD%D0%B0-9-%D0%BC%D0%B5%D1%81%D0%B5%D1%86%D0%B0-news736594.html", "text": "Куче на девет месеца от породата американски молос тежи повече от 80 кг, а е едва на девет месеца, съобщи в. \"Дейли мейл\". Изправена на задните си лапи, Ефрат е висока 1,80 м. Тя е селектирана, за да бъде въпроизведен праисторически вид кучета - месопотамски молос, изчезнал преди 7000 години. Единствените останки от месопотамския молос са в музеите. Има сведения, че те са използвани като бойни кучета, но според други теории са били скотовъдска порода. Физическите им характеристики са по-сходни с питбула. Джаред Хоузър, собственикът на Ефрат от Солт Лейк сити, каза, че на улицата хората обикновено я мислят за възрастно куче. Той вече се е свързал с Рекордите на Гинес за сертифициране. Колко ще порасне, никой не знае, защото породата е нова. Ефрат е била най-едрата сред братчетата и сестричетата си. Американският молос е селектиран от две породи мастиф - английски и неаполитански. Породата е добродушна и лоялна, като кучетата са отлични пазачи. Сподели:", "date": "2018.03.21", "title": "ШОК! Най-голямото куче в света тежи над 80 кг на 9 месеца"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%B2-%D1%81%D0%B4%D1%81-%D0%B8%D1%81%D0%BA%D0%B0%D1%82-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B1%D0%BE%D0%B6%D0%B8%D0%B4%D0%B0%D1%80-%D0%BB%D1%83%D0%BA%D0%B0%D1%80%D1%81%D0%BA%D0%B8-news736611.html", "text": "Част от СДС-арите искат оставката на председателя Божидар Лукарски и ще повдигнат официално въпроса поискана на 17 април, по време на заседание на Националния съвет. На конференцията след това ще избере новият лидер. Решението е взето на съвещание на партийните структури от Югоизточна България, което се проведе в Стара Загора. Това заяви Николай Александров - областен председател на СДС-Стара Загора, цитиран от БНР. Хората по места не са доволни от изолацията на партията в момента от останалите десни формации и от липсата на активна политика спрямо новото правителство и яснота за бъдещето на СДС. Основният упрек към председателя неговият заместник Емил Кабаиванов обобщи с едно изречение: \"Той не води никаква политика\". Две трети от гласовете са нужни, за да бъде сменен председателят, след което се назначава временно изпълняващ длъжността. Форматът Реформаторски блок вече е изчерпан и партията ще преустанови членството си в него, стана ясно още. Участниците в срещата потвърдиха опозиционния характер на СДС и анти-ГЕРБ политиката, която партията ще води и в бъдеще. \"Не сме гласували за Румен Радев и това не е нашият президент\"- посочиха още представителите на СДС. \"Под никаква форма няма да участваме в политически проект, вдъхновен от новия президент\". Ще се проучват нагласите по места за възможни партньори. Обединението вдясно е крайно наложително, ако партиите в тази част на политическото пространство искат да оцелеят и да участват във властта. Близо 300 хил. гласа на последните избори, разделени между три партии, няма да доведат до успех, коментира Емил Кабаиванов. \"Компромиси ще трябва да се правят, но никога в дясно проблемите не са били идейни, а винаги става дума за личен егоизъм\"- допълни още той. Проевропейска, консервативна и отворена за преговори. - така определи партията Румен Христов, зам.-председател на СДС. Сподели:", "date": "2018.03.21", "title": "ВОЙНА В СДС! Искат оставката на Божидар Лукарски"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%82%D1%80%D0%B8%D1%82%D0%B5-%D1%87%D0%B5%D1%80%D1%82%D0%B8-%D0%BD%D0%B0-%D0%BF%D1%80%D0%B5%D0%BA%D1%80%D0%B0%D1%81%D0%BD%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-news736591.html", "text": "Дааа, всяка връзка отнема адски много време. Може би точно затова се срещат хора, които не искат да губят време, за да решат проблемите във взаимоотношенията, а просто предпочитат да сложат точка. Истината обаче е малко различна – не само че те не искат, а просто има връзки, които е невъзможно да бъдат запазени, каквото и да направиш. Затова ти обръщаме внимание по какво се познава здравата връзка и какво да правиш, за да задържиш човека до себе си. Ако искаш, разбира се. Във видео от лекциите на платформата TED антропологът Хелън Фишър обяснява, че има три неща, на които трябва да обръщаме внимание в отношенията си. Пълвата черта, която споменава Фишър, е уманието на партньорите да преживяват заедно с половинката си. Емпатията е важна човешка способност, която помага да поставиш себе си на мястото на другия, да се опиташ да разбереш чувствата на човека до теб. Никой не те кара наистина да изпитваш същите чувства като гаджето си, но е добре да се отнасяш към тях с доброта и разбиране. Затова изобщо не е странно, че именно емпатите са най-добрите партньори – те чувстват и разбират. Но, ако във връзката само единият е емпат, нещата стават по-сложни. И ти, и мъжът до теб трябва да работите върху умението си да съпреживявате. Второто нещо, което Фишър сочи като важно за една здрава връзка, е умението и на двамата да контролирате емоциите си в стресова ситуация. Например, когато имате финансови затруднение и заедно се опитвате да се справите – често резултатът е положителен. Защо? Ами, защото, ако не го правите, ще натрупате допълнително стрес към и без това проблемното си ежедневие и най-доброто решение ще бъде да се разделите. Заслужава ли си? Вместо да седнете заедно и да обмислите стратегия за излизане от ситуацията. В края на изявлението си Фишър казва, че използването на положителни илюзии в отношенията може да бъде ключово към спасяването и укрепването на връзката. Какво означава положителни илюзии, питаш ти. Те приличат на добронамерен, положителен разговор, но такъв, който касае единствено отношенията ви. Сподели:", "date": "2018.03.21", "title": "ВАЖНО! Трите черти на прекрасните отношения"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%BA%D1%8E%D1%80%D0%B4-%D0%B6%D0%B8%D0%B2%D0%B5%D0%B5%D1%89-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BA%D0%BE%D1%87%D0%B8-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D1%81%D0%B5-%D0%B5%D1%82%D0%BD%D0%B8%D1%87%D0%B5%D1%81%D0%BA%D0%BE-%D0%BF%D1%80%D0%BE%D1%87%D0%B8%D1%81-news736621.html", "text": "От 7 години всички си мълчат за Сирия. Трагедията в Африн е огромна. Там живеят моите братя и сестри, лели, чичовци. Нямам никаква връзка с моите близки и роднини. Това каза пред Би Ти Ви Ахмед Хоро, кюрд от Сирия, който от 36 години живее в България. \"Според Турция кюрдите не трябва да имат права, самоуправление, държава. За Турция няма значение какво атакуват. Те са нападали няколко пъти болницата, мирното население. В Африн има много цивилни жертви. Те обвиняват кюрдите, че са терористи, но целта им е да прочистят района. Мирното население е в капан и се намира между няколко армии. Всички обърнаха гръб на кюрдите. Това, което се случва в Африн, е трагедия. Медиите не му обръщат внимание. Моите сънародници не получават помощ и всеки се оправя сам\", разкри Хоро. В студиото гост беше и Акрам Наюф от Асоциация \"Свободна Сирия\". \"Ставащото в Сирия с кюрдите е етническо прочистване. В момента терористите от \"Ислямска държава\" са изгонени. Целта на акцията е да прогони кюрдите и да няма предпоставки за създаване на независима кюрдска държава\", категоричен беше той. Сподели:", "date": "2018.03.21", "title": "ЕКСКЛУЗИВНО ЗА ВОЙНАТА! Кюрд, живеещ в България, скочи на Турция: Провежда се етническо прочистване в Африн"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%80%D0%B5%D1%88%D0%B0%D0%B2%D0%B0-%D1%89%D0%B5-%D0%B8%D0%BC%D0%B0-%D0%BB%D0%B8-%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8-%D0%B4%D0%BE%D0%B1%D0%B0%D0%B2%D0%BA%D0%B8-%D0%B7%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8%D1%82%D0%B5-news736606.html", "text": "Очаква се кабинетът да реши дали да бъдат отпуснати великденски добавки към пенсиите. Ще се намерят ли в бюджета над 50 милиона лева за допълнителни разходи на държавното обществено осигуряване, трябва да каже министърът на финансите. Миналата година надбавките от 40 лева бяха изплатени на малко повече от 1,2 млн. пенсионери с пенсии под 314 лева. Изплащането на пенсиите през април ще започне на 5-о число заради празниците, което се пада Велики четвъртък. Сподели:", "date": "2018.03.21", "title": "Правителството решава ще има ли великденски добавки за пенсионерите"}
{"url": "http://pik.bg/%D1%81%D0%B0%D0%B3%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D1%87%D0%B5%D0%B7-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D1%80%D0%B0%D0%B1%D0%BE%D1%82%D0%B0-news736608.html", "text": "Сагата ЧЕЗ продължава – днес е първото заседание на временната парламентарна комисия, която трябва да изясни детайлите около продажбата на енергодружеството у нас. Тя беше създадена след скандала около сделката с „Инерком”. Начело е депутатът от БСП Жельо Бойчев. Депутатите трябва да установят всички факти около сделката с „Инерком”, но и да върнат лентата от приватизацията на дружеството досега. В тази връзка премиерът Борисов разпореди всички доклади от проверките на енергото в Западна България да бъдат предоставени на депутатите, за да се изяснят подробностите около продажбата на ЧЕЗ в България. Сподели:", "date": "2018.03.21", "title": "САГАТА ПРОДЪЛЖАВА! Комисията за ЧЕЗ в парламента започва работа"}
{"url": "http://pik.bg/%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D0%B4%D0%B5%D0%BD-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D1%81%D1%8A%D1%81-%D1%81%D0%B8%D0%BD%D0%B4%D1%80%D0%BE%D0%BC%D0%B0-%D0%BD%D0%B0-%D0%B4%D0%B0%D1%83%D0%BD-news736601.html", "text": "На 21 март светът отбелязва Международния ден на хората със Синдром на Даун. По традиция в този ден всички, които подкрепят хората със Синдрома на Даун, обуват шарени чорапи. За първи път този ден е отбелязан по време на VI световен симпозиум по инициатива на Европейската и Международна асоциации с цел превенция и помощ на хората със синдрома на Даун, който се провежда в Палма де Майорка през 2006 година. Сподели:", "date": "2018.03.21", "title": "Международен ден на хората със синдрома на Даун"}
{"url": "http://pik.bg/%D1%81%D1%80%D1%83%D1%82%D0%B8%D1%89%D0%B5%D1%82%D0%BE-%D0%BA%D1%80%D0%B0%D0%B9-%D1%81%D0%BC%D0%BE%D0%BB%D1%8F%D0%BD-%D0%BF%D1%80%D0%BE%D0%BA%D0%BE%D0%BF%D0%B0%D0%B2%D0%B0%D1%82-%D0%BF%D1%8A%D1%82-%D0%BF%D1%80%D0%B5%D0%B7-%D1%81%D0%BA%D0%B0%D0%BB%D0%B8%D1%82%D0%B5-news736603.html", "text": "Обходният път на срутището край Смолян се очаква днес да бъде окончателно прокопан през тежкия планински терен. 10 машини вече седмица пробиват скалите между селата Влахово и Тикале. В най-тежките участъци бяха използвани и взривове, разказва Нова телевизия. Еднокилометровият обход ще облекчи жителите на 11 села по поречието на река Черна, които вече втора седмица са принудени да обикалят повече от 50 километра, за да стигнат до училище или работа. Пътят струва на общината над 500 000 лева. Предвиден е да е двулентов и снабден с отводнителни съоръжения. Ще може да се ползва от автомобили до 12 тона. Сподели:", "date": "2018.03.21", "title": "СРУТИЩЕТО КРАЙ СМОЛЯН: Прокопават път през скалите"}
{"url": "http://pik.bg/%D0%B1%D0%B0%D1%80%D0%BE%D0%B2%D0%B5%D1%86%D1%8A%D1%82-%D0%B4%D0%B6%D0%B5%D1%84-%D0%B1e%D0%B7oc-e-c%D0%BFe%D1%87e%D0%BB%D0%B8%D0%BB-%D0%B7a-3-%D0%BCece%D1%86a-%D0%BFo%D0%B2e%D1%87e-o%D1%82%C4%B8o%D0%BB%C4%B8o%D1%82o-%D0%B8%C4%B8o%D0%BDo%D0%BC%D0%B8%C4%B8a%D1%82a-%D0%BDa-%D0%BBa%D1%82%D0%B2%D0%B8%D1%8F-e-%D0%BFpo%D0%B8%D0%B7-news736587.html", "text": "Cъздaтeлят нa гигaнтa зa oнлaйн тъpгoвия Аmаzоn Джeф Бeзoc пpeз пocлeднитe мeceци cмeлo cтoи нa мяcтoтo нa нaй-бoгaтия чoвeĸ в cвeтa. Oщe в ĸpaя нa 2017 гoдинa тoй ycпя дa минe Бил Гeйтc пo бoгaтcтвo, a пpeз янyapи oт пocлeднитe дaнни нa Вlооmbеrg Віllіоnаіrеѕ Іndех cтaнa яcнo, чe тoй вeчe пpитeжaвa 120 милиapдa дoлapa - пoвeчe, oтĸoлĸoтo ocнoвaтeлят нa Місrоѕоft няĸoгa e имaл. Heщo пoвeчe caмo oт нaчaлoтo нa 2018 гoдинa тoй e cпeчeлил впeчaтлявaщaтa cyмa oт 29,6 милиapдa дoлapa нa гoдишнa бaзa или пoвeчe, oтĸoлĸoтo e пpoизвeлa иĸoнoмиĸaтa нa Лaтвия зa цялaтa 2017 гoдинa. Бpyтният вътpeшeн пpoдyĸт (БBΠ) нa бaлтийcĸaтa cтpaнa зa тoзи пepиoд ce изчиcлявa нa нe пoвeчe oт 27,8 милиapдa дoлapa. На второ място по ръст на богатството, но далеч след Безос, е китаецът Пони Ма, който е шеф на технологичния лидер Tencent. Той е направил 5 милиарда долара през първите три месеца на годината. Трети е основателят на Oracle Лари Елисън, прибавил към сметката си 4,4 милиарда долара, следван от основателя на Alibaba Джак Ма с 3,4 милиарда долара. От друга страна осезаем спад на богатството си отчита Марк Зукърбърг - с цели 2,4 милиарда долара. С 400 милиона долара пък е намаляло това на Бил Гейтс. Сподели:", "date": "2018.03.21", "title": "БАРОВЕЦЪТ! Джеф Бeзoc e cпeчeлил зa 3 мeceцa пoвeчe, oтĸoлĸoтo иĸoнoмиĸaтa нa Лaтвия e пpoизвeлa зa гoдинa"}
{"url": "http://pik.bg/%D0%BB%D1%8E%D1%82%D0%B8-%D0%B7%D0%B0%D0%BA%D0%B0%D0%BD%D0%B8-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%82%D1%80%D1%8A%D0%B3%D0%B2%D0%B0-%D0%BD%D0%B0-%D0%B1%D0%B8%D1%82%D0%BA%D0%B0-%D1%81-%D0%B1%D0%B0%D0%BD%D0%BA%D0%B8%D1%82%D0%B5-%D0%B8-%D0%BA%D0%B5%D0%B2%D1%80-news736629.html", "text": "Банките са единствените субекти, които без да доказват нищо, могат да се сдобият с изпълнителен лист. И КЕВР, и банките могат да сгрешат, трябва да има механизъм, който да отстрани тези грешки. Това заяви в студиото на \"Здравей, България\" омбудсманът Мая Манолова. По думите й на това трябвало да се сложи край, а действията на банките да бъдат регулирани. Свобода за това им давал член 417 от Наказателно-процесуалния кодекс. Манолова посочи и конкретни предложения: \"Трябва да има механизми – предварително произнасяне на вещо лице или пък публичен калкулатор, както е в Германия\". И друг финансов въпрос, повдигнат от нея - този за личния фалит, е наложително да бъде решен, каза Манолова. Освен, че България била единствената държава в ЕС, която няма такъв закон, без него се увеличавал сивият сектор, защото задлъжнелите и подгонени от кредитори граждани, отивали да работят там: \"Лице, което е свръхзадлъжняло и не може да се справя с погасяване на дълговете си, да може да обяви фалит. В момента, ако поради обективни причини остане без работа или в ситуация, в която пропусне две вноски и кредитът стане предварително изискуем, гражданинът затъва. Така се поставя на риск не само неговата финансова стабилност, а и животът на семейството му. Тези хора отиват да работят в сивия сектор, защото финансите му подлежат на взимане или през Терминал 2 бягат от кредиторите си в чужбина\". Всеки да може да обжалва и атакува в съда цените на тока, водата, газта и парното, определени от КЕВР е друга идея, която Манолова иска да реализира чрез промени в закона: \"Смятам, че текстът в Закона за енергетиката, който казва, че КЕВР определя цените, нарушава Конституцията. Сега не се дава право да се атакуват решения, които пряко засягат гражданите. В чл. 120 на Конституцията е казано, че гражданите могат да атакуват всеки административен акт, който ги засяга. Сметките за ток, вода, газ формират основна част от бюджета на хората\". \"Във всички случаи ще бъде един съд, който ще се произнася. Жалбите ще бъдат сведени до едно дело\", обясни още тя. \"Решение на КЕВР за определяне на цена може да бъде атакувана само от монополиста – токът може да бъде обжалван само от ЧЕЗ, водата в Добрич само от ВиК-Добрич. Регулаторът не се съобразява с хората, а с монополистите. Аз не казвам, че цените трябва да бъдат по-ниски или по-високи. Но нормално е да има достъп до съд, за да се отстранят допуснати грешки\", завърши гостуването си в студиото Манолова. Сподели:", "date": "2018.03.21", "title": "ЛЮТИ ЗАКАНИ! Мая Манолова тръгва на битка с банките и КЕВР"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D0%BF%D1%80%D0%B5%D0%B4%D0%BB%D0%BE%D0%B6%D0%B8-60-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%B7%D0%B0-%D0%BC%D0%B5%D1%81%D0%B8-%D0%BD%D0%B0-%D0%B2%D1%80%D0%B0%D1%82%D0%B0%D1%80%D0%B8%D1%82%D0%B5-news736607.html", "text": "Реал Мадрид е готов да плати веднага 60 милиона евро на Рома за вратаря Алисон Бекер, съобщава \"Кориере дело Спорт\", цитиран от Спортал. Испанците искат на всяка цена да имат в състава си 25-годишния бразилец. На Алисон ще бъде предложен договор за пет години, а сегашната му заплата ще бъде удвоена. Реал прави всичко възможно да пребори конкуренцията на Ливърпул. Този сезон Алисон записа 29 мача в шампионата на Италия, в който допусна 23 гола. Сподели:", "date": "2018.03.21", "title": "СЕНЗАЦИЯ! Реал Мадрид предложи 60 милиона евро за \"Меси на вратарите\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BE%D1%82%D1%80%D0%BE%D0%B2%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D1%81%D0%B5%D1%80%D0%B3%D0%B5%D0%B9-%D1%81%D0%BA%D1%80%D0%B8%D0%BF%D0%B0%D0%BB-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%B8-%D0%B2-%D1%80%D1%83%D1%81%D0%B8%D1%8F-news736578.html", "text": "“Правда.ру“. Поръчителят на провокацията с опита за убийството на Сергей Скрипал може да се намира в самата Великобритания, а може и извън нейните предели, включително и в Русия, казва експертът по европейски въпроси Владимир Швейцер за руският вестник Според Швейцер „даже и в Русия има хора, които заемат доста високо положение и не са заинтересовани от развитието на диалога със Запада“. Но това не е президентът Владимир Путин, „който се явява застъпник за този диалог (със Запада) и иска да намери контакти с Европа“, добавя експерта. Ако това са англичани, то те „искат да хвърлят още един камък по Тереза Мей, която си има достатъчно проблеми с Брекзит и вътре в партията й“. Източникът може да се намира и в Европа. Те (ЕС и Великобритания)сега делят имущество, свързано с Брекзит – кой ще плати и кога. Затова не трябва да се изключва, че някой иска да стреля по два заека – по Тереза Мей и по Владимир Путин“, отбелязва експерта. „Имам усещането, че тези хора искат да извадят президента Владимир Путин извън диалога със Запада“, казва Швейцер. Той не допуска, че Германия във връзка с възможните нови санкции срещу Русия заради случаят със Сергей Скрипал, ще се оттегли от газопровода „Северен поток 2“. „Проектът е по-изгоден за Европа, отколкото за Русия, защото там ( в Европа) по-често възникват проблеми с електрозахранването и няма възможност да заменят природния газ с втечнен газ от Америка“, завърши Швейцер, цитиран от Фокус. Сподели:", "date": "2018.03.21", "title": "ГОРЕЩА ТЕМА! Отровителят на Сергей Скрипал може да бъде и в Русия"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8-%D0%BC%D0%BE%D0%B4%D0%BD%D0%B8-%D0%B8-%D0%B1%D1%8E%D1%82%D0%B8-%D1%82%D0%B5%D0%BD%D0%B4%D0%B5%D0%BD%D1%86%D0%B8%D0%B8-%D0%B7%D0%B0-%D1%81%D0%B5%D0%B7%D0%BE%D0%BD-%D0%BF%D1%80%D0%BE%D0%BB%D0%B5%D1%82-%D0%BB%D1%8F%D1%82%D0%BE-2018-news736573.html", "text": "\"През идния пролетно-летен сезон ще станем свидетели на обрат в модата. Можем да приберем в по-неизползваемото крило на гардероба си панталоните с ниска талия, скини дънките и всичко със слим силует. Те ще бъдат заместени както при жени, така и при мъже с висока талия, прав до леко разкроен силует и 7/8 дължини. Завръщат се и времената на цветните чорапи\", споделя коафьорът и моден специалист Наско Папазов за предстоящите тенденции. При дамите пеньоарът ще бъде много актуален, точно по онзи начин, по който си го спомняме – както като кройка, така и като десени. При мъжете пък ще наблюдаваме завръщане на гащеризоните и тирантите. Широките якета и суичъри, както и тишърти с правоъгълен силует, ще са предложението за гардероба на по-спортните натури, споделя още Наско Папазов. При дължината на косата в момента няма строга тенденция за разлика от това, което ни очаква през пролетно-летния сезон, а именно средни дължини – до раменете и малко под тях, украсени в изящни пастелни тонове. За най-смелите има и още интересни решения, като пикси и малко по-драстични, но много женствени оцветявания, пише Iwoman.bg В грима погледът ще бъде насочен към нюд визиите и монохромните цветове. Тотален хит ще са продукти, които могат да се използват за очи, устни и скули – отново в пастелни и леко металически тонове. Сподели:", "date": "2018.03.21", "title": "САМО ЗА ДАМИ! Модни и бюти тенденции за сезон пролет-лято 2018"}
{"url": "http://pik.bg/%D0%B6%D0%BE%D0%B7%D0%B5-%D0%B2-%D1%88%D0%BE%D0%BA-%D0%BF%D0%BE%D0%B3%D0%B1%D0%B0-%D0%BF%D0%BE%D0%B5%D0%BC%D0%B0-%D0%BA%D1%8A%D0%BC-%D0%BF%D0%B0%D1%80%D0%B8-%D1%81%D0%B5%D0%BD-%D0%B6%D0%B5%D1%80%D0%BC%D0%B5%D0%BD-news736577.html", "text": "Манчестър Юнайтед Пол Погба Жозе Моуриньо Неймар Пари Сен Жермен, предава Спортал Барселона \"Неймар е определение за радостта от играта. Той се забавлява на терена, доставя ми удоволствие да го гледам. Той е различен, има собствен стил. За мен ще е удоволствие да играем един ден заедно\", каза Погба, който за капак по време на интервюто си беше облякъл фланелка с голям надпис \"Париж\". Френският халф на разбуни духовете с една фраза по време на интервю за аржентинската медия TyC Sports. Погба, който е в ужасни отношения с мениджъра на Юнайтед в последните месеци, заявява, че би искал да играе в един отбор с бразилеца , който в момента е в Подобна реплика отправи и Неймар през 2016 година по адрес на Погба. По това време бразилецът все още беше част от . Сподели:", "date": "2018.03.21", "title": "ЖОЗЕ В ШОК! Погба поема към Пари Сен Жермен?"}
{"url": "http://pik.bg/%D0%BF%D0%BE%D1%81%D0%BC%D1%8A%D1%80%D1%82%D0%BD%D0%BE-%D0%BF%D1%80%D0%BE%D0%BD%D0%B8%D1%86%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D1%85%D0%BE%D0%BA%D0%B8%D0%BD%D0%B3-%D0%BD%D1%8F%D0%BC%D0%B0-%D1%80%D0%B0%D0%B9-%D0%BD%D1%8F%D0%BC%D0%B0-%D0%B6%D0%B8%D0%B2%D0%BE%D1%82-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0---%D1%82%D0%BE%D0%B2%D0%B0-%D0%B5-%D0%B2%D1%8A%D0%BB%D1%88%D0%B5%D0%B1%D0%BD%D0%B0-%D0%BF%D1%80%D0%B8%D0%BA%D0%B0%D0%B7-news734766.html", "text": "Човекът, който очакваше да умре всеки миг, прехвърли 70-те и си отиде от този свят на 76-годишна възраст. Когато Стивън Хокинг казваше нещо, светът се стаяваше и го слушаше. Показателна за това беше реакцията на направеното от учения изявление преди 7 години, че вярата в задгробния живот е \"вълшебна приказка\" за хората, които се страхуват от смъртта. Теоретичният физик и космолог, който страдаше от тежко заболяване на двигателните неврони от 21-годишна възраст и общуваше чрез компютър, е засягал и други фундаментални теми като например защо съществува човечеството и има ли различен живот във Вселената. \"Моето мнение е, че всички ние - не само теоретичните физици, искаме да знаем откъде сме дошли\", казва Хокинг в интервю за германското сп. \"Шпигел\" през 1988 г. след излизането на бестселъра му \"Кратка история на времето\". Научната книга, продадена в над 10 милиона екземпляра, засяга теми от космологията като теорията за Големия взрив, черните дупки, светлинните конуси и физични теории за развитието на Вселената. От излизането на \"Кратка история на времето\" Стивън Хокинг е смятан за гений от по-голяма част от обществото, а в научния свят гледат на него като на звезда. Ученият тръгва по стъпките на Исак Нютон, ставайки Лукасов професор по математика в Кеймбриджския университет. Ученият заема поста 30 години от 1979 г. Един от най-значимите си успехи Стивън Хокинг постига през 1974 г. Тогава Хокинг открива, че черните дупки излъчват термична радиация, причинена от квантови ефекти. По този начин той обединява три отделни до този момент раздела на физиката - квантовата теория, общата относителност и термодинамиката. Не само интересът му към големите въпроси, които занимават човечеството и желанието му да даде научно обяснение на всички феномени правят Стивън Хокинг толкова обаятелен в очите на хората. Те го възприемат и като символ на човек с интелект, способен да достигне звездите, но същевременно толкова осакатен, че не може да направи нищо за себе си, и прекарал по-голямата част от живота си прикован към инвалидна количка. \"Аз съм архетип на извадения извън строя гений, или за да звучи политически коректно, на физиологично предизвикания гений. Най-малкото съм изправен пред физиологично предизвикателство. Дали съм гений, подлежи на съмнение\", казва Стивън Хокинг в интервю за Би Би Си. Вселената занимава Хокинг още от ранната му младост. Първоначално той иска да следва математика в Оксфорд, но по това време учебното заведение не предлага такова обучение и Стивън Хокинг записва физика. След дипломирането си през 1962 г. той следва и астрономия, преди да се запише в Кембридж, където изучава теоретична астрономия и космология. Скоро след това започват да се проявяват симптомите на болестта му, известна като амиотрофична латерална склероза - тип нелечимо заболяване на двигателните неврони. Лекарите му дават не повече от три години живот. Изправен пред подобна перспектива, за Хокинг става ясно, че въпреки всичко може да постигне много. Научната му кариера процъфтява. През 1974 г. Стивън Хокинг е избран за един от най-младите членове на Кралското дружество. Ученият сключва брак с Джейн Уайлд, от която има три деца. Двамата се разделят през 1991 г. Малко е известно за личния живот на Хокинг. В края на 90-те години на миналия век Уайлд публикува книга. В нея бившата съпруга на учения го описва като тиранин у дома, на когото често трябва да се напомня, че не е Бог. Едно нещо обаче е сигурно: Стивън Хокинг живее без страх от смъртта. \"Живях цели 49 години с перспективата за ранна смърт. Не се боя от нея, но и не бързам да си отида от този свят. Преди това имам да свърша толкова много неща\", споделя Хокинг в интервю за в. \"Гардиън\", направено миналата година. \"Гледам на мозъка като на компютър, който спира да работи, когато компонентите му се повредят. Няма рай или живот след смъртта за повредените компютри, това е вълшебна приказка за хора, които се страхуват от тъмното\", допълва ученият. Х Най-големият враг на знанието не е незнанието, а илюзията за знание. Х Интелигентността е способността да се адаптираш към промените. Х Ние сме просто един напреднал род маймуни на една малка планета от една много обикновена звезда. Но ние можем да разберем Вселената. Това ни прави нещо много специално. Х Моята цел е проста. Тя е да разбера напълно Вселената, защо е такава, каквато е и защо изобщо съществува. Х Човек не може просто да спори с една математическа теорема. Х Забелязал съм, че има хора, които твърдят, че всичко е предопределено и че не може да направим нищо, за да го променим. Обаче дори те се оглеждат преди да пресекат пътя. Х Животът щеше да е трагичен, ако не беше смешен. Х Очевидно е, че заради моето увреждане, имам нужда от помощ. Но винаги съм се стремял да преодолея ограниченията на състоянието ми и да водя колкото се може по-пълноценен живот. Обиколил съм света от Антарктика до нулева гравитация. Х Ние сме в опасност от самоунищожение от нашата собствена алчност и глупост. Не може да продължаваме да гледаме само себе си в една замърсена и пренаселена планета. Х Пътуването във времето се е мислило за научна фантастика, но Общата теория на относителността на Айнщайн допуска възможността, че бихме могли да деформираме време-пространството толкова много, че може да излетим с ракета и да се върнем, преди да сме излетели. Х Защо сме тук? Откъде идваме? По принцип това са въпроси за философията, но философията е мъртва. Х Фактът, че ние хората, нищожни струпвания от най-елементарните частици в природата, можем да се доближим толкова близко до разбирането за законите, които управляват нас и нашата Вселена, е истински триумф. Х Хората, които се хвалят със своя коефициент на интелигентност, са определено глупаци. Х Старият парадокс: Може ли Бог да направи един камък толкова тежък, че и самият той да не може да го вдигне? Сподели:", "date": "2018.03.21", "title": "ПОСМЪРТНО! ПРОНИЦАНИЕТО НА ХОКИНГ: Няма рай, няма живот след смъртта - това е вълшебна приказка, за хора, които се страхуват от тъмното"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%B5%D0%B4%D0%B8%D0%BD-%D0%B4%D0%B6%D0%B5%D0%BA%D0%BE-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BD%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news736576.html", "text": "Нападателят на Рома Един Джеко вярва, че тимът му може да отстрани Барселона в 1/4-финалите на Шампионската лига. \"Ще дадем всичко от себе си и вярвам, че може да постигнем краен успех. Ако играем като един отбор и дадем всичко от себе си, може да отстраним Барселона. Трябва да играем без напрежение и с голям дух, без да се предаваме. Няма какво да губим в мачовете срещу Барселона. Само може да спечелим. Щастлив съм, че съм част от този отбор на Рома\", добави 32-годишният босненски футболист, цитиран от Спортал. Сподели:", "date": "2018.03.21", "title": "ЗАПОЧНА СЕ! Един Джеко се закани на Барселона"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%BF%D1%80%D0%BE%D1%84-news736619.html", "text": "Успяхме да свалим някои от разходите в болницата наполовина. Предстои да се сключи договор за енергийна ефективност. С \"Топлофикация\" влязохме в едни много добри отношения и сме в режим на намаляване на консумацията. Това заяви пред БНТ директорът на \"Пирогов\" проф. Асен Балтов на въпрос за оздравителния план на Министерството на здравеопазването. \"Договорите за поддръжка на асансьорите в \"Пирогов\" са добри, но ние имаме много асансьори, които изискват сериозна подръжка, но нямаме преразход\", коментира той. \"Продължавам да се боря с договорите. Целта ми е всяка една обществена поръчка да е изгодна за болницата\", обясни директорът на \"Пирогов\". \"Правим оптимизация на процесите. Започна работа нова регистратура, която ще разпределя пациентите\", каза още той. По думите му заплатите на персонала ще бъдат вдигнати с 300 лева. \"Имаме проблеми в много болници. Единствено нямаме проблем в детската клиника, тя е най-модерната в цялата страна\", разкри Асен Балтов. \"Мръсният въздух се отразява на здравето ни повече, отколкото цигареният ден. Много повече са случаите на рак на белия дроб от мръсния въздух, отколкото от цигарите. Ако продължаваме да дишаме този мръсен въздух в големите населени места, трябва да очакваме повишаване на тези онкологични заболявания\", каза още професорът. Сподели:", "date": "2018.03.21", "title": "ЕКСКЛУЗИВНО! Директорът на \"Пирогов\" разкри нови подробности за състоянието на болницата! Проф. Балтов със страшна прогноза заради мръсния въздух"}
{"url": "http://pik.bg/%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%BE-%D0%BF%D1%83%D1%82%D0%B8%D0%BD-%D0%BF%D0%BE%D0%BB%D1%83%D1%87%D0%B8%D0%BB-%D0%B3%D0%BB%D0%B0%D1%81%D0%BE%D0%B2%D0%B5%D1%82%D0%B5-%D0%BD%D0%B0-85-%D0%BE%D1%82-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news736558.html", "text": "Владимир Путин е получил 84,99% от гласовете на руснаците в чужбина по време на неделните избори за президент на Русия. На второ място по отношение на гласуването зад граница е кандидатът на комунистите Павел Грудинин (5,04%), а на трето е новият лидер на руските либерали Ксения Собчак (4,07%), съобщи пред РИА Новости представителят на руската ЦИК Василий Лихачов. „На първо място е Владимир Путин с 403 942 гласа, в процентна стойност това са 84,99%. На втора позиция е Павел Грудинин (23 938 гласа или 5,04%). Третата позиция е за Ксения Собчак (19 331 гласа или 4,07%)“, съобщи Лихачов. Сподели:", "date": "2018.03.21", "title": "УБЕДИТЕЛНО: Путин получил гласовете на 85% от руснаците в чужбина"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BD%D0%B5%D0%B4%D0%BE%D0%B2%D0%BE%D0%BB%D0%B5%D0%BD-%D1%87%D0%B5-%D0%B2-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8-%D1%81%D0%B5-%D0%B3%D0%BE%D0%B2%D0%BE%D1%80%D0%B8-%D1%82%D0%B2%D1%8A%D1%80%D0%B4%D0%B5-%D0%BC%D0%BD%D0%BE%D0%B3%D0%BE-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8-news736559.html", "text": "Английският език има твърде голям превес в Брюксел, особено с наближаващото излизане на Великобритания от ЕС, каза френският президент Еманюел Макрон и обеща да се бори за по-широко използване на френския в институциите на ЕС, предаде Ройтерс, цитирана от БТА. По данни на Международната организация на франкофонията по света има 274 милиона френскоговорящи. Така френският е петият най-говорен език и четвъртият най-използван в интернет. Френският дълго време доминираше в централата на ЕС в Брюксел, но английският стана вездесъщ в европейските институции, особено след приемането на източноевропейски членки през 2004 г., отбелязва Ройтерс. \"Ситуацията сега е доста парадоксална. Английският вероятно никога не е имал толкова силно присъствие в Брюксел в момент, когато обсъждаме Брекзита. Тази доминация не е неизбежна. От нас зависи да установим някои правила, да присъстваме и да превърнем френския в езика, с който човек получава достъп до редица възможности\", каза Макрон. Макрон, който за разлика от повечето предишни френски лидери често говори на английски при посещенията си в чужбина, увери, че това не е кампания против английския, а за насърчаване на многоезичието. Той заяви, че подкрепя идеята всеки в Европа да изучава по два чужди езика и че Франция ще увеличи усилията си в преподаването на френски на европейски официални лица. Председателят на Европейската комисия Жан-Клод Юнкер написа в Туитър, че е \"въодушевен поддръжник на многоезичието\". \"Защо езикът на Шекспир да е по-висш от този на Волтер? Допуснахме грешка, като станахме толкова англицизирани\", каза Юнкер на френски за телевизия Франс 5. Той обаче добави: \"Английският се превърна във всекидневен работен език в институциите на ЕС. Брекзитът с нищо няма да промени това, понеже тези, които не идват от западната част на Европа, са свикнали да говорят на английски.\" Сподели:", "date": "2018.03.21", "title": "Макрон недоволен, че в европейските институции се говори твърде много английски"}
{"url": "http://pik.bg/%D0%BD%D1%8E-%D0%B9%D0%BE%D1%80%D0%BA-%D1%82%D0%B0%D0%B9%D0%BC%D1%81-%D0%BA%D0%B0%D0%BA%D0%B2%D0%BE-%D0%B5-%D0%B5%D0%B4%D0%BD%D0%BE-%D0%B8%D0%BC%D0%B5-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B5-%D0%BA%D0%BB%D1%8E%D1%87-%D0%BA%D1%8A%D0%BC-%D0%BC%D0%B8%D1%80-%D0%B8-%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82-news736575.html", "text": "Емил Сламков казва, че е искал да стане археолог от времето, когато е бил ученик в гимназията и направил първото си откритие - гробове, датиращи от желязната епоха и монети на 3000 години.\" За мен това е възможност да разбера какво се крие в земята\", казва той. \"И тогава да се опитам да намеря начин да го върнем към живот и да дадем смисъл на това, което е било преди нас“. На Балканите, обаче, даването на смисъл на миналото може да бъде бурна работа.През последните години 52-годишният Сламков е увеличил своите умения в търсенето, тъй като правителството е изляло пари за търсене на древни обекти с една цел: намиране на връзки с древна Македония, за да добави легитимност към претенцията си към името.Това не е академичен въпрос. Повече от две десетилетия тази страна от само два милиона души се бори с южната си съседка Гърция над правото да получи името Македония. Сега въпросът отново излиза на преден план, тъй като правителството на Македония сериозно подновява натиска да се присъедини към НАТО и Европейския съюз, надявайки се да облекчи бедността и изолацията на балканската страна. Гърция блокира Македония да се присъедини към която и да е институция, като твърди, че името напомня за северната част на Гърция, известна като Македония. Решението днес вероятно е по-близо, отколкото в продължение на десетилетия, а гръцкият външен министър трябва да посети македонската столица Скопие по-късно тази седмица, за да продължи преговорите. Миналата седмица помощник държавният секретар на САЩ по въпросите на Европа и Евразия заяви пред журналисти в Скопие, че условията за постигане на компромис са \"по-добри, отколкото някога са били\". Все пак това е деликатен момент. Самото споменаване на евентуален компромис предизвика протести от хиляди хора в Гърция през последните месеци. Ако не се справят с задачата правилно, проблемът има потенциал да разкъса крехките управляващи коалиции и в двете държави. Тези, които искат решение, се опасяват, че външни актьори, които не искат да видят разширяването на НАТО, а именно Русия, се противопоставят на компромиса. Русия наскоро предупреди Македония, че влизането й в НАТО \"може да има отрицателни последици за регионалната сигурност и двустранните отношения\". Дори и без външен натиск, въпросът с името отдавна е използван, за да събуди гнева и възмущението както в Гърция, така и в Македония, тъй като засяга въпроси на идентичността, историята и културата. За Европейския съюз, който беше основан отчасти за преодоляване на племенната политика на идентичност и необуздания национализъм, решението може да донесе малко добри новини, тъй като Съюза е изправен пред редица други трудни предизвикателства в региона. Но неуспехът може да го остави с още един гноящ източник на напрежение на Балканите. За да успокоят Гърция, македонците са променили своята Конституция, променили са и знамето си - да се откажат от Звездата на Вергина, която Гърция разпознава като своя собственост, и са променили името до сегашното наименование признато от ООН: Бивша югославска република Македония. Дори Сламков, горд с наследството си, желае да намери още един компромис. Но донякъде. Той не се интересува от името, което измислят политиците, да се използва извън страната - стига да включва думата \"Македония\". Застанал сред руините на едно от най-важните места за разкопки в страната, на няколко километра от гръцката граница, където екипът му намерил находка от монети с визията на Александър Велики, той казва, че както артефактите в земята, някои неща са точно това, което са. - Никой - каза той - не може да ви каже как да се наречете в собствения си дом. Корените на спора за името са толкова заплетени като фино тъканите сребърни бижута, с които този район е известен. За някои те се простират до четвърти век преди Новата ера, когато Филип II и синът му Александър Велики завладяват голяма част от познатия свят, създавайки царство, което се простира от Средиземно море до Индия. И двете правителства претендират за тази история. За гърците е очевидно: Филип и Александър са родени и израснали в сегашната Гърция. За македонците е също толкова очевидно: древното македонско царство обхваща голяма част от страната. Това е името, с което винаги са наричали себе си. Милан Бошкоски, професор в Института за национална история в Скопие, казва, че за да разберем спора, най-добре е да започнем от периода, когато османците управляваха тази територия - за около 500 години до началото на 20-ти век. Докато изучава книга за историята на името Македония, той каза, че е намерил документ от 1902 г., който забранява използването на думата македонец. По онова време османските владетели се борят с националисти и се притесняват, че името ще даде на бунтовниците чувство за идентичност. \"Това е история, която се повтаря\", каза той. - Но ако атомната бомба унищожи това място, пак ще ни наричат македонци. След като Македония става независима република през 1991 г., след разпадането на Югославия гърците веднага се противопоставят на международното признание на новата държава. През 1993 г. бе постигнат компромис, когато страната се съгласи временно да се нарече Бивша югославска република Македония. Тя промени и Конституцията, за да изясни, че няма териториални амбиции. Все пак гърците не са доволни от промените. Политиците в Гърция все още наричат страната почти изключително чрез своя акроним, БЮРМ или само със името на столицата Скопие. Западните дипломати твърдят също така, че опозицията е подтикната от агресивната дезинформационна кампания на Русия, която не иска да види разширяването на НАТО, и смятат, че Кремъл работи за подкопаване на сделката. Например гръцкият премиер Алексис Ципрас наскоро отбеляза в интервю, че в древни времена не е имало страна, известна като Македония. Думите му бързо се изкривиха по интернет - като се започне с уебсайт с връзки Русия, според западен дипломат - така изглежда, че той е заявил, че никога да не е имало страна, наречена Македония - неточен и далеч по-предизвикателен коментар. \"Много е трудно да разсъждаваме по този въпрос\", заяви в интервю в офиса си в Скопие министърът на външните работи на Македония Никола Димитров. \"Това е нещо, за което трябва да се боря всеки ден, дори и за себе си.\" Но това е по-голямо от политиката в момента, каза той. \"Македония е заключена в чакалнята\", добавя той, като се позовава на желанието си да бъде част от НАТО и Европейския съюз. \"Мисля, че е справедливо да се каже, че сме загубили поколение поради този проблем\". Сподели:", "date": "2018.03.21", "title": "\"Ню Йорк Таймс\": Какво е едно име? За Македония е ключ към мир и стабилност!"}
{"url": "http://pik.bg/%D0%BE%D0%B1%D0%B8%D0%B4%D0%B5%D0%BD-%D1%81%D1%82%D0%BE%D1%8F%D0%BD-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D0%BD%D0%B5-%D0%BF%D0%BE%D1%87%D0%B5%D1%80%D0%BF%D0%B8-%D0%B7%D0%B0-%D1%87%D1%80%D0%B4-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%82%D0%B5%D0%B0%D1%82%D1%80%D0%B0%D0%BB%D0%BD%D0%B8%D1%8F-%D0%BC%D0%BE%D1%85%D0%B8%D0%BA%D0%B0%D0%BD-%D0%BC%D1%83-%D0%BF%D0%BB%D0%B0%D1%89%D0%B0-%D1%81%D0%BC%D0%B5%D1%82%D0%BA%D0%B0%D1%82-news736119.html", "text": "Стоян Алексиев не е почерпил колегите си в Народния театър за своя рожден ден, ожалиха се те. Ветеранът чукна 67 лазарника на 15 март, но за сефте нарушил традицията да носи алкохол и сладкиши за своя здраве. \"Стоян с една кутия бонбони не се вясна. Май ни е сърдит на всички, защото го пенсионираха\", разкри човек от храма на Мелпомена пред \"Телеграф\". По думите му миналата есен шефът на театъра Мариус Донкин побързал да изпрати в почивка Алексиев, който отдавна бил минал годините, срещу които се дават пари за старост. Театралният ас се почувствал силно огорчен и предаден. Обидата била още по-голяма, защото никой от колегите му не се застъпил за него на импровизирано обсъждане. „Алексиев и шефът Донкин отдавна си имат някакъв латентен конфликт. Навремето са се скарали, но за жена ли е било, за роля ли, и ние не знаем точно“, разказаха хора от сценичния колектив. Запознати разкриха, че на своя рожден ден Стоян Алексиев предпочел да бъде в компанията на своята млада любовница, вместо на съпругата си Надежда. Той я завел на ресторант в центъра на София, където се наложило двамата да си поделят сметката на рожденика. Източници разкриват, че до преди пенсионирането си Стоян се разписвал срещу 1000 лева заплата - 700 щат, а другите 300 заради големия му стаж на сцената. След това обаче той изпаднал в сериозна финансова дупка. Алексиев трябвало да разчита само на хонорарите, които взима с голямо закъснение след всяко свое представление. \"Получавам баснословните 30 лева на спектакъл, колкото е бакшишът на една сервитьорка в кръчмата\", оплакал се на всеослушание театралният мохикан. Сподели:", "date": "2018.03.21", "title": "ОБИДЕН! Стоян Алексиев не почерпи за ЧРД! Любовницата на театралния мохикан му плаща сметката в ресторант"}
{"url": "http://pik.bg/%D0%BF%D0%BE%D0%B3%D1%80%D0%B5%D0%B1%D0%B2%D0%B0%D1%82-%D1%81%D1%82%D0%B8%D0%B2%D1%8A%D0%BD-%D1%85%D0%BE%D0%BA%D0%B8%D0%BD%D0%B3-%D0%B4%D0%BE-%D0%B8%D1%81%D0%B0%D0%BA-%D0%BD%D1%8E%D1%82%D0%BE%D0%BD-news736556.html", "text": "Прахът на световноизвестния британски физик Стивън Хокинг ще бъде положен в Уестминстърското абатство до гроба на Исак Нютон, предадоха световните агенции. Самото погребение на Хокинг ще се състои на 31 март в Кембридж, където той живя и преподава над 50 години. Говорител на абатството заяви, че прахът на Хокинг ще бъде положен в храма по-късно тази година и по този повод ще бъде отслужена специална литургия. Старшият свещеник на Уестминстър, преподобният Джон Хол заяви, че е напълно естествено останките на Хокинг да лежат редом до тези на други изтъкнати учени. Той припомни, че Нютон е бил погребан в абатството през 1727, а Чарлз Дарвин – през 1882 година. Сподели:", "date": "2018.03.21", "title": "Погребват Стивън Хокинг до Исак Нютон"}
{"url": "http://pik.bg/%D1%83%D1%87%D0%B5%D0%BD%D0%B8-%D0%B8%D0%B7%D0%BE%D0%B1%D1%80%D0%B5%D1%82%D0%B8%D1%85%D0%B0-%D0%BC%D0%B5%D1%85%D0%B0%D0%BD%D0%B8%D1%87%D0%BD%D0%BE-%D1%81%D1%8A%D1%80%D1%86%D0%B5-%D0%BA%D0%BE%D0%B5%D1%82%D0%BE-%D1%89%D0%B5-%D0%B8%D0%B7%D0%BC%D0%B5%D1%81%D1%82%D0%B2%D0%B0-%D0%B8%D1%81%D1%82%D0%B8%D0%BD%D1%81%D0%BA%D0%BE%D1%82%D0%BE-news736530.html", "text": "Механично сърце, създадено от американски учени, получи одобрение от медицинските власти в САЩ и вече може да се поставя на пациенти, които се нуждаят от спешно присаждане, пише \"Монитор\". Специалистите от Орегонския университет са разработили достатъчно просто устройство, което се захранва от батерия. Изкуственото сърце се състои от хидродинамични лагери и двойка бутала, а корпусът му е направен от титанова сплав. Кардиомоторът ще се поставя временно на пациентите, докато чакат за сърце от донор. В този период пациентът ще трябва да носи със себе си батерия, закрепена на пояса. В перспектива учените планират да създадат батерия, която се интегрира в тялото на пациента. Около 75 хиляди американци умират всяка година от сърдечна недостатъчност, отбелязва сайтът на Орегонския университет. Създаването на изкуствено сърце ще спомогне за спасяване на много човешки животи, вярват учените. Конструкцията на изкуственото сърце се счита от експертите за достатъчно проста и надеждна. Устройството вече е преминало изпитания с животни, а сега предстоят такива и с хора. Изкуственото сърце заменя двете долни сърдечни камери и е проектирано да движи кръвта по по такъв начин, че да намали натиска върху съдовете и вероятността от инсулт и вътрешно кървене. Сподели:", "date": "2018.03.21", "title": "Учени изобретиха механично сърце, което ще измества истинското"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%B8-%D1%81%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD%D0%B8-%D0%B2-%D1%87%D0%B5%D1%87%D0%BD%D1%8F-news736567.html", "text": "Четирима ислямисти са ликвидирани в Чечня, предава руската агенция Интерфакс. „При проведени оперативно-издирвателни мероприятия сътрудници на Министерство на вътрешните работи на Чеченската република, съвместно с управлението на Федералната служба за сигурност към Чеченската република в приграничния с Ингушетия район в горски масив около 22 часа е открита и блокирана група ислямски бойци.Четиримата престъпници са ликвидирани\", съобщават от Министерство на вътрешните работи на Чеченската република. Няма пострадали от силите за сигурност и полицията. Фокус Сподели:", "date": "2018.03.21", "title": "ИЗВЪНРЕДНО! Четирима ислямисти са ликвидирани в Чечня"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%B0%D0%BD%D0%BA%D1%86%D0%B8%D0%B8-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0%D1%82-%D0%BA%D0%BE%D0%BC%D0%BF%D0%B0%D0%BD%D0%B8%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%80%D0%B0%D0%B1%D0%BE%D1%82%D1%8F%D1%82-%D0%BD%D0%B0%D0%B4-%E2%80%9E%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2%E2%80%9C-news736571.html", "text": "ТАСС. Чуждестранните компании, които работят по проекта на газопровода „Северен поток 2“ са застрашени от санкции от страна на САЩ в рамките на закона „За противодействие на противниците на САЩ чрез санкции“ заявява говорителят на Държавния департамент Хедър Науърт, цитирана от „Ние като правителство на САЩ заставаме срещу проекта „Северен поток 2“. Считаме, че „Северен поток 2“ подкопава в цялост енергийната безопасност и стабилност в Европа. Той предоставя на Русия още едно средство за оказване на натиск над европейските страни, особено на такива като Украйна“, заявява говорителят, цитиран от Фокус. „Северен поток 2“ е проект за разширяване на газопровода „Северен поток“, който заобикаля транзитните страни – Украйна, Беларус, Полша и другите прибалтийски страни. Той преминава през изключителните икономически зони на Русия, Финландия, Швеция, Дания и Германия. Сподели:", "date": "2018.03.21", "title": "СКАНДАЛ! Санкции застрашават компаниите, които работят над „Северен поток 2“"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%81%D0%BF%D0%BE%D1%80%D1%82%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D0%BE%D0%BB%D1%88%D0%B0-%D0%B8-%D0%B8%D1%81%D0%BB%D0%B0%D0%BD%D0%B4%D0%B8%D1%8F-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0%D1%82-%D0%B2-%D0%B1%D0%BE%D0%B9%D0%BA%D0%BE%D1%82%D0%B0-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-news736569.html", "text": "Полша и Исландия ще се включат в бойкота на световното първенство в Русия през лятото в знак на солидарност с Великобритания. Британският министър-председател Тереза Мей вече потвърди, че членове на британското правителство и кралското семейство няма да посетят световното заради случая с отравянето в Солсбъри на бившия шпионин Сергей Скрипал и дъщеря му Юлия. Президентът на Полша Анджей Дуда заяви, че няма да присъства на откриването. Дипломатично той сподели, че би отишъл на финала, ако на него участва страната му. Правителството на Исландия също обмисля да бойкотира мондиала. Това съобщи министърът на външните работи на страната Гудлаугур Тор Тордарсон, който уточни, че решение на правителствено ниво още не е взето, но този вариант е в процес на обсъждане. Сподели:", "date": "2018.03.21", "title": "СВЕТОВЕН СПОРТЕН СКАНДАЛ! Полша и Исландия се включват в бойкота на Мондиал 2018"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BC%D0%B0%D1%81%D0%BA%D0%B8%D1%82%D0%B5-%D0%BF%D0%B0%D0%B4%D0%B0%D1%82-%D1%81%D1%82%D0%B0%D0%B2%D0%B0%D1%82-%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B8-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%81%D0%B8%D0%BD%D0%B0-%D0%BD%D0%B0-%D1%81%D0%B5%D1%80%D0%B3%D0%B5%D0%B9-%D1%81%D0%BA%D1%80%D0%B8%D0%BF-news736570.html", "text": "“Московский комсомолец“ След отравянето на Сергей Скрипал и дъщеря му Юлия се заговори за „загадъчната“ смърт на сина на бившия полковник от руското разузнаване. Вестник хвърля светлина върху обстоятелствата около него. Александър Скрипал се жени за дъщерята на колега на баща му от разузнаването, с която живеят в съседни квартири. След събитията около баща му семейството се преместило във Великобритания. Отношенията между двамата обаче не вървели и по думите на тъста му Александър започнал да пие и да посяга на жена си. Това довело до развод. Миналата година Александър и новата му приятелка Анна заминали за Москва. На 13 юли миналата година двамата заминали за Санкт Петербург, където на 18 юли починал по официални данни от чернодробна недостатъчност. Вестникът, цитиран от Фокус, припомня, че британските власти наредиха ексхумация на останките на Александър и майка му, които са погребани в Солсбъри. Съпругата на Сергей Скрипал умира от рак през 2012 година. Сподели:", "date": "2018.03.21", "title": "ГОРЕЩА ТЕМА! МАСКИТЕ ПАДАТ! Стават известни подробности и за смъртта на сина на Сергей Скрипал"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BC%D1%8A%D0%B6-%D1%81-%D0%BC%D0%B0%D1%81%D0%BA%D0%B0-%D0%B8-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%BE%D0%BF%D0%B8%D1%82%D0%B0-%D0%B4%D0%B0-%D0%BE%D0%B1%D0%B5%D1%80%D0%B5-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BE%D0%B1%D0%B5%D0%BA%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news736574.html", "text": "„Дай оборота“, това е командата, отправена към 59-годишна продавачка в един от търговските обекти на „Лафка“ в Пловдив. Екшънът е станал в неделния ден, малко след 17 часа на булевард „Никола Вапцаров“. Висок и едър мъж, облечен с черно яке, скрил лицето си с черна маска, се приближил до прозореца на павилиона, насочил пистолет към продавачката и поискал парите от оборота. Жената обаче отговорила хладнокръвно, че не разполага с пари, след което за нейна изненада мъжът побегнал, предава трафикнюз.бг. Продавачката веднага успяла да реагира и натиснала паник бутона, а на мястото пристигнали полицаи, които регистрирали опита за въоръжен грабеж. Образувано е досъдебно производство срещу неизвестен извършител. Сподели:", "date": "2018.03.21", "title": "ЕКШЪН! Мъж с маска и пистолет опита да обере търговски обект в Пловдив"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D0%B0%D0%B2%D1%82%D0%BE%D0%B1%D1%83%D1%81-%D0%BF%D0%B0%D0%B4%D0%BD%D0%B0-%D0%BE%D1%82-%D1%81%D0%BA%D0%B0%D0%BB%D0%B0-%D0%B4%D0%B5%D0%B2%D0%B5%D1%82%D0%BD%D0%B0%D0%B9%D1%81%D0%B5%D1%82-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-21-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news736588.html", "text": "AFP, цитирана от Фокус. Деветнайсет души загиват, а 21 са ранени след като автобус пада от скала във Филипините, предава Автобусът, който е пътувал към столицата Манила се е подхлъзнал по планински път на остров Миндоро във вторник. Спасителите вадят телата на убитите и ранените от пропастта. Полицията разследва защо водачът е загубил контрол – дали става дума за механична повреда или шофьорът е заспал. Превозното средство се намира в 15-метрова пропаст. Инцидентът е станал близо до град Саблаян, който се намира на 195 километра южно от столицата Манила. Сподели:", "date": "2018.03.21", "title": "ТРАГЕДИЯ ВЪВ ФИЛИПИНИТЕ! Автобус падна от скала, деветнайсет загинали, 21 са ранени"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%BF%D0%B5%D1%88%D0%BD%D0%BE-%D1%82%D1%8A%D1%80%D1%81%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%B8%D0%BB%D1%8F%D0%B4%D0%B8-%D0%BC%D0%B0%D0%B9%D1%81%D1%82%D0%BE%D1%80%D0%B8-news736580.html", "text": "През следващите пет години само в западната германска провинция Северен Рейн-Вестфалия цели 30 000 занаятчийски предприятия ще трябва да си търсят нови шефове. Причината: сегашните собственици искат най-сетне да излязат в пенсия. Намирането на наместник обаче се оказва трудно начинание. Манфред Рил от град Витен в Рурската област го знае от собствен опит. Неговата електротехническа фирма \"Рьослер\" върви много добре, има голям брой постоянни клиенти и общо 20 работници. Дъщерите му обаче не искат да поемат ръководството на предприятието. Нито пък четиримата му главни техници. \"Предпочитат да останат на позицията, на която са сега\", казва в интервю за радио WDR2 70-годишният германец, който вече три години търси човек, който да го наследи начело на фирмата. \"В днешно време много хора предпочитат да не поемат рикове и да не носят отговорност, тъй като искат да имат повече време за семейството си\", обяснява в тази връзка Биргит Хемзинг от Занаятчийската камара в Дюселдорф. Ако до две години не намери подходящ кандидат, Манфред Рил ще трябва да закрие предприятието си. Подобна съдба грози цели 4 000 занаятчийски предприятия в провинция Северен Рейн-Вестфалия. Проблем обаче е не само липсата на хора, които да поемат ръководството на дадена фирма, а най-вече недостигът на занаятчии като цяло. \"При нас кандидатите за придобиване на занаятчийска квалификация преминават първо триседмичен стаж. За съжаление повечето се отказват от професията още през този период\", оплаква се собственик на занаятчийско предприятие пред радио WDR2. Водопроводчик от Кьолн пък признава, че много малко от кандидатите притежават нужните качества. Анжело Димперио, собственик на фирма за инсталация и ремонт на санитарна и отоплителна техника, е още по-директен: \"18 от 20 кандидати въобще не стават за тази професия\", казва той пред кьолнския вестник \"Експрес\". Недостигът на майстори и техници се усеща и от клиентите. Много фирми отказват поръчки или пък ги изпълняват чак след месеци. Ако например се обадите през март, за да сменят крана на чешмата ви с по-модерен, вероятно ще ви отговорят, че могат да изпълнят поръчката чак през юли. Ако пък ви трябва зидар, ще ви се наложи да чакате средно 11 седмици. За електротехник се чака най-малко 9 седмици. През последните години запитванията са толкова много, че редица занаятчийски предприятия в Северен Рейн-Вестфалия изобщо не приемат нови клиенти и откликват само при спешни случаи. Или пък изискват неприлично високи цени за дреболии. Потвърждава го Ерик Уве Амая от кьолнското сдружение \"Дом и собственост\": \"Някои предприятия нарочно посочват твърде високи цени за малки поправки - за да накарат клиентите сами да се откажат от поръчката си\". Допреди десетина години занаятчийският бранш в Германия беше в застой. Покрай световната финансова криза обаче лихвите спаднаха значително, в резултат от което от 2010 насам в строителството се наблюдава истински бум. Все повече хора си строят собствен дом или пък се захващат с основен ремонт. А за това са нужни водопроводчици, електротехници, фаянсаджии, дърводелци, зидари... Но бумът в строителството не е единствената причина за това развитие - все по-малко млади хора избират занаятчийски професии, защото предпочитат да завършат висше образование, вместо да се обучават три години за придобиването на професионална квалификация. \"Занаятчийството е много интересен отрасъл, пълен с вълнуващи професии. И заплащането е много добро. Често занаятчиите печелят дори повече от някои висшисти\", казва министър-председателят на Северен Рейн-Вестфалия Армин Лашет в интервю за WDR2. И добавя: \"Задача на политиката, на медиите и на занаятчийските организации е да подобрят имиджа на тези професии\".Но как се стигна дотук? \"Години наред Организацията за икономическо сътрудничество и развитие твърдеше, че в Германия има твърде малко висшисти. И че човек има добри шансове за професионална реализация само ако получи добро образование\", казва Ханс-Петер Волзайфер от Занаятчийската камара в Кьолн във включване на живо по WDR2. И добавя, че именно това е причината за влошения имидж на професиите от занаятчийския бранш. \"Днес 60% от абитуриентите продължават образованието си във висши учебни заведения. И изведнъж няма достатъчно хора за цели 130 занаятчийски професии\", посочва експертът. При това заплащането в този бранш не е никак лошо. Още по време на обучението си младежите получават заплата - за разлика от студентите. \"През третата година от професионалното си обучение занаятчиите получават 14 000 евро годишно\", казва Волзайфер и добавя: \"Освен това между заплатите на занаятчиите и на завършилите бакалавърска степен няма почти никаква разлика. А безработицата в занаятчийския бранш е само 1,6%\". \"Крайно време е да се разделим с тази мания за още и още академици\", четем в коментар по темата на WDR4. \"Навсякъде казват: младежите трябва да следват, само с висше образование можеш да постигнеш нещо. И ето, че днес университетите са препълнени (...) В центъра на вниманието са все висшите учебни заведения. В новия коалиционен договор думата \"студент\" се среща цели 24 пъти, докато за \"обучаващ се за занаятчия\" става дума само два пъти - и то във връзка с това, че кандидат-занаятчиите получават безплатна карта за транспорт. (...) За да подобрят имиджа на занаятчийския бранш, за да направят тези професии по-привлекателни за младите хора, политиците трябва да свършат много повече. Само с безплатни билети няма да стане.\" money/bg Сподели:", "date": "2018.03.21", "title": "ВНИМАНИЕ! Германия спешно търси десетки хиляди майстори"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%84%D0%B0-%D0%B7%D0%B0%D0%B4%D1%8A%D0%BB%D0%B6%D0%B0%D0%B2%D0%B0-%D0%BA%D0%BB%D1%83%D0%B1%D0%BE%D0%B2%D0%B5%D1%82%D0%B5-%D0%B4%D0%B0-%D0%B8%D0%BD%D1%82%D0%B5%D0%B3%D1%80%D0%B8%D1%80%D0%B0%D1%82-%D0%BC%D0%B0%D0%BB%D1%86%D0%B8%D0%BD%D1%81%D1%82%D0%B2%D0%B0%D1%82%D0%B0-news736585.html", "text": "Ново правило е на път да предизвика революция в английския футбол. От футболната асоциация (ФА) планират да въведат ново правило, според което всички клубове ще бъдат задължени да имат в треньорските щабове поне един представител на малцинствата или т.нар. BAME (black, Asian, minority ethnic). В момента само в 8 от 92 професионални футболни клуба има представители на малцинствата, което прави 22 от 482 специалисти, пише още \"Таймс\", цитиран от Спортал. От ФА вече са се обърнали към селекционера на Англия Гарет Саутгейт с предложение да добави представител на малцинствата в щаба си, но той любезно е отклонил идеята с мотива, че не е момента да прави промени три месеца преди световното. На Саутгейт е бил предложен треньора на Саутенд Юнайтед Крис Пауъл. Селекционерът на Англия не е изключил вероятността в бъдеще да се включи в инициативата. Сподели:", "date": "2018.03.21", "title": "ОФИЦИАЛНО! ФА задължава клубовете да интегрират малцинствата"}
{"url": "http://pik.bg/%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%BB%D0%B8-%D0%B5-%D0%B5%D0%B4%D0%BD%D0%B0-%D0%BB%D1%8E%D0%B1%D0%BE%D0%B2-%D0%B7%D0%B0-%D1%86%D1%8F%D0%BB-%D0%B6%D0%B8%D0%B2%D0%BE%D1%82-news736589.html", "text": "Представата за това, че може да се обича само веднъж, отчасти е вследствие на патриархалната култура, в която жената се възприема като частна собственост на мъжа и е длъжна да принадлежи единствено на него. А отчасти е и страничен ефект от прекаленото вманиачаване, породено от темите в художествените произведения и най-вече в любовната поезия, които разказват за вечната любов. Или „докато смъртта ви раздели“. Само че, око погледнем обективно, ще стане ясно, че единствената любов не е нищо повече от мит. Това се потвърждава от психолозите: „Всеки човек има потребност да обича, да бъде до някого, да участва в нечий живот, да споделя нечии интереси – казва семейните психотерапевти. - Но също така ние сме биологични същества, на които им е необходима не само емоционална, но и сексуална близост. Освен това на нас може да са ни интересни различни хора, затова сме способни да отдаваме душата и тялото си много пъти през живота си.“ В продължение на 30 години американският антрополог Хелън Фишър от Ruthers University в Ню Йорк изследва природата на любовта и стига до знаменателните изводи. В частност тя изяснява, че когато преживяваме остра влюбеност, в кръвта ни постъпва целият „хормонален коктейл“: допамин, предизвикващ пристъп на щастие; фенилетиламин, отговарящ за възбудата; серотонин, държащ емоциите в подем; и норадреналин, създаващ усещане за всемогъщество. Съответно, за любовта или псевдолюбовните разстройства в организма отговарят други хормони. При това се оказва, че ние можем да преживеем всички тези състояния както поотделно, така и едновременно. Казано по друг начин, способни сме да изпитваме нежност и дълбока привързаност към постоянния партньор или съпруг, но в същото време да усещаме сексуално влечение към някого другиго или дори едновременно към няколко човека. „Това означава, че човешката природа е полигамна – казва Хелън Фишър. - По този начин тя ни предоставя възможност да разнообразим генофонда, да го спасим от изчезване“. Още повече, някои учени твърдят, че любовта продължава от година до три. Ние вече сме опровергали този вреден мит, доказвайки, че той е справедлив само за допаминозависимите хора, живеещи по схемата „страст – охлаждане – раздяла“. До определен момент ние можем да мислим, че истинската любов се случва само веднъж в живота. Тази заблуда е свойствена предимно на младите, защото именно в тийн възраст човек се променя най-много – както външно, така и вътрешно. Ние растем, а заедно с това се трансформират и представите ни за самите нас и за тези, които са около нас. И започваме да усещаме много силно „крайността“ на нашия живот. Влюбеността, която се появява в кризисните моменте, се отпечатва дълбоко в душата, и ние се сещаме за нея след време, като за истинска любов. Така се случва, но само до следващата криза и до следващата среща. От друга страна, представата за невъзможността да обикнеш друг човек се трансформира към 30-те години, когато започваме да осъзнаваме способността си са обичаме. За нас това означава, че можем да управляваме чувствата си, все едно ги регулираме и преразпределяме. Което води до умението да обичаме не един човек, а няколко. „Затова приемащият и разбиращ собствената си способност да обича човек няма да седне да говори за единствената си любов в живота – категорични са специалистите. - Тази легенда престава да съществува. Макар и да остане като жизнена история, тя ще загуби статуса си на уникална.“ И все пак някои от нас упорито не могат да се примирят със заложената им от природата способност да се влюбват. В този случай става въпрос за болезнените психологически травми, получени в ранното детство, в моментите на раздяла на детето с майката. По тази причина ние се хващаме за мита за единствената любов, като за спасителен обръч – просто се страхуваме да се сблъскаме със силните преживявания заради загубата. Да допуснем, че твоят любим мъж вече има друга жена до себе си и от година е щастлив с нея, а ти не можеш да приемеш този факт. При това имаш илюзии, че всичко е временно и той задължително ще се върне. Подгряваш чувствата си със спомени, свързани с този човек. Тоест, вътрешно ти не си готова да се сблъскаш с факта, че си загубила този човек, отношенията ти с него са похарчени и него го няма в живота ти, а теб – в неговия. „Това би означавало, че жената е длъжна да признае печалната истина: тя е нелюбима, пред нея са предпочели друга – обясняват психотерапевтите. - А за тези от нас, които имат в анамнезата си травматична сепарация с майка си в ранното детство (или с баща си), тези преживявания просто са непреодолими“. Всяка загуба и раздяла се възприемат от такива хора много остро. За да се спасим от тежки преживявания и неизбежната в този случай депресия, ние си затваряме очите за реалността. И се потапяме в света на илюзиите, често обричайки се на самота до края на живота си. Сподели:", "date": "2018.03.21", "title": "ВЪЗМОЖНО ЛИ Е!? Една любов за цял живот "}
{"url": "http://pik.bg/%D0%B1%D0%B8%D0%B2%D1%88-%D1%88%D0%B5%D1%84-%D0%B2-%D1%87%D0%B5%D0%BB%D1%81%D0%B8-%D0%B8-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%B7%D0%BE%D0%B2%D0%B5-%D0%B7%D0%B0-%D0%B1%D0%BE%D0%B9%D0%BA%D0%BE%D1%82-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-news736592.html", "text": "Все повече стават гласовете за бойкот на Мондиал 2018 през лятото в Русия. Британският министър-председател Тереза Мей вече обяви, че членове на британското правителство и кралското семейство няма да посетят световното заради случая с отравянето в Солсбъри на бившия шпионин Сергей Скрипал и дъщеря му Юлия. Към инициативата й вече обявиха, че ще се включат Полша и Исландия. Правителството не може да наложи на Футболната асоциация на Англия да спре националния отбор от участие, а подобно решение би имало тежки последствия. Но какво би било, ако към бойкота на англичаните се включат и други водещи европейски страни като Франция, Испания и Германия? Именно това предлага бившият изпълнителен директор на Челси и Ливърпул Кристиан Парслоу. \"Ако всички го направят, това ще намали интереса към турнира и ще удари по популярността на президента Владимир Путин повече от всяка друга икономическа или дипломатическа инициатива\", казва Парслоу, цитиран от Спортал. Сподели:", "date": "2018.03.21", "title": "Бивш шеф в Челси и Ливърпул зове за бойкот на Световното"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%B5%D0%BC%D0%B0%D1%82-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%B8%D0%B7%D0%B1%D0%BE%D1%80-%D0%BD%D0%B0-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8%D1%8F-%D0%BE%D1%80%D0%B3-news736599.html", "text": "Народното събрание приема правила за избор на членове на антикорупционния мегаорган и променя правилата за избор на членове на КЕВР. Следобед заседава новосформираната комисия за разследване на сделката с ЧЕЗ. Ето какво още ще решават депутатите през тази седмица: Гледайте на живо по ПИК TV! Сподели:", "date": "2018.03.21", "title": "ИЗВЪНРЕДНО В ПИК TV! Депутатите приемат правила за избор на членове на антикорупционния орган и КЕВР - гледайте НА ЖИВО!"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%BA%D0%B0%D0%BB%D1%84%D0%B8%D0%BD-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%87%D0%B0%D0%BA%D0%B0-%D0%BD%D0%B8-%D1%81%D1%82%D1%80%D0%B0%D1%88%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%BE%D1%82-%D1%82%D1%83%D1%80%D1%86%D0%B8%D1%8F-news736625.html", "text": "Бившият вицепремиер и външен министър Ивайло Калфин предупреди, че ни очаква страшна агресия от страна на Турция. \"Виждаме какво се случва. Думите на Ердоган преди срещата във Варна са потвърждение какво ни чака\", заяви Калфин пред БНТ. Бившият министър обясни, че това е нормално да се очаква от страна с диктатура, каквато е турция в момента. \"Ще има агресия от страна на Турция към нейните съседи. Това неизбежно ще се случи\", предупреди Калфин. \"Никой няма интерес от това, което се случи с руския шпионин. Никой не печели от подобен инцидент. Очаквам след изборите в Русия напрежението да спадне, но то е търсено и от двете страни. Очевидно някои от световните сили обичат да имат явно дефинират знак, защото така се мобилизират. Това става и в Русия, и САЩ. Близкият изток очевидно е регион, в който има интереси да няма мир. Сирия е интересна, че там е театър, на който добре работят тези противопоставяния, които са по-общи в Близкия Изток\", заяви Ивайло Карфин. Според него отношенията между Вашингтон и Турция се изостриха, защото Турция се е опитала да сложи под контрол процесите в кюрдската общност след операцията в Сирия. Според Калфин Ердоган се опитва да получи повече политически терен преди разговорите във Варна, но е на ръба срещата да не се проведе. \"Има страни като Гърция и Кипър, които са против и то заради действия на Ердоган. В последните месеци той направи няколко пъти умишлени провокации в Средиземно море срещу тези две държави. Турция се нуждае страшно много от подобна среща. На нея няма да се говори за присъединяване. Тя би искала да се говори за митническия съюз, за следващото споразумение за бежанците. Ако има среща във Варна, ще става въпрос за пари, а не за разширяване на ЕС\", допълни бившият външен министър. Той изрази мнение, че това, което виждаме, не е изненадващо и става дума за завземане на територии като тенденцията е за увеличаване на напрежението. За срещата между европейските лидери и турския президент във Варна той заяви, че това няма да е среща за разширяване на ЕС, а за пари и Турция се нуждае страшно много от нея, но не е сигурно, че ще се случи заради провокацията й срещу Кипър и Гърция. Сподели:", "date": "2018.03.21", "title": "БОМБА В ЕФИР! Калфин предупреди: Чака ни страшна агресия от Турция!"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B4%D1%83%D0%BF%D0%BA%D0%B8%D1%82%D0%B5-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%BF%D1%80%D0%B5%D0%BB%D0%B8%D0%B2%D0%B0%D1%89%D0%B8%D1%82%D0%B5-%D1%8F%D0%B7%D0%BE%D0%B2%D0%B8%D1%80%D0%B8-%D1%81-news736628.html", "text": "Деветте големи язовира, които се управляват от министерството, са в отлично състояние. Два от тях преливат, други се изпускат контролирано, но няма опасност за населението. Това заяви пред Би Ти Ви министърът на регионалното развитие Николай Нанков на въпрос за усложнената обстановка в страната заради проливните дъждове. \"Запълването на дупките е краткосрочен ремонт. Нашата политика е да се правят цялостни, дългосрочни ремонти, за да не си говорим всяка година за дупки\", категоричен е той. \"Комплексното решаване на този проблем стартира с кабинета \"Борисов 3\". На първо място се изгражда тол системата, която ще ни донесе повече средства за ремонти на пътища. Другият вариант е средства от бюджета, каквито има и към този момент, но те са недостатъчни. Третият вариант е средства от ЕК, които се отпускат по програма за пътищата\", коментира Николай Нанков. \"Близо 100 милиона отиват на годишна база за запълване на дупки по пътищата в цялата страна\", разкри регионалният министър. \"След въвеждането на тол системата за 6-7 години трябва да сме готови с рехабилитацията на всички лоши пътища\", уточни той \"1,4 млн. лева са осигурени за свлачището в Плетена. Ситуацията със свлачището край Смолян е много сложна. Проблемът е решим. Много деликатно трябва да се подходи в ситуацията, затова осигуряваме обходен път\", разкри министърът. \"Темповете за строеж на \"Хемус\" са много добри. Тази година ще изберем строители. Ако нямаме обжалвания, в края на годината ще започне строежът на планираните отсечки, които са около 77 километра. Останалите 85 километра от магистралата пък ще бъдат проектирани тази година. И остават още едни 50 километра от магистралата, които също ще бъдат проектирани. Едновременно се работи по всички отсечки\", увери Николай Нанков. Сподели:", "date": "2018.03.21", "title": "ОТ ПЪРВО ЛИЦЕ! Регионалният министър проговори за дупките по пътищата, преливащите язовири, свлачищата и строежа на \"Хемус\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D1%80%D0%B5%D1%88%D0%B0%D0%B2%D0%B0%D1%82-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8%D1%82%D0%B5-%D0%B4%D0%BE%D0%B1%D0%B0%D0%B2%D0%BA%D0%B8-%D0%B7%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8%D1%82%D0%B5-%D0%B8-%D0%BE%D0%BF%D1%80%D0%B5%D0%B4%D0%B5%D0%BB%D1%8F-news736597.html", "text": "Мининстерският съвет приема програма за борба с трафика на хора през 2018 г. и определят заплатата на шефа на НАП. Очаква се кабинетът да реши и дали ще има великденски добавки за пенсионерите. Ето какво още ще решават министрите на днешното си редовно заседание: Внася: заместник министър-председателят по обществения ред и сигурността и министър на отбраната Внася: заместник министър-председателят по обществения ред и сигурността и министър на отбраната Внася: министърът на финансите Внася: министърът на младежта и спорта Внасят: министърът на регионалното развитие и благоустройството министърът на транспорта, информационните технологии и съобщенията Внася: министърът на регионалното развитие и благоустройството Внася: министърът на регионалното развитие и благоустройството Внася: министърът на регионалното развитие и благоустройството Внася: заместник министър-председателят по правосъдната реформа и министър на външните работи Внася: заместник министър-председателят по обществения ред и сигурността и министър на отбраната Внася: заместник министър-председателят по обществения ред и сигурността и министър на отбраната Внася: министърът на труда и социалната политика Внася: министърът на образованието и науката Внася: заместник министър-председателят по правосъдната реформа и министър на външните работи Внася: заместник министър-председателят по правосъдната реформа и министър на външните работи Внася: министърът на икономиката Внася: министърът на вътрешните работи Внася: министърът на околната среда и водите Внася: министърът на труда и социалната политика Внася: министърът на труда и социалната политика Внася: министърът на земеделието, храните и горите Сподели:", "date": "2018.03.21", "title": "ИЗВЪНРЕДНО В ПИК TV! Министрите решават за великденските добавки за пенсионерите и определят заплатата на шефа на НАП"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B2-%D1%81%D1%8A%D1%80%D0%BD%D0%B5%D0%B2%D0%BE-%D1%81%D0%B8-%D0%BE%D1%82%D0%B4%D1%8A%D1%85%D0%BD%D0%B0%D1%85%D0%B0-%D0%B2%D1%8A%D0%BB%D0%BD%D0%B0%D1%82%D0%B0-%D0%B3%D0%B8-%D0%BE%D1%82%D0%BC%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news736616.html", "text": "В карнобатското село Сърнево си отдъхнаха. След като вчера цял ден хората бяха в готовност за евакуация заради преливане на река Русокастренска, тази сутрин водата започна да се отдръпва. Нивото на реката е спаднало с около 1 метър, но водата остава разлята в широкото корито. \"60 години съм тук, редовно сме така, все се притесняваме, когато завали. Спах при дъщеря си, страх ме е\", разказа пред камерата на Нова телевизия баба Тотка. Съселянинът й Стойко обаче сподели, че изобщо не се тревожи. Къщата му вчера е била оградена с чували с пясък. Затова той отсече: \"Спокоен съм\". \"Концесионерът има добро отношение, винаги минава и ни уведомява, преди да пусне водата от язовирите\", пък каза кметицата на Сърнево. Сподели:", "date": "2018.03.21", "title": "ДОБРА НОВИНА! В Сърнево си отдъхнаха: Вълната ги отмина (СНИМКИ)"}
{"url": "http://pik.bg/%D0%B7%D0%BE%D0%B2-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B5%D0%BD-%D0%BC%D0%BE%D0%BB%D0%B8-%D0%BC%D1%8A%D0%B6%D0%B0-%D0%BD%D0%B0%D0%BC%D0%B5%D1%80%D0%B8%D0%BB-%D0%BF%D0%BE%D1%80%D1%82%D1%84%D0%B5%D0%B9%D0%BB%D0%B0-%D0%BC%D1%83-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%B4%D0%B0-%D0%B3%D0%BE-%D0%B2%D1%8A%D1%80%D0%BD%D0%B5-news736648.html", "text": "Мъж намери изгубен портфейл в магазин за строителни материали в Пловдив, но не го върна на собственика. За случая пред камерата на Нова телевизия разказа потърпевшият Валентин Парпулев. Портфейлът паднал от чантичката му, докато търсел монета, с която да отключи количка за пазаруване. Случката се разиграла на 2 март. \"Около десет минути се забавих, докато търсех плочки за банята. На касата, когато трябваше да ги платя, установих, че портфейлът липсва. Обадих се на охраната. Видяхме записите и се разбра кой го е взел. Мъжът обаче вече си беше тръгнал“, каза в „Здравей, България“ Валентин. \"Очаквам да се свърже с мен и да ми каже защо не ми върна портфейла. В момента съм безработен“, добавя той. В портфейла му имало 1000 лева, лични документи и банкови карти. Валентин е подал жалба в полицията. Според униформените пък човекът, намерил и прибрал портфейла е крадец. Сподели:", "date": "2018.03.21", "title": "ЗОВ! Безработен моли мъжа, намерил портфейла му в магазин да го върне"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news736714.html", "text": "Министър-председателят Бойко Борисов ще участва в заседанията на Европейския съвет, които се провеждат на 22 и 23 март в Брюксел. На 22 март държавните и правителствени ръководители на държавите членки ще обсъдят Единния пазар, Европейския семестър, социални въпроси, търговията и Западните Балкани преди срещата на върха в София на 17 май. Лидерите на ЕС ще проведат и заседание във формата по чл. 50 от ДЕС на 23 март. На него ще бъде обсъден напредъкът в преговорите с Обединеното кралство в контекста на Споразумението по оттегляне. Днес премиерът Борисов ще участва в Тристранната социална среща на върха, която се провежда в Брюксел. В нея участват председателите на институциите на ЕС и висшето ръководство на европейските социални партньори, както и министър-председателят на държавата, председателстваща Съвета. Основна тема на пролетната Тристранна социална среща е свързана с постигането на резултати в областта на Европейския стълб на социалните права. Сподели:", "date": "2018.03.21", "title": "ПЪРВО В ПИК! Премиерът Борисов с важна среща в Брюксел"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%82%D0%B0%D1%81%D0%BA%D0%BE-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%B1%D0%BB%D1%8A%D1%81%D1%8A%D0%BA%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B0-%D0%BC%D1%83-%D0%B7%D0%B0-%D0%BA%D1%80-news736715.html", "text": "Депутатът от БСП Таско Ерменков коментира пред ПИК TV днешните сблъсъци в парламента заради статуса му във Фейсбук за Крим. Припомняме, че по-рано днес ГЕРБ атакува с гневна декларация мнението на социалиста за изборите в Русия, което мнение завършва с цитат от Христо Ботев: \"а... вий... вий сте идиоти!\" \"Не е проблем къде членуваме, а как членуваме\", категоричен е социалистът. \"Европа няма политика по отношение на Крим. Имаме много по-важни въпроси и неща в България, които трябва да решаваме. Вместо да видим какво е състоянието на държавата, едни колеги се занимават с това да ми популяризират профила, за което им благодаря\", обясни той. \"Ние трябва да защитим интересите на Европа във Варна и да подпишем споразумение с Турция. Това ще допринесе някакъв смисъл в нашето европредседателство, тъй като за сега то няма никакъв смисъл\", каза още Таско Ерменков. \"Тази среща би била полезна, ако подходим отговорно към нея и поставим интересите на България и Европейския съюз\", добави социалистът. Сподели:", "date": "2018.03.21", "title": "ПЪРВО В ПИК TV! Таско Ерменков проговори за сблъсъка в парламента заради коментара му за Крим"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%BB%D0%BE%D0%B2%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B4%D0%B2%D0%BE%D0%B9%D0%BD%D0%B0%D1%82%D0%B0-%D1%81%D0%BC%D1%8A%D1%80%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news736713.html", "text": "Има данни, че самоубилият се 24-годишен мъж, убил преди това възрастна жена е с психично заболяване. Това заяви пред журналисти говорителят на Окръжната прокуратура във Варна Радослав Лазаров. \"Окръжната прокуратура във Варна ръководи разследването на наказателното производство, образувано в малките часове на днешния ден, за извършено убийство и последвало самоубийство на извършителя на деянието. Установено е към настоящия момент, въпреки краткия период на разследването, че по всяка вероятност извършителят е психически болен. Той е вършил непристойни действия на балкона на своето жилище, прехвърлил се е на балкона на своя съседка. Разбил е вратата или прозореца, влязъл е и я е умъртвил. При пристигането на полицията е констатиран този факт, както и неговото самоубийство посредством електрически ток“, заяви прокурор Лазаров, предава \"Фокус\". По думите му предстои да бъде установено дали има данни извършителят да е регистриран като психично болен. \"Предстои да бъдат назначени и изготвени аутопсии на труповете, предстои да бъдат проверявани причините и условията за извършване на престъплението“, каза още Лазаров. В хода на разследването ще се установява и дали е имал зависимост от наркотици. Лазаров добави, че няма оплакване за забавяне на полицията. На този етап няма данни за други подобни случаи на агресия към съседи от страна на извършителя, който е живеел сам на адреса. Сподели:", "date": "2018.03.21", "title": "ОТ ПОСЛЕДНИТЕ МИНУТИ! Зловещи разкрития за двойната смърт във Варна"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4%D0%B6%D0%B0%D1%80%D0%BE-%D1%81-%D1%8F%D0%BA%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B2-%D1%81%D1%82%D0%B0%D0%BD%D0%B8-%D0%B1%D0%BE%D0%B3%D0%B0%D1%82---%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%89%D0%B5-%D0%B2%D0%B7%D0%B8%D0%BC%D0%B0-%D0%BD%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%BD%D0%B8%D0%BA%D0%B8-%D0%BA%D1%8A%D0%BD%D1%87-news736099.html", "text": "Актьорът Михаил Билалов се е уредил с апетитна заплата като лице на \"Стани богат\". Джаро от \"Под прикритие\" се намести на стола на легендарната тв игра, а заплатата му за нея е около 5000 лева месечно. С това официално той става един от най-добре платените лица в ефира. Шоуто, което дълги години се въртеше по Нова, стартира в първата половина на април по националната телевизия. Популярната викторина ще се излъчва три пъти седмично. Един от ключовите въпроси преди старта на шоуто бе кой ще е водещият му. За стола на мистър \"Стани богат\" се търсеше популярна личност с висока обща култура, която да е свързана с БНТ. На кастинга се появиха Владо Пенев, Юлиян Вергов и дори Митко Павлов. Михаил Билалов обаче не бил стреснат от предложението и заради статута си на любимец на зрителите с ролята си на мафиота ерудит Джаро от кримката \"Под прикритие\" веднага бил предпочетен пред Димитър Павлов, пише седмичник. Сподели:", "date": "2018.03.21", "title": "ЕКСКЛУЗИВНО! Джаро с яка заплата в \"Стани богат\" - ето колко ще взима на мястото на Ники Кънчев"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D0%B3%D1%80%D0%B0%D0%BD%D0%B8%D1%87%D0%B8%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%BB%D1%8E%D0%BB%D0%B8%D0%BD-%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D1%81%D0%B2%D0%BB%D0%B0%D1%87%D0%B8%D1%89%D0%B5-news736624.html", "text": "Движението по магистрала \"Люлин\" в посока София е ограничено заради свлачище, съобщават от АПИ. Движението е ограничено за всички моторни превозни средства от 7 до 12 километър поради изтичане на кална маса и опасност от срутване на скална маса на пътното платно. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник. Сподели:", "date": "2018.03.21", "title": "ОТ ПОСЛЕДНИТЕ МИНУТИ! Ограничиха движението по магистрала \"Люлин\" заради опасност от свлачище"}
{"url": "http://pik.bg/%D0%BD%D0%BE%D0%B2%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D1%86%D0%B8-%D0%B8%D1%80%D0%B0%D0%BA%D1%87%D0%B0%D0%BD%D0%B8-%D0%B8-%D1%81%D0%B8%D1%80%D0%B8%D0%B9%D1%86%D0%B8-%D0%B8%D1%81%D0%BA%D0%B0%D0%BB%D0%B8-%D1%83%D0%B1%D0%B5%D0%B6%D0%B8%D1%89%D0%B5-%D1%83-%D0%BD%D0%B0%D1%81-news736650.html", "text": "Най-голям брой кандидати за убежище у нас са регистрирани от Афганистан - 1050 души. За последните 15 г. от Афганистан убежище са поискали 25 000 души. Това сочат данни от анализ на Евростат за броя на кандидатите за убежище за първи път в страните на ЕС през 2017 г. На втора позиция по брой кандидати за убежище за първи път са били граждани от Ирак - 955, а на трета позиция са били сирийците - 940 души, отчита европейската статистика, цитирана от БТА. За първите два месеца на тази година у нас са потърсили убежище общо 224 души, като най- голям е бил броят на сирийците - 150, следвани от представителите на Ирак - 35 и на Афганистан - 20. Статут на бежанец са получили около 60 души, хуманитарен статут - 98, а отказ е бил даден на около 180 лица. По данни на Държавната агенция за бежанците, за 15-годишен период най-голяма е групата на лицата, които са потърсили убежище у нас от Афганистан - около 25 хиляди души. Втора по численост е групата на лицата от Сирия - около 21 хиляди, а трета - от Ирак - около 19 хиляди. Близо 650 хиляди души са кандидатствали за пръв път за международна закрила в ЕС през 2017 г., отчита анализът на Евростат. Това е близо наполовина от хората, които са кандидатствали за убежище в ЕС през 2016 г., когато техният брой е надхвърлил 1.2 милиона души. Сподели:", "date": "2018.03.21", "title": "Новите българи: Афганистанци, иракчани и сирийци искали убежище у нас"}
{"url": "http://pik.bg/%D1%81%D1%82%D0%B0%D0%B4%D0%BE-%D0%BA%D0%BE%D0%BD%D0%B5-%D0%BF%D1%80%D0%B5%D0%B3%D0%B0%D0%B7%D0%B8%D1%85%D0%B0-%D0%B0%D1%83%D0%B4%D0%B8-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news736685.html", "text": "Около 22:15 часа снощи на тел. 112 постъпило обаждане за произшествие с материални щети на главния път Пловдив – Стара Загора в района на село Розовец. Изпратеният на място автопатрул на РУ – Раковски установил, че стадо безстопанствени коне изскочили внезапно на пътното платно и преминали през лек автомобил \"Ауди“. В резултат на това колата е със счупени обзорни стъкла и деформирани таван и калник. На 22-годишния водач е оказана медицинска помощ. Няма данни за употреба на алкохол от страна на шофьора на злополучната немска кола, опитала силата на конската сила. Сподели:", "date": "2018.03.21", "title": "Стадо коне прегазиха ауди край Пловдив"}
{"url": "http://pik.bg/%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8%D1%8F%D1%82-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B0%D1%82%D0%B0%D0%BA%D1%83%D0%B2%D0%B0-%D1%81-%D0%BE%D1%82%D0%B2%D0%B5%D1%80%D1%82%D0%BA%D0%B0-%D0%BC%D0%BE%D0%BC%D1%87%D0%B5-%D0%BA%D1%80%D0%B0%D0%B9-%D0%BC%D0%B5%D0%B4%D0%B5%D0%BD-%D1%80%D1%83%D0%B4%D0%BD%D0%B8%D0%BA%E2%80%9D-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B8-%D1%81%D0%B0-%D0%BF%D1%80%D0%BE%D0%BF%D0%B8%D1%89%D0%B5%D0%BB%D0%B8-news736609.html", "text": "17-годишният Красимир С. е арестуван за брутален грабеж, извършен на автобусната спирка до бензиностанция „Шел” на бургаската ул. „Чаталджа”. Около 22:30 ч. вечерта Красимир заплашил с отвертка 16-годишен бургазлия, след което му взел мобилния телефон. Извършителят обаче е стар познайник на полиция и бил закопчан за рекордно кратко време. Въпреки крехката си възраст Красимир вече има множество криминални прояви, основно за кражби и грабежи, информира \"Флагман.бг\". Живеещите в района буквално пропищели от набезите му. В понеделник разследващите в Първо РУ го свързали и с друго такова престъпление, извършено на същото място. Преди седмица Красимир и негов 16-годишен авер нападнали млад бургазлия и задигнали портфейла му. Понеже е непълнолетен, досега на Красимир винаги му се разминавало. Той направил пълни самопризнания за последния случай, върнал откраднатия телефон и бил изпратен с прокурорско постановление в Дома за временно настаняване на малолетни и непълнолетни. Там той ще прекара 30 дни, след което ще се върне на улицата. Така до следващото престъпление или поне до момента, когато навърши пълнолетие. Сподели:", "date": "2018.03.21", "title": "Непълнолетният Красимир атакува с отвертка момче край \"Меден рудник”, бургазлии са пропищели от набезите му"}
{"url": "http://pik.bg/%D0%BB%D0%B0%D0%BA%D0%BE%D0%BC%D0%B8%D1%8F-%D0%B1%D0%B8%D0%B2%D1%88%D0%B8%D1%8F%D1%82-%D0%BC%D1%8A%D0%B6-%D0%BD%D0%B0-%D0%B1%D1%80%D0%B8%D1%82%D0%BD%D0%B8-%D1%81%D0%BF%D0%B8%D1%8A%D1%80%D1%81-%D1%8F-%D1%81%D1%8A%D0%B4%D0%B8-%D0%B7%D0%B0-%D1%82%D0%BB%D1%8A%D1%81%D1%82%D0%B0-%D0%B8%D0%B7%D0%B4%D1%80%D1%8A%D0%B6%D0%BA%D0%B0-news736761.html", "text": "Почти 11 години след развода с бащата на децата си, Бритни Спиърс продължава да си има проблеми с него. Кевин Федърлайн е решил да съди поп звездата за по-висока издръжка. Той водеше преговори с Бритни и баща й Джейми Спиърс, но не успяха да се разберат извънсъдебно за увеличението. Бритни плаща на бащата на децата си по 20 000 долара месечна издръжка. Причината бившият танцьор да поиска повече са парите, които Бритни изкара от шоуто си в Лас Вегас - 137 милиона долара. \"Ако тя се съгласи с условията му сега, значи от тук нататък всеки път, когато заработи допълнителни пари, Кевин да се появява и да иска част и от тях\", коментират разочаровани приятели на Бритни. Федърлайн има общо шест деца от три различни жени. Той е баща на синовете на Бритни - Престън (12) и Джейдън (11). Има две дъщери от настоящата си половинка Виктория Принс, както и момче и момиче от първата си жена, припомня \"Missbloom.bg\". Сподели:", "date": "2018.03.21", "title": "ЛАКОМИЯ! Бившият мъж на Бритни Спиърс я съди за тлъста издръжка"}
{"url": "http://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2---%D0%BB%D0%B5%D0%B2%D1%87%D0%B5-%D0%B7%D0%B0-30-%D0%BC%D0%B8%D0%BD%D1%83%D1%82%D0%B8-%D0%B2-%D1%81%D0%B8%D0%BD%D1%8F-%D0%B7%D0%BE%D0%BD%D0%B0-news736614.html", "text": "Още 10 нови автомата за таксуване са монтирани в синя зона,  съобщи вчера зам.-кметът  по транспорт  инж. Златин Велев. Два паркомата са поставени на пл.„Сливница“ срещу грандхотел „Пловдив“, един - между улиците „Васил Левски“ и „Брезовска“. Три апарата вече  има на бул. „Марица-юг“ в отсечката между колелото на бул. „Цар Борис III Обединител“ и Пешеходния мост, а още  един -  на бул. „Марица-юг“. Паркомати са поставени  на ул. „Цанко Дюстабанов“ до ПУ „Паисий Хилендарски“, в началото на ул. „Капитан Райчо“ след кръстовището с бул. „Цар Борис III Обединител“, както и от северната страна на бул. „Княгиня Мария-Луиза“. „Община Пловдив е последователна в политиката си за ясно регламентиране на правилата за таксуване в синя зона. От една страна, ограничаваме субективния фактор при таксуването, от друга, създаваме  удобство за гражданите, като им предоставяме алтернативни начини на заплащане“, коментира инж. Велев, цитиран от \"Марица\". Паркоматите вече са 23 на брой, тъй като и през миналата година са доставяни апарати. Шефът на общинското предприятие „Паркиране и репатриране“ инж. Ненко Калакунов  посочи, че все повече шофьори  ги използват. Предпочитано плащане е и с SMS  на номер 1332.  Паркоматите  работят  независимо дали навън вали и гърми. Другото им предимство е, че не таксуват в дните и часовете, когато престоят в синя зона  е безплатен. Има още едно удобство - чрез паркоматите може да се заплати 1 лев за по-кратък престой - 40 минути до края на месеца и 30 минути от 2 април. Цената на SMS-ите и талоните засега е 1,50 лв. за 1 час престой в синя зона, а съгласно решение на Общинския съвет от 2 април става 2 лева на час. Сподели:", "date": "2018.03.21", "title": "В Пловдив - левче за 30 минути в \"Синя зона\""}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%87%D0%B5%D1%82%D0%B8%D1%80%D0%B8%D1%82%D0%B5-%D1%81%D0%B5%D0%BA%D1%81-%D0%B7%D0%B0%D0%BA%D0%BE%D0%BD%D0%B0-%D0%BA%D0%BE%D0%B8%D1%82%D0%BE-%D0%B6%D0%B5%D0%BD%D0%B8%D1%82%D0%B5-%D0%BF%D1%80%D0%B8%D0%B7%D0%BD%D0%B0%D0%B2%D0%B0%D1%82-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news736647.html", "text": "Че сексът с любимия човек е едно от най-приятните и носещи наслада удоволствия на света е ясно. Няма две мнения по въпроса. Но освен сексът, в буквалния му смисъл, в любовната игра и по време на самия акт, могат да се добавят още няколко пикантни неща, които обаче не всички двойки прилагат или поне невинаги. От сайта Askmen.com разкриват кои са 4-те секс закона, които почти всички жени признават – онези 4 неща под завивките (и не само под тях), от които нито една жена не би се лишила с лека ръка и които ѝ действат още по-възбуждащо и еротично и гарантират, че палавите игри в леглото ще завършат с щастлив край. Изключваме целувките и докосванията по ерогенните зони на тялото и преминаваме направо към съществените правила: Да, женските гърди са прекрасни. За мъжа – за да им се наслаждава визуално и да си играе с тях с ръце, а за жената – защото е наистина невероятно чувството, което се изпитва от стимулацията на зърната. Колкото по-често се обръща внимание на женските гърди по време на секс, толкова по-добър става сексът във възприятията на жената. Едва ли има мъж, който да не обича да му правят френска любов. Е, същото е и при жените. Това е удоволствие, от което трудно представителките на нежния пол биха могли да се лишат, особено ако партньорът им умее да го прави така, както точно на тях им харесва. Затова стимулирането на клитора с устни и език трябва да се прави по-редовно - преди секс, след секс, а защо не и по време... В ежедневието жените може и да са порядъчни момичета, които по никакъв начин не издават, че са по-палави и предизвикателни. Под завивките обаче едва ли има жена, която да не харесва малко по-вулгарния маниер на говорене. Разбира се, не говорим за обиди или подронване на достойнството, а само за това, че ако по всяко друго време на деня обичайно тя е \"котето\" или \"милото\", в леглото да бъдеш мръсница - не срамно. Знаем, че за да се забавляваме и разбием еднообразието, трябва да играем. Включително и в леглото. Не само мъжете не си падат по монотонността - в живота и в секса. Дори и двойките, които перфектно си пасват в сексуално отношение, имат нужда понякога да се превъплътят в някой друг. Ей така, в името на секс фантазиите. Не е глупаво, а вълнуващо - в женската природа е заложено да бъде по-артистична и емоционална, така че едва ли има жена, която да не е готова да се впусне в такова приключение. Така че дали ще бъдат пациент и медицинска сестра, полицай и арестуван с белезници или похотлива преподавателка и курсист, зависи само от въображението. източник: Една.бг Сподели:", "date": "2018.03.21", "title": "ГОРЕЩО! Четирите секс закона, които жените признават в леглото"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%B5%D0%BA%D0%B0-%D1%81%D1%80%D0%B5%D0%B4%D0%B5%D1%86%D0%BA%D0%B0-%D0%B7%D0%B0%D0%BB%D1%8F-%D0%BA%D1%8A%D1%89%D0%B8-%D0%B8-%D0%B4%D0%B2%D0%BE%D1%80%D0%BE%D0%B2%D0%B5-%D1%81%D0%B5%D0%BB%D0%BE%D1%82%D0%BE-%D0%BF%D1%80%D0%B5%D0%B4-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news736755.html", "text": "Средецкото с. Дебелт се готви за евакуация! Причината е повишеното ниво на р. Средецка, което е достигнало критични стойности още от началото на месеца. Реката е излязла от коритото си и е потопила няколко къщи, под вода са и цели ниви край главния път Бургас – Средец, предава Флагман.бг. Хората са принудени да изпразват дворовете си и да се спасяват кой, както може. Причината за тежкото положение не са единственото проливните дъждове, а скъсаните на 4 места диги на реката. Шокиращото е, че проблемът е още от голямото наводнение от преди две години, но досега не са предприети никакви мерки по въпроса! „Всички в селото се готвим за поредната безсънна нощ. Има 4 пробива на дигата. Уведомила съм „Басейнова дирекция” за проблема. Дойдоха на място, гледаха, но ми казаха, че това не било от тяхната компетенция. Те само можели да констатират проблема, но за дигите отговаряли „Напоителни системи”. Директно ми казаха: „Какво да направим? Не можем да спрем водата.” А ние какво да правим? Да се давим ли? Един проливен дъжд ще залее цялото село”, коментира кметът Иванка Ангелова. По нейна инициатива са направени насипи, които засега успяват да попречат на водата да потопи и пътя Бургас – Средец. Докога обаче не е ясно. Положението и в съседното село Константиново е подобно. Там коритото на реката минава в непосредствена близост до къщите на хората. Сподели:", "date": "2018.03.21", "title": "ИЗВЪНРЕДНО! Река Средецка заля къщи и дворове, селото пред евакуация (СНИМКИ)"}
{"url": "http://pik.bg/%D0%B2%D1%81%D0%B8%D1%87%D0%BA%D0%BE-%D0%B6%D0%B8%D0%B2%D0%BE-%D0%B3%D0%BE%D1%82%D0%B2%D0%B8-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%B8%D1%82%D0%B5-%D0%B0-%D0%BD%D0%B8%D0%B5-%D0%B3%D0%BB%D0%B0%D0%B4%D1%83%D0%B2%D0%B0%D0%BC%D0%B5-news736769.html", "text": "От няколко дена всичко живо по телевизиите готви и кулинарства. То не бе „Черешката на тортата”, „Мастършеф”, та сега и новото предаване на шеф Виктор Ангелов. Да не говорим за вечния Ути Бъчваров и подобни нему по различни канали. Те готвят, ние гледаме като абдали, а те печелят луди пари. А забелязвате ли какви манджи правят в кулинарните състезания? Само префърцунени ястия за богаташи с най-скъпите и екзотични продукти. Пенсията ми е цели 200 лв.! И седя си аз, ям си филийката хляб, сиренцето и киселото мляко, докато гледам на екрана сьомги, трюфели, бонфилета, аспержи и пр. глезотии, за които мога само да мечтая. И се питам нямат ли срам тези хора. А чух, че след шоуто редовно изхвърляли останалата храна. Ако това е вярно, ще е грехота и цинизъм при толкова гладуващи и ровещи по кофите за боклук хора. Сподели:", "date": "2018.03.21", "title": "Всичко живо готви по телевизиите, а ние гладуваме"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BF%D0%BE%D0%B4%D0%BF%D1%83%D0%BA%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%86%D0%B0%D1%87%D0%B5%D0%B2%D0%B0-%D0%B8-%D1%80%D0%B0%D0%B4%D0%B5%D0%B2-%D0%B1%D0%BE%D1%80%D0%B8%D1%81%D0%BE%D0%B2-%D0%B3%D0%BD%D0%B5%D0%B2%D0%B5%D0%BD-%D0%B7%D0%BD%D0%B0%D0%BA%D0%BE%D0%B2%D0%B8%D1%82%D0%B5-%D0%BA%D1%80%D0%B0%D0%B4%D1%86-news736763.html", "text": "Промени в законодателството, които да спрат злоумишленото обжалване на обществени поръчки, и други, които да дадат инструменти за борба с престъпността, бяха обсъдени на днешното правителствено заседание. Работни групи с участието на всички заинтересовани институции, готвят изменения в ЗОП и в Наказателния кодекс, посочиха вицепремиерът Дончев и министър Цачева. Прецизират се текстовете за кръга заинтересовани лица при обжалване на обществените поръчки, като целта е да не бъдат спирани с години значими проекти, което води до загуба на средства и невъзможност да бъдат реализирани важни за обществото политики. Готвените промени в наказателното законодателство са свързани основно с приравняване на противозаконното отнемане на автомобил с кражба. Обсъдени бяха и резултатите от първите срещи на министъра на вътрешните работи с кметове от малки населени места и с кметски наместници за съвместната им работа с полицията за опазване на обществения ред и сигурността по селата. Задачата беше възложена от премиера Борисов на оперативно заседание на кабинета в понеделник. „Трябва да се знае в селото, че или има постоянен полицай, или има видеонаблюдение, или веднъж минава полицейски патрул, който отива при кметския наместник или при кмета, подписва се в тетрадката, пита го за проблеми, за да живеят спокойно хората“, посочи министър-председателят. Ето какво обсъждаха министрите и премиера: БОЙКО БОРИСОВ: Някой иска ли да каже нещо? ТОМИСЛАВ ДОНЧЕВ: От вчера, след неколкоседмични усилия, практически всички министерства са включени в системата за обмен на документи по електронен път. Благодарност и поздравления за всички колеги, защото само преди две-три седмици бяха половината. Сега в момента се работи с основен приоритет включването в системата на всички структури – 36, ако не ме лъже паметта, на МВР, което дава фундамент (без значение дали имаме дигитализирани регистри, или нямаме) само след няколко месеца, или до есента, на база вътрешна организация, модерация, това е ново упражнение, ние да сме в състояние по отношение на ползвателя на услугата да не го караме да разнася хартия. Но, най-доброто предстои. Свързаността е само началото. Тепърва трябва да изрежисираме всички сценарии как едно ведомство прави в друго справка по електронен път, когато нямаме първично достъпен регистър. Но, първата стъпка – свързаността, е факт. Поздравления за колегите. БОЙКО БОРИСОВ: Това практически означава, че може и на хартия да не се движат материали… ТОМИСЛАВ ДОНЧЕВ: Малко опит трябва да се натрупа. Няколко месеца. ЕКАТЕРИНА ЗАХАРИЕВА: Остава да направим електронни услугите… БОЙКО БОРИСОВ: Ами почвайте да правите услугите електронни! ТОМИСЛАВ ДОНЧЕВ: Има нормативни въпроси, които ще ги уредим. По отношение на това, че някои институции, включително институциите на съдебната власт, изискват документи на хартия, те са свързани с промяна в законодателството. Дайте да се фокусираме върху това, което ни е основният приоритет – услуга, справка по отношение на гражданите. БОЙКО БОРИСОВ: В този ред на мисли. Докъде стигна, Николина, системата, която трябва в хотелите… НИКОЛИНА АНГЕЛКОВА: ЕСТИ. БОЙКО БОРИСОВ: ЕСТИ – кога ще бъде въведена? НИКОЛИНА АНГЕЛКОВА: Работи комисията. Отворени са офертите. Спазват се законовите срокове. БОЙКО БОРИСОВ: От месеци слушам, че комисията работи денонощно. НИКОЛИНА АНГЕЛКОВА: Има срокове, законови, господин премиер… БОЙКО БОРИСОВ: Така. До кога? НИКОЛИНА АНГЕЛКОВА: …в ЗОП. БОЙКО БОРИСОВ: До кога? НИКОЛИНА АНГЕЛКОВА: Още месец и половина работата на комисията, следва да се избере изпълнител. След което, ако няма обжалване, трябва да стартира. БОЙКО БОРИСОВ: Сиреч, този сезон няма да стане… НИКОЛИНА АНГЕЛКОВА: Не, до края на годината. Защото изработването на самата система е шест месеца. Няма как. Имаше една година и половина обжалване, както при ТОЛ-а. Ние почваме, те обжалват. И то фирми, които дори не са закупували документи. Просто, имали правен интерес. БОЙКО БОРИСОВ: Дончев, трябва да помислите върху това буквално саботиране на държавата с… ТОМИСЛАВ ДОНЧЕВ: Отговарям веднага, господин премиер. След няколко месеца работа – смесен екип и представители на Народното събрание, и в консултация с всички институции, които са отговорни за обжалването по реда на Закона за обществените поръчки – Комисията за защита на конкуренцията и други, сме готови с промени в закона. Сега правото за обжалване, ако ми позволите да обясня две минути, но това дава яснота на колегите, правото на всеки заинтересован да обжалва не е достижение на родното законодателство. Това директно е уредено в европейските директиви, свързани с обществените поръчки. Това, което сме направили ние, е опит за стесняване на кръга на този, който може да обжалва. Защото към момента прочитът на Директивата е, че всеки, който има интерес, примерно фризьорски салон, баничарница приемаме, че има интерес от строителство на магистрала, примерно, или от изграждането на електронна система – има право да жали. Първият опит е да свием леко този кръг от заинтересовани страни. По логиката, която се опитваме да въведем е, че фризьорски салон не може да строи магистрала. Въпреки че според практиката, която е натрупана, една фирма, която се занимава с подбор на персонал или с охрана на труда, може да обжалва. И като аргумент не може да се изключи някоя инстанция да би решила, че ако някой би строил магистрала би имал нужда от услугите на тази фирма. И тя лесно би могла да си намери четири или пет партньора – строители, асфалтополагащи, асфалтова база, бетонов възел и т. н. Но, при изключително буквален прочит на директивите, сме се опитали да направим една малка стъпка напред без да ги нарушаваме, която да стесни кръга от недобросъвестно обжалване. Включително и по-директно уреждане на възможността, ако в резултат на жалене, както е случаят с АПИ, МРРБ, възложителите са претърпели щети. Естествено, когато цялото обжалване е приключило и се е установило, че то е неоснователно. БОЙКО БОРИСОВ: Или както в обжалването на ТОЛ системата – като проверихме кой обжалва се оказва, че човекът метеше пред „Пирогов“ улиците. ТОМИСЛАВ ДОНЧЕВ: Има много такива случаи. БОЙКО БОРИСОВ: Така че, аз правилно искам да бъда разбран, говоря за саботирането. Че обжалването е необходимо, че то стимулира и конкуренцията, и прозрачността въобще не става спор. Говорим за системи… има ли някой, който да не е убеден, че системата, която всеки, отишъл в хотел, ще го регистрира – първо е полезна за националната сигурност, второ за бюджета и за прозрачността на бизнеса. И това година и половина не може да се въведе заради обжалване! ТОЛ системата две години! И то си личи умисълът – чака се последният момент, шест часа вечерта без една минута, тогава се внася от някоя фирма и блокира нещо, което ни струва милион и половина на ден. До вчера асфалт не се ядеше, а сега всички искат асфалт. Хубаво, ама по милион и половина ние губим от това, че ТОЛ системата не работи, години наред не можахме и чак сега преодоляхме тази пречка. ТОМИСЛАВ ДОНЧЕВ: Имаме и много други такива случаи, може би не толкова драстични като стойност, но, например, неотдавна по отношение на една електронна система, която трябва да се изгражда, обжалва фирма за търговия с чорапи. БОЙКО БОРИСОВ: Разбрахте ме, просто мислете как да направим така, че да свършим навреме. Да не дойде краят на тази година и да се разбере, че ще стане до края на следващата година. НИКОЛИНА АНГЕЛКОВА: Аз не мога да гарантирам, господин премиер, че няма да има обжалване пак, защото, когато се избере изпълнител, това е възможно отново да се случи. Но този път заинтересовани са само тези, които са участвали, а не всяко лице. Ние винаги искаме предварително изпълнение, но това не означава, че няма да обжалват. Те обжалват и предварителното изпълнение. БОЙКО БОРИСОВ: Другото, което и коалиционните партньори ги интересува, защото сме поемали заедно ангажимент – текат анализите на МВР, в които участват министърът, главният секретар, шефовете на полиции, съответни централни и местни, областните управители и преди няколко дни разпоредих на министър Радев да кани всички кметове, кметски наместници и на най-малките населени места, нека да доложи да ви информира. ВАЛЕНТИН РАДЕВ: Господин премиер, уважаеми колеги, както си спомняте от обсъжданията в понеделник, едната задача беше свързана с престъпността в малките населени места и полицаите, които сме разпределили там. Вчера вече направихме две поредни срещи. Анализите са всеки ден, но аз участвах вчера в Плевенска област и в Ловеч. Поканихме всички кметове и имаше над 70-80 от тях, включително кметски наместници, както разпоредихте. Запознахме ги с това какво сме направили ние. Освен, че чух анализи на областните дирекции на МВР, по-интересното беше, че чухме от кметовете на общини и на населени места, кметските наместници какво те си мислят за нас, има ли ги тези мобилни групи, виждат ли ги. За мое удовлетворение, чух повече положителни неща. Имат и забележки, мога да кажа някои от тях – искат да връщаме инспектори, дежурни и т. н. Не всичко можем да изпълним, но там, където можем, включително и за камерите, веднага им отговорихме или ще направим възможно дори лично да получат информация какво може да направи министерството и в какви срокове. Продължаваме в Благоевград другата седмица и ще бъде така до 29-ти, когато завършваме този цикъл с анализите и участието на кметовете. Отново ще ги каним и навсякъде, където се появим дали аз, дали главен секретар с екипи – да присъстват и да кажат забележките си. БОЙКО БОРИСОВ: Така трябва да го направите, че да сте заедно, така ще ги планирате. Ако трябва, ако сте в Благоевград сутринта, оттам можете да се прехвърлите в Пазарджик, пътища направихме хубави, така че навсякъде присъствате заедно. Протоколират хората на областния директор и след един месец ти дават справка къде какво е отстранено и къде, примерно, трябва централно финансиране или нещо, което да помогнем. Така, както махнахме лимита на автомобилите, да се движат непрекъснато. ВАЛЕНТИН РАДЕВ: Много са доволни, казаха го. БОЙКО БОРИСОВ: Това, което ти казах – да си въведат книга при кмета. ВАЛЕНТИН РАДЕВ: Това ще го направим. БОЙКО БОРИСОВ: Отиват полицаите, обхождат, подписват се. Утре да имаме и за пред кмета, и за пред нас какво са проверили, какво са констатирали. Това не случайно го бяха измислили едно време… ВАЛЕНТИН РАДЕВ: И хубавото е, господин премиер, че на тези срещи присъстват и областният управител, и кмета на населеното място, кметът на големия град, например, Плевен, Ловеч и освен това представители на съдебната система – окръжният прокурор, съдиите и те участват включително. БОЙКО БОРИСОВ: Нас ни интересува полицаят, пожарникарят и тези, които са там – едните пазят нивите, да не изгорят, а другите помагат за спазване на обществения ред. Там трябва да се знае в селото, че или има постоянен полицай, или има видеонаблюдение, или веднъж минава полицейски патрул, който отива при кметския наместник или при кмета, подписва се в тетрадката, пита го за проблеми, за да живеят спокойно хората. Затова махнахме лимитите на горивата, нови автомобили се взеха, униформи нови, увеличение на заплатите. ВАЛЕНТИН РАДЕВ: Доволни са, чухме го това от всички там. БОЙКО БОРИСОВ: Затова сега искам от теб да въведеш ред. С колегите това сме го поели като ангажимент! Над 1330 души нови полицаи сме назначили така, както поехме ангажимент, но са 6000 села още. Така че, за тези трябва да се направи по този начин рамката. ВАЛЕНТИН РАДЕВ: Разбрах. КРАСИМИР КАРАКАЧАНОВ: В тази област, господин премиер, наистина, увеличи се броят на полицаите и на Гранична полиция, и на жандармерия. Има един момент, който, разбира се, изцяло е в ръцете на Министерството на вътрешните работи, а именно – по отношение на увереността на полицаите да изпълняват своите задължения. Знаете, че много случаи имаше в предишни години, когато полицай си свърши работата, включително използвайки сила обуздава по трима-четирима престъпници и като вдигнат шум всевъзможни организации, наказваха полицая. Просто ръководството на Министерството на вътрешните работи трябва да застане зад полицая в такива случаи. Не говоря за превишаване на законовите норми, а говоря за самочувствието на самите полицаи. Второ, всеки един кмет, а и във всяка една областна дирекция, знаят горе-долу по селата контингента, който извършва кражби и подобни престъпления. Знаят се буквално поименно – история, дядо, баба и т.н. Профилактични разговори с тези хора! Профилактиране на този контингент би било една превантивна мярка – викат го един път в месеца или един път седмично и районният инспектор си провежда един разговор с него, това има ефект. БОЙКО БОРИСОВ: Сутринта на оперативката, колега, по тази тема разговаряхме много. Възложих го на Радев с юристите да провери и тук госпожа Цачева може да ни каже сигурно повече, но в България законът е такъв, че ако направиш десет еднакви кражби, те съдят за една от тях. След това отива на пробация, понеже престъплението става малко и пак излиза. И така докато не гръмне някой много фрапантен случай и не заговорят хората за него, защото станал голям инцидент. Това на Ципов, моля ти се, понеже разбрах, че той се занимава, възложи да му се предаде. Ето, коалиционните партньори са изцяло „за“ да сменим това противозаконно отнемане, да си стане кражба и крадците на коли… Просто имаме абсолютно разбиране във всяка една тема. Двете парламентарни групи ще го внесат веднага и с тези промени ще дадем инструменти на МВР да няма откъде да се шиканира след това процесът. ВАЛЕНТИН РАДЕВ: Подготвили сме текстовете, господин премиер. БОЙКО БОРИСОВ: Добре. Моля ти се, това го съгласувай, виж го, и госпожа Цачева, от министерството да кажат как точно – първо, второ, трето. Но това трябва да се промени, то е безумно. ЦЕЦКА ЦАЧЕВА: Уважаеми господин министър-председател, колеги, в работната група, която вече работи по тази тема, предложенията на текстовете за промени от страна на МВР ще се обсъждат в петък в 10 часа. Имаме готовност до края на месец март, другата седмица, да обявим какви точно ще бъдат новите редакции. Имаме конкретни текстове от тях, които вече са ни предложени. БОЙКО БОРИСОВ: Добре. И на вицепремиерите също го пратете, те съответно – на парламентарните групи. Радев, срещни се с двете парламентарни групи, обясни, да знаят точно за какво става въпрос, да дадем този инструмент. Имайте предвид, че аз за това нещо се боря от сигурно 15 години и не мога да преодолея противозаконното отнемане на автомобили да стане кражба. Ще е много приятна изненада за мен, ако това успеем да го направим. Хващаме го в колата, след това излиза, пробация, домашен арест, отива пак да краде и такива случаи, ако извикам директора на Софийско, може би до утре сутринта ще ви разказва с имена, с факти, с хора. Само че законът казва, че това е възможно. Да променим законите, да ги обясним на обществото, защото отнемането означава, че като те хванат вътре в автомобила, но ако не работи, или там те хванат на място – не го крадеш, не е кражба и там има други членове и състави. И миналия път ви разказвах, знаковите крадци вече са като директори – влиза с лаптопа, пали колата и слиза. Влиза шофьорът, който вече и да го хванат, той е никому неизвестен, почват да го съдят, поема цялата вина. И законът им позволява това да го вършат! И полицаите всяка сряда ми казват: „Борим се, но този пак е навън, този пак е под домашен арест, този пак го хванахме под домашен арест как разфасова кола“. И затова – 10 дни срок, седнете и го направете! Дайте им този инструмент. ЦЕЦКА ЦАЧЕВА: Към настоящия момент този текст за отнемането е в главата за транспортните престъпления, а не в главата и раздела за престъпления против собствеността, където са кражбите. БОЙКО БОРИСОВ: Защо е така, според теб? ЦЕЦКА ЦАЧЕВА: Това е направено още преди демокрацията, промяната. Не могат да ми обяснят защо така е направено, но текстът е от тогава. БОЙКО БОРИСОВ: Е, и? ЦЕЦКА ЦАЧЕВА: Имаме сега новите промени на МВР. БОЙКО БОРИСОВ: Двадесет и осем години вече не можем да го променим. ЦЕЦКА ЦАЧЕВА: Не съм казала такова нещо. Обратното. До края на месец март. Другата седмица в петък заседават, другата седмица излиза предложението. Имаме конкретните текстове, които ще се огледат от междуведомствената работна група, включени са представители на магистрати, прокуратура, съдии и т.н. БОЙКО БОРИСОВ: Добре. До петък разпределяте на парламентарните групи и на двамата вицепремиери – да го имат и те, за да може по тази тема, ако имат забележки, веднага да ги направят и да отива в парламента, да стане възможно най-бързо. Закривам заседанието. Сподели:", "date": "2018.03.21", "title": "ИЗВЪНРЕДНО В ПИК! Премиерът подпука Ангелкова, Цачева и Радев! Борисов гневен: Знаковите крадци на коли са като директори - влизат с лаптопа и палят (СТЕНОГРАМА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%80%D0%B5%D0%B7%D0%B0%D1%87%D0%B0-%D1%84%D1%83%D1%82%D0%B1%D0%BE%D0%BB%D1%8A%D1%82-%D0%B5-%D0%B8%D0%B3%D1%80%D0%B0-%D0%B0-%D0%BD%D0%B5-%D0%B2%D0%BE%D0%B9%D0%BD%D0%B0-%D0%BD%D0%B5-%D1%81%D0%B5-%D0%B3%D0%B0%D0%B2%D1%80%D0%B5%D1%82%D0%B5-%D1%81-%D1%87%D1%83%D0%B2%D1%81%D1%82%D0%B2%D0%B0%D1%82%D0%B0-%D0%B8-%D0%BA%D1%80%D1%8A%D0%B2%D1%82%D0%B0-%D0%BD%D0%B0-%D0%B2%D1%81%D0%B8%D1%87%D0%BA%D0%B8--news736568.html", "text": "Българският футбол, хубав или лош, но български, е велика игра и радва милиони запалянковци от първата титла на \"Ботев\" Пловдив, СТК \"Тича\" (Варна), Славия, \"Левски\", ЦСКА-София и Пирин Благоевгад, са си наши велики футболни клубове. 106,104 години, 69 години ги има. И ще ги има, когато и нас няма да ни има! Бразилецът Каранга просто може да си показва кретениите в родната Бразилия, но не и в нашата България. БАШ МАКЕДОНЦИТЕ точно на такива са рязали главите, а и езиците! Преди повече от век! Каранга първо да научи малко български, пък после \"Каквото сабя покаже и кръвта, Майко Юнашка\"! Ами, ако почнат да \"колят\" \"оранжеви\", \"прасета\" и \"тирета\"... Тогава какво? Кой ще плати петолъчката? За сведение \"Левски\" е обединен с ДС \"Спартак\" и \"любовта\" им трае само 20 години от вековната история на \"сините\" от София. Гражданса война ли искате!? В 2018 година! Моля Ви, пишете в кавички имената на \"Ботев\" Пловдив и \"Левски\" София. Знаете защо.... Сподели:", "date": "2018.03.21", "title": "САМО В ПИК! \"РЕЗАЧА\"!? Футболът е игра, а не война! Не се гаврете с чувствата и кръвта на всички \"Българи, юнаци\""}
{"url": "http://pik.bg/%D1%85%D0%B0%D0%BF%D0%B2%D0%B0%D0%B9%D1%82%D0%B5-%D1%82%D0%B5%D0%B7%D0%B8-%D0%BC%D0%B0%D0%B7%D0%BD%D0%B8-%D1%85%D1%80%D0%B0%D0%BD%D0%B8-%D0%B7%D0%B0%D1%89%D0%BE%D1%82%D0%BE-%D1%81%D0%B0-%D0%BF%D0%BE%D0%BB%D0%B5%D0%B7%D0%BD%D0%B8-news736687.html", "text": "Въпреки често негативното отношение към тях, мазнините си остават сред жизненоважните хранителни вещества за всеки човек. Тук подчертаваме важността на естествените мазнини, такива, каквито се съдържат в минимално обработени хранителни продукти. Няма здравословен хранителен режим, който да изключва напълно приема на мазнини, дори в случаите, когато се цели справяне със затлъстяването. Нещо повече – при здрав човек с нормално телесно тегло мазнините трябва да съставляват съществена част от дневния прием на хранителни вещества и дори е добре да надвишават количествено протеините. Здравословното хранене повелява в по-голямо количество да бъдат ненаситените мастни киселини в сравнение с наситените, пише Пулс.бг. За подсигуряване оптималния прием на мазнини може да се разчита на храни, естествено богати и на двата типа мазнини. Риба Добре известно е, че се препоръчва поне 2 хранения седмично да включват риба като основно ястие. За предпочитане са по-мазните риби, богат източник на омега-3 ненаситени мастни киселини. Това са сьомгата, скумрията и рибата тон. Авокадо Идеално за допълване на всяко хранително меню като добавка към основното ястие. Счита се, че едновременният прием с авокадо подпомага усвояването на важните хранителни вещества във всяко меню. Семена Слънчогледовото, тиквеното и лененото семе са водачи в тази категория. Мастните киселини с растителен произход са по-здравословни от тези, набавяни от животински продукти, а семената са идеален източник. За улесняване на усвояването им семената с по-твърда обвивка, като лененото и сусамовото, е по-добре да се консумират смляни. Допълнителен плюс на семената е високото съдържание на фибри, които действат като естествен регулатор на усвояването на мазнините от храната. Яйца Те предлагат много удобен вариант за едновременен прием на мазнини и белтъчини. Счита се, че тези два типа основни хранителни вещества са безопасни за комбиниране в едно хранене, защото не възпрепятстват взаимно разграждането и усвояването си. Бобови култури Основен плюс на храните от семейство бобови е високото съдържание на белтъчини и фибри. Повечето бобови култури обаче са богати и на омега-3 мастни киселини – например лещата, нахутът, грахът и др. Полезните мазнини, които споменатите хранителни продукти осигуряват, съдействат за намаляване на лошия холестерол. Имат изразено противовъзпалително действие и при редовна консумация може да намалят риска от заболявания на сърдечносъдовата система. Освен това те оказват благоприятно влияние и на мозъчната дейност и кожата. А възможността да си ги набавяме редовно само чрез храната е изключително удобство. Сподели:", "date": "2018.03.21", "title": "Хапвайте тези мазни храни, защото са полезни"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%B7%D0%B0%D1%82%D0%B5%D0%B3%D0%BD%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%BD%D0%B0-%D0%B2%D0%BB%D0%B8%D0%B7%D0%B0%D1%89%D0%B8-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-news736720.html", "text": "Гръцките власти увеличиха проверките на влизащите от България и Македония автомобили. През всички гранични пунктове с България се правят опити за нелегален внос на акцизни стоки, съобщават граничните власти. Доскоро основният поток на нелегално внесени цигари, алкохол и бензин минаваше предимно през Промахон и Маказа. Ежедневни са вече случаите и през другите гранични пунктове. Полицията информира, че се проверяват не само български автомобили, а всички, които влизат от България, предаде БНР. Само за ден са арестувани за нелегален внос гърци, сърби, македонци и дори германци и италианци. Съгласно закона се налагат глоби, конфискува се както нелегалната стока, така и автобили, с които се транспортира. Гранична полиция съобщи, че са увеличени екипите за проверка на влизащите в Гърция от всички гранични пунктове. Сподели:", "date": "2018.03.21", "title": "Гърция затегна контрола на влизащи от България и Македония автомобили"}
{"url": "http://pik.bg/%D0%BC%D0%BE-%D0%BF%D0%BE%D0%B4%D0%BF%D0%B8%D1%81%D0%B0-%D1%81-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%B7%D0%B0-%D0%BF%D0%BE%D0%B4%D0%B4%D1%80%D1%8A%D0%B6%D0%BA%D0%B0-%D0%BD%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B8-%D1%81%D1%80%D0%B5%D1%89%D1%83-81-%D0%BC%D0%BB%D0%BD-%D0%BB%D0%B2-news736795.html", "text": "Министерството на отбраната. Днес, 21 март, беше подписано рамковото споразумение за Интегрирана логистична поддръжка на самолети МиГ-29, след като изтекоха всички процедурни срокове за обжалване на обществената поръчка. Споразумението на стойност 81 милиона лева предвижда доставка на резервни части и на услуги като подмяната на резервните части ще бъде извършвана от българските инженери в авиобазата в Граф Игнатиево. Това съобщиха от пресцентъра на По този начин ще бъде осигурена поддръжка и ремонт на 12 бойни и 3 учебно-бойни самолета МиГ-29 за срок от четири години. Така се възстановява летателната годност на изтребителите на ВВС и се гарантира тяхната експлоатация, включително и изпълнението на задачите по охрана на въздушното пространство. Изпълнител по това споразумение е Руската самолетостроителна корпорация МиГ. Цялата документация за хода на обществената поръчка, решението за избор на изпълнител и рамковото споразумение са публикувани в интернет страницата на Министерството на отбраната, рубрика „Профил на купувача“ ( ). Това споразумение не води до отмяна или забавяне на процедурата за придобиване на нов тип многоцелеви боен самолет, подготовката на която е в напреднала фаза и се очаква до края на април да бъде внесена в Народното събрание. Сподели:", "date": "2018.03.21", "title": "МО подписа с руснаците за поддръжка на изтребителите ни срещу 81 млн. лв."}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%BE%D0%B2%D1%87%D0%B0-%D0%BA%D1%83%D0%BF%D0%B5%D0%BB-%D0%B6%D0%B8%D1%82%D0%B5%D0%BB%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D1%81%D1%80%D0%B5%D1%89%D1%83-%D0%BD%D0%B5%D1%83%D0%BA%D1%80%D0%B5%D0%BF%D0%B5%D0%BD-%D0%BC%D0%BE%D1%81%D1%82-%D0%BD%D0%B0%D0%B4-%D1%80%D0%B5%D0%BA%D0%B0-%D0%B2%D0%BB%D0%B0%D0%B4%D0%B0%D0%B9%D1%81%D0%BA%D0%B0-news736652.html", "text": "Част от жителите на \"Овча купел\" излязоха на протест. Години наред река Владайска подкопава пешеходен мост и близката улица в квартала, като заплашва скоро да ги компрометира, предава Би Ти Ви. От едната страна на реката коритото е укрепено в по-голямата си част, но до блоковете от другата страна липсва опора и брегът се свлича, създавайки опасност за пътя и близките блокове. Когато реката е по-маловодна се вижда и огромна дупка, която те наричат „хралупа”. Юлиана Николова, която от години алармира институциите за проблема посочи, че ежедневно вижда как брегът изчезва. Имало е инцидент - две деца са паднали в реката миналата година заради липсата на ограда. Разминали са се без наранявания. След това живеещите правят подписка с искане за обезопасяване, но получават две опънати ленти. Тя добави, че предстои и реконструкцията на реката в участъка от ул. „Народен герой” към бул. „Овча купел”,но и това може да започне до половин или една година. Сподели:", "date": "2018.03.21", "title": "Напрежение в \"Овча купел\"! Жители протестират срещу неукрепен мост над река Владайска"}
{"url": "http://pik.bg/91-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D0%B8%D0%B2%D1%88-%D0%BB%D0%B5%D1%82%D0%B5%D1%86-%D0%BF%D0%BE%D0%BA%D0%B0%D0%BD%D0%B8-%D0%BF%D0%B0%D0%BF%D0%B0%D1%82%D0%B0-%D0%B4%D0%B0-%D1%81%D0%BF%D0%B0%D1%81%D1%8F%D0%B2%D0%B0-%D0%BA%D1%80%D1%8A%D1%81%D1%82%D0%B0-%D0%B2-%D1%81%D0%B8%D0%BD%D0%B5%D0%BC%D0%BE%D1%80%D0%B5%D1%86-news736722.html", "text": "Бившият 91-годишен летец от Синеморец Янко Янков покани папа Франциск да присъства на ритуала по спасяването на Светия кръст. Той изпратил официална покана до дипломатическият представител на папата у нас. В прикрепено писмо Янков посочва, че е формиран комитет, който цели сближаване на Католическата с Православната църква. След 67 години прекъсване традицията в Синеморец да се скача за спасяването на кръста на Богоявление се възражда. От 3 години Янко Янков е най-възрастният участник в ритуала. Споделя как тази година е скочил за реликвата редом до младите. През 2019 г. празникът Богоявление в Синеморец ще се отбележи на 19 януари по стар стил, предава България он еър. \"Трябва да има сближаване между Католическата и Православната църква. За тази цел трябва да бъдат хвърлени мостове. Един от тези мостове е ритуалът, който ние изпълняваме\", подчерта Янков. Той е изпратил писма и до президента, българския патриарх и е потърсил съдействие от Атлантическия клуб. В Синеморец вече е създаден инициативен комитет за посрещането на папата и местните силно се вълнуват. В поканите до държавните и църковните ръководители Янков посочва още, че участието им в ритуала ще популяризира Синеморец като туристическа дестинация. Сподели:", "date": "2018.03.21", "title": "91-годишен бивш летец покани папата да спасява кръста в Синеморец"}
{"url": "http://pik.bg/%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D1%81%D0%BF%D0%B0%D1%81%D0%B8%D1%85%D0%B0-%D1%89%D1%8A%D1%80%D0%BA%D0%B5%D0%BB%D0%B8-%D0%BE%D1%82-%D0%B8%D0%B7%D0%BC%D1%80%D1%8A%D0%B7%D0%B2%D0%B0%D0%BD%D0%B5-news736725.html", "text": "Пожарникари спасиха от измръзване щъркели в поповско село, предаде Нова тв. Огнеборците се отзовали на сигнал от кмета на Ковачевец. Местните хора забелязали две птици, които не мърдали в гнездата си, разположени на електрически стълбове. С подемник, осигурен от общината, служители от дежурния екип на пожарната достигнали свалили щъркелите и ги настанили на топло място. Малко по-късно птиците били пуснати на свобода, след като било сигурно, че не са измръзнали. Сподели:", "date": "2018.03.21", "title": "Пожарникари спасиха щъркели от измръзване"}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D1%82%D0%B0%D0%B9%D0%BD%D0%B8%D1%82%D0%B5-%D0%BF%D0%BE%D0%B4%D0%B7%D0%B5%D0%BC%D0%B8%D1%8F-%D0%BD%D0%B0-%D0%BC%D0%B0%D0%B2%D0%B7%D0%BE%D0%BB%D0%B5%D1%8F-%D1%81%D0%BD%D0%B8%D0%BC%D0%BA%D0%B8-news736768.html", "text": "Огромна телефона централа, сериозна електрическа инсталация, система от връзки и административни помещения с впечатляващи мащаби в центъра на София… или под него. Става въпрос за бункера под жълтите павета в центъра на София, където някога имаше мавзолей на комунистическия ръководител Георги Димитров. Той може да се превърне в зона за съвременно изкуство, предава Нова тв. Идеята на Столичната община представи пред журналисти зам.-кметът Тодор Чобанов. Той обясни, че бункерите в центъра на града са били цяла система и е предвидено те да се намират във връзка едни с други, пише БГНЕС. Според Чобанов е трудно да се каже за какво е бил предназначен бункерът, тъй като както за много други съоръжения от онази епоха, няма архиви. , заяви още Чобанов. . В една част от бункера има кабинети. При самото разрушаване на мавзолея обаче частта от комплекса, която е свързана с обслужването на самата мумия на Георги Димитров, е пострадала и дотам няма достъп. В подземията могат да се видят и най-вероятно части от контролната електрическа инсталация на целия комплекс. Подземният комплекс е от около 1500 кв. м. Той ще бъде трансформиран в следващите години и ще бъде галерия за съвременно изкуство, ще бъде филиал на Софийската градска галерия. Предстои конкурс за цялостната визия. Сподели:", "date": "2018.03.21", "title": "ЗА ПЪРВИ ПЪТ: Показаха тайните подземия на мавзолея! (СНИМКИ)"}
{"url": "http://pik.bg/%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%87%D0%B5%D0%BD-%D0%BD%D0%B0%D0%BF%D1%80%D0%B5%D0%B4%D1%8A%D0%BA-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B0%D0%BF%D0%B0%D1%80%D0%B0%D1%82%D1%83%D1%80%D0%B0-%D0%B7%D0%B0%D1%80%D0%B0%D0%B1%D0%BE%D1%82%D0%B8-%D0%BD%D0%B0-%D0%BC%D0%B0%D1%80%D1%81-news736728.html", "text": "Апаратът \"Люлин-МО\" заработи успешно от орбита на Марс, съобщиха от Българската академия на науките (БАН). Устройството е разработката е на Института за космически изследвания и има за цел да измери радиацията, на която ще бъде подложен екипаж на бъдеща човешка мисия до Червената планета. \"Люлин-МО\" бе изстрелян в Космоса през 2016 г. като част от техниката по съвместния проект на Европейската и Руска космически агенции \"ЕкзоМарс\". По пътя до там българската апаратура работеше безупречно и бяха получени уникални резултати за радиационната обстановка по трасето Земя-Марс, припомнят от БАН. На 12 и 19 март 2018 г. бяха проведени първите тестови включвания на научната апаратура и, след година мълчание, \"Люлин-МО\" заработи успешно. В средата на април 2018 г. се очаква включване на \"Люлин-МО\" в пълен режим на работа. Там апаратурата ще продължи да измерва радиационната обстановка. Сподели:", "date": "2018.03.21", "title": "ТЕХНОЛОГИЧЕН НАПРЕДЪК! Българска апаратура заработи на Марс"}
{"url": "http://pik.bg/%D0%BD%D0%BE%D0%B2%D0%B0-%D0%B8%D0%B7%D0%BB%D0%B0%D0%B3%D0%B0%D1%86%D0%B8%D1%8F-%D0%B1%D1%80%D0%B0%D0%B4%D1%8A%D1%80%D0%BA%D0%B0%D1%82%D0%B0-%D0%BC%D0%B0%D1%80%D0%B8%D0%B5%D0%BB%D0%B0-%D0%BD%D0%BE%D1%80%D0%B4%D0%B5%D0%BB-%D1%81%D1%80%D0%B0%D0%B7%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D1%80%D0%B0%D0%B4%D0%B5%D0%B2%D0%B0-%D0%B7%D0%B0-%D1%82%D0%BE%D0%B0%D0%BB%D0%B5%D1%82%D0%B0-%D0%B9-%D0%B2-%D0%B8%D0%B7%D1%80%D0%B0%D0%B5%D0%BB-news736673.html", "text": "Тоалетът на първата дама на България Десислава Радева предизвика нова дискусия в социалните мрежи. Вчера съпругата на президента се появи в Израел с дантелен тоалет в модерния за 2018 година цвят резеда. Оказва се обаче, че и този път Радева не е избрала най-подходящото облекло за случая. Ето какво мнение изрази участничката в последния \"ВИП Брадър\" и пиар експерт Мариела Нордел: Тази жена все още не си дава сметка за ролята, която има до Президента! И не разбира, че с незнанието си и твърдоглавието, което проявява в него, може да предизвика дипломатичен скандал. И съвсем не работи за съпруга си, та камо ли за България! Повечето израелци са ентусиасти, идеалисти, хора, които вярват и осъществяват каузата си. Няма друг начин как да превърнеш пустинята в рай. И трябва много добре да разбираш и познаваш историята им, онези пионери, които преди 70 години се стекоха от цял свят в Обетованата земя след две хилядолетия изгнание, създадоха Кибуците и със своята самоотверженост възродиха Израел. Да се появиш в дантели, посред бял ден, до скромно облечената съпруга на Президента на Израел, е все едно да кацнеш в сиропиталище с визонено палто и в пълен гламур. Да не говорим, че нарушава първото правило на Протокола в такива случаи - Никога не отивай на гости в тоалет по-официален или по-\"гламурен\" от този на домакинята! Не засенчвай, който те е приел в дома си! Това е най-малкото проява на уважение. Сподели:", "date": "2018.03.21", "title": "НОВА ИЗЛАГАЦИЯ! Брадърката Мариела Нордел срази Генерал Радева за тоалета й в Израел"}
{"url": "http://pik.bg/%D1%80%D0%B5%D0%B2-%D0%BD%D0%B0-%D0%BC%D0%BE%D1%82%D0%BE%D1%80%D0%B8-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%82%D0%B5-%D1%80%D0%BE%D0%BA%D0%B5%D1%80%D0%B8-%D0%BE%D1%82%D0%BA%D1%80%D0%B8%D0%B2%D0%B0%D1%82-%D1%81%D0%B5%D0%B7%D0%BE%D0%BD%D0%B0-%D1%81-%D1%88%D0%B5%D1%81%D1%82%D0%B2%D0%B8%D0%B5-%D0%B4%D0%BE-%D0%B1%D0%B0%D1%87%D0%BA%D0%BE%D0%B2%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-news736750.html", "text": "Във връзка с провеждане на традиционното откриване на Първа пролет, организирано от мотобратство “Вагабонтс”, на 22 март (четвъртък), за времето от 11:30 до 12:30 часа при необходимост в Пловдив ще бъде спряно движението по улица ”Дилянка”. След потегляне на мотошествието се очакват временни ограничения и промени в организацията на движението в града по булевардите ”България”, ”Цар Борис ІІІ Обединител”, ”Найчо Цанов” и Асеновградско шосе. През деня са възможни и затруднения по направлението: Пловдив – Асеновград – Бачково, както и в района на Бачковски манастир. Пловдивската полиция призовава водачите на МПС да изпълняват стриктно разпорежданията на контролните органи  по време на въвеждане на временната организация на движеното за недопускане на необосновани затруднения  на трафика по посочените маршрути. снимка: Глас.бг Сподели:", "date": "2018.03.21", "title": "РЕВ НА МОТОРИ! Пловдивските рокери откриват сезона с шествие до Бачковския манастир"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%BF%D0%B8%D0%B0%D1%80%D0%BA%D0%B0%D1%82%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%81%D0%B5-%D1%81%D0%B3%D0%BE%D0%B4%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0-%D1%81%D0%BD%D0%B8%D0%BC%D0%BA%D0%B8-news736675.html", "text": "Дария Симеонова, която всяка вечер зрителите гледат като пиарката на болница \"Свети Кирил\" в сериала \"Откраднат живот\", получила годежен пръстен на плажа. Романтичната случка се разиграла на 24 декември, когато гаджето й Антон паднал на едно коляно и извадил бижуто. Преди това мениджърът на образователен сайт написал на пясъка: \"Ще се омъжиш ли за мен?\". Двамата се познават от близо година и за новогодишните празници си подарили романтична почивка от 10 дни във Вануату и Нова Зеландия, пише \"Хотнюз\". Още на втория ден на безлюден плаж със сив пясък, Дария получила предложението, което първо малко я уплашило. После обаче се съгласила и продължила пътешествието, по време на което преживяла още много незабравими моменти. Симеонова е категорична, че Антон много я подкрепя в напрегнатия й график, който включва не само снимките на лекарския сериал, но и театрални ангажименти. Миналата година Дария омъжи една от най-добрите си приятелки-Луиза Григорова, на която бе кума, заедно с друга жена-Теодора Духовникова. Сподели:", "date": "2018.03.21", "title": "ЧЕСТИТО! Пиарката от \"Откраднат живот\" се сгоди на плажа (СНИМКИ)"}
{"url": "http://pik.bg/%D0%BC%D0%BD%D0%BE%D0%B3%D0%BE-%D1%88%D1%83%D0%BC-%D0%B7%D0%B0-%D0%BD%D0%B8%D1%89%D0%BE-%D0%B4%D0%B5%D0%BB%D0%BE%D1%82%D0%BE-%D1%85%D0%B8%D1%82%D1%80%D0%B8%D0%BD%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B1%D1%83%D0%BB%D0%BC%D0%B0%D1%80%D0%BA%D0%B5%D1%82-%D0%BF%D0%B0%D1%81-%D0%B5%D0%BA%D1%81%D0%BF%D0%B5%D1%80%D1%82%D0%B8%D0%B7%D0%B0%D1%82%D0%B0-%D0%B8%D0%BC-%D0%B4%D0%B0-%D1%81%D1%82%D0%B0%D0%BD%D0%B5-%D1%87%D0%B0%D1%81%D1%82-%D0%BE%D1%82-news736680.html", "text": "\"Времето на тази експертиза ще дойде по-късно\", каза адвокатът на обвиняемия Радослав Петков - Ивайло Йорданов и допълни, че ще се прецени кога на по-късен етап. Не е внесено искане за приобщаване към делото за трагедията в Хитрино на експертизата , която представиха от Булмаркет преди дни. Това съобщи пресаташето на Окръжния съд в Шумен Стилиян Стилиянов. Днес в съда продължава поредното заседание по делото за ЖП катастрофата, която се случи на 10 декември 2016 година.  Обвиняеми са двамата машинисти, управлявали дерайлиралия влак край Хитрино. Димитър Михнев и Радослав Петков ще отговарят за смъртта на 7 човека и 14 пострадали. Делото продължава с гледане на 24 часа видеозаписи , близо 7000 снимки и 2 часа аудио материали, посочи Стилиян Стилиянов. Той добави, че към момента няма искане за приобщаване на експертизата, според която причина за инцидента е незаключена стрелка. Взривилата се цистерна не е отговаряла на изискванията за безопасност и не е трябвало да се движи, е установило още разследването. От компанията превозвач обясниха, че цистерната е френска, произведена през 1971 година, наета от румънска компания и предадена от нея за транспортиране през България с документи, че е изрядна. Сподели:", "date": "2018.03.21", "title": "Много шум за нищо: Делото \"Хитрино\" продължава, \"Булмаркет\" пас експертизата им да стане част от него"}
{"url": "http://pik.bg/%D1%8F%D0%B7%D0%BE%D0%B2%D0%B8%D1%80-%D1%82%D0%B8%D1%87%D0%B0-%D0%BF%D1%80%D0%B5%D0%BB%D0%B8%D0%B2%D0%B0-%D1%81-30-%D0%BA%D1%83%D0%B1%D0%B8%D0%BA%D0%B0-%D0%B2-%D1%81%D0%B5%D0%BA%D1%83%D0%BD%D0%B4%D0%B0-news736719.html", "text": "Язовир „Тича“ прелива през преливник с 10.5 куб. м/сек, през основен изпускател с 13 куб. м/сек плюс 5 куб.м/с през ВЕЦ. Това сочат данните на Басейнова дирекция „Черноморски район“ към 11.00 часа. В община Смядово яз. „Кълново“ прелива с 0.6 куб. м/сек. и се източва през основен изпускател с 0.4 куб. м/сек. На територията на община Нови Пазар яз. „Нови Пазар 1“ е запълнен на 84%, контролирано се изпуска през основен изпускател с 1 куб. м/сек. Язовир „Шумен“ е запълнен на 70%, яз. „Фисек“ – 44% запълнен. В община Търговище яз. „Пресиян“ е на 2.6 м под кота преливен ръб и яз. „Лиляк“ – 4.7 м. под кота преливен ръб. Сподели:", "date": "2018.03.21", "title": "Язовир \"Тича\" прелива с 30 кубика в секунда"}
{"url": "http://pik.bg/%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%83%D0%B4%D0%B0%D1%80%D0%B8-%D0%B1%D1%81%D0%BF-%D0%B7%D0%B0-%D1%81%D0%BB%D1%83%D1%87%D0%B0%D1%8F-%D1%87%D0%B5%D0%B7-%D0%B0%D0%BA%D0%BE-%D1%81%D0%B5-%D1%84%D0%BE%D0%BA%D1%83%D1%81%D0%B8%D1%80%D0%B0%D1%88-%D0%B2%D1%8A%D1%80%D1%85%D1%83-%D1%81%D1%82%D1%80%D0%B0%D1%85%D0%BE%D0%B2%D0%B5%D1%82%D0%B5-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D1%89%D0%B5-%D0%BE%D1%82%D0%B3-news736794.html", "text": "Постарах се да прегледам ретроспективно какво се е получавало от службите по случая \"ЧЕЗ\". Но кой е купувачът в реално време, няма как да знаем, това е несериозно. Това заяви пред БНТ вицепремиерът Томислав Дончев, коментирайки казуса \"ЧЕЗ\" и дилемата ще има ли държавно участие в сделката или тя ще остане частна. \"Ще ми е трудно да ви заредя по темата с някакви \"шокиращи подробности\". Не мога да претендирам, че знам такива. Защото българската държава се е конституирала като съдружник преди няколко седмици и до сега не се знае дали това ще е възможно или не... Освен това - големи банкови институции с финансови репутации застават зад сделката. А критиките и опасенията за сделката не са в една и съща тоналност. Чувам и комичното обвинение - че и Борисов стоял зад сделката. Или - че сегашното или предишно правителство на Борисов било ангажирано със сделката... А щом има появили се страхове, съмнения или паника, нито един политик или чиновник няма право да вдига рамене. Ситуацията бе такава, че изискваше нестандартна мярка\", заяви Дончев. Той отбеляза, че позицията и действията на властта не дават какъвто и да било повод за укори, че Гинка Върбакова има \"гръб\" сред управляващите. Дончев заяви, че решения в енергетиката, без значение дали става дума за производство, пренос, регулация и т.н. е редно да се вземат след дълго обсъждане и за дълъг период: \"Но не сме в такава ситуация... Винаги съм предпочитал, когато се занимавам с тема или проблем, да направя анализ, да го огледам от всички страни и да чуя мнението на експерти, дори да мислят различни неща\". Томислав Дончев не скри, че \"тоналността на опозицията\" била с акцент \"теми с висока обществена чувствителност\": \"Но това има граници. Ако в един момент целият ти политически ракурс е в това да фокусираш страховете на хората, в крайна сметка ще отгледаш чудовище\". Коалиционните отношения той коментира така: \"Вдига се много шум. Отношенията и в голямата, и в малката коалиция са много локални. Валиден е аргументът, че дори да поражда смут, това гарантира някаква прозрачност. А хубавото е, че когато има публична дискусия, става ясно кой какво иска и за какво се бори\". Сподели:", "date": "2018.03.21", "title": "Томислав Дончев удари БСП за случая \"ЧЕЗ\": Ако се фокусираш върху страховете на хората, ще отгледаш чудовище"}
{"url": "http://pik.bg/%D0%BC%D0%BE%D1%89%D0%BD%D0%BE-%D1%81%D0%B8%D0%BD%D1%8C%D0%BE-%D0%BA%D1%80%D0%BE%D1%88%D0%B5-%D0%BF%D0%BE-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news736718.html", "text": "Ръководството на Левски отговори на написаното от \"Армията\" по повод наказанието на нападателя на ЦСКА Фернандо Каранга. Бразилецът е санкциониран с 1 мач и глобен с 6000 лева заради изцепки след дербито между двата отбора в неделя. Публикуваме написаното от \"сините\" без редакторска намеса: \"Не се страхуваме от вас! Наскоро бяхме написали, че е лесно да се пребоядисаш, но е трудно да промениш манталитета си. Колко сме били прави! В края на вчерашния ден българската футболна общественост беше предизвикана с фразата \"Има защо да се страхувате!\". Дори не се изненадахме да видим кой е авторът на тази смехотворна фраза. Вместо да накаже собствения си състезател за откровено просташкото му поведение, ръководството на един клуб с големи претенции демонстрира провинциалното си мислене и откри в скромното приятелско наказание от страна на БФС за \"любимия Фернандо\" терор срещу клуба им. Явно вече имат вярата, че помощ за поредното им безумие просто им се полага. Спестяваме си разсъжденията относно примера, който дават на привържениците на футбола. Как ли биха наказали в една нормална европейска държава един футболист с надуваем пенис в ръка или жестове, недвусмислено провокиращи насилие, които се излъчват по национална телевизия? Но ние няма да му простим факта, че същият любимец беше завладян от видим екстаз, поругавайки символите на нашия клуб. Защото обидата, която нанася върху милиони и индиректно върху името на Апостола, е очевидно търсена и желана. Щеше ли този футболист да се чувства окрилен, ако това му безпардонно поведение не е толерирано от преките му ръководители, опитващи се да му вдъхват чувство за безнаказаност? Левски е автентичен софийски клуб, създаден по естествен начин, който вече повече от век с гордост и достойнство носи името си. И тук идва ред да припомним на клуба хамелеон, че партизанските методи на терор и заплаха може да работят в някои случаи и с някои хора. Но... Ние сме Левски! И вашето \"Има защо да се страхувате!\" поражда само усмивка на снизхождение. Какво ще се случи? Пак ще смените името? За маркетингови цели? Все пак вашата \"борба докрай\" започва с всяко ново име\". Сподели:", "date": "2018.03.21", "title": "Мощно \"синьо\" кроше по \"червените\""}
