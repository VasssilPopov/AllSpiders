{"url": "http://pik.bg/%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B0%D0%BA%D0%BE-%D1%81%D0%BF%D0%B8%D1%82%D0%B5-%D0%BF%D1%80%D0%B5%D0%B7-%D0%B4%D0%B5%D0%BD%D1%8F-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0%D1%82%D0%B5-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-news719310.html", "text": "Хората, които често изпитват потребност да полегнат и поспят през деня, вероятно страдат от влошено здраве, предаде ТАСС, позовавайки се на шведски специалисти. \"Когато човек постоянно се нуждае от почивка, въпреки че през нощта си е набавил препоръчителните 7-8 часа сън, това означава, че нещо в организма му не е наред\", обясняват експерти от Института за изследване на стреса в Швеция, цитирани от БТА. Честата необходимост от сън през деня може да се обясни с леко възпаление, депресия, излишно тегло или някакъв друг проблем, отбелязват изследователите.", "date": "2018.01.13", "title": "Изследване! Ако спите през деня, може да имате сериозни проблеми"}
{"url": "http://pik.bg/%D0%B2%D1%82%D0%BE%D1%80%D0%B8-%D1%80%D1%83%D1%81%D0%BA%D0%B8-%D0%B4%D0%B8%D0%B2%D0%B8%D0%B7%D0%B8%D0%BE%D0%BD-%D1%81%D1%8A%D1%81-%D0%B7%D0%B5%D0%BD%D0%B8%D1%82%D0%BD%D0%BE-%D1%80%D0%B0%D0%BA%D0%B5%D1%82%D0%BD%D0%B8-%D1%81%D0%B8%D1%81%D1%82%D0%B5%D0%BC%D0%B8-%D1%81-400-%D0%B7%D0%B0%D0%BF%D0%BE%D1%87%D0%BD%D0%B0-%D0%B1%D0%BE%D0%B9%D0%BD%D0%BE-%D0%B4%D0%B5%D0%B6%D1%83%D1%80%D1%81%D1%82%D0%B2%D0%BE-%D0%B2-%D0%BA%D1%80%D0%B8%D0%BC-news719274.html", "text": "Втори руски дивизион, въоръжен със зенитни ракетни системи С-400 „Триумф“, започва днес бойно дежурство в Крим на фона на растящото напрежение на полуострова, съобщиха Ройтерс и руски агенции. Русия анексира Крим от Украйна през 2014 г., в резултат на което ЕС и САЩ наложиха икономически санкции на Москва, а в региона се установи напрегната безизходна ситуация. Новото подразделение ще бъде разположено в Севастопол и ще контролира въздушното пространство над границата с Украйна, отбелязва „Риа новости“. Първият дивизион, въоръжен с „Триумф“, беше разположен на полуострова през пролетта на 2017 г., близо до пристанищния град Феодосия. С-400 „Триумф“ е най-новата руска зенитно-ракетна система и е приета на въоръжение през 2007 г. Предназначена е за унищожаване на авиация, крилати и балистични ракети, може да се използва и срещу наземни обекти. Обсегът ѝ на действие е 400 км. По думите на командира от руските въздушни сили Виктор Севостянов, цитиран от Интерфакс, системата може да премине към режим на бойни действия за по-малко от пет минути.", "date": "2018.01.13", "title": "Втори руски дивизион със зенитно-ракетни системи С-400 започна бойно дежурство в Крим"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%82%D1%80%D0%B0%D0%BD%D1%81%D1%84%D0%B5%D1%80%D1%8A%D1%82-%D0%BD%D0%B0-%D0%B0%D0%BB%D0%B5%D0%BA%D1%81%D0%B8%D1%81-%D1%81%D0%B0%D0%BD%D1%87%D0%B5%D1%81-%D0%B2-%D1%81%D0%B8%D1%82%D0%B8-%D0%B5-%D0%BF%D1%80%D0%B5%D0%B4-%D0%BF%D1%80%D0%BE%D0%B2%D0%B0%D0%BB-%D1%87%D0%B8%D0%BB%D0%B8%D0%B9%D1%81%D0%BA%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D0%B2%D1%81%D0%B5--news719278.html", "text": "Манчестър Сити може да се откаже от Алексис Санчес, въпреки че допреди няколко дни се считаше, че чилиецът със сигурност ще продължи кариерата си на \"Етихад\". Причината за това е, че \"гражданите\" не са склонни да платят исканата от Арсенал сума, за да бъде реализиран трансферът още през зимата. Според английските медии лондончани искат 35 милиона паунда, като агентът на играча трябва да получи допълнително 5 милиона, което значи, че общата стойност на сделката може да набъбне до 40 млн. Преди два дни се появиха информации, че Манчестър Юнайтед изненадващо влиза в битката за Алексис с оферта на стойност 25 милиона паунда. \"Червените дяволи\" са склонни да платят и компромисна сума в размер на 30 милиона, докато от Манчестър Сити са решили, че няма да дадат повече от 20 милиона паунда, въпреки че през лятото предложиха 60 милиона за чилиеца. Това кара медиите на Острова да твърдят, че с днешна дата клубът от \"Олд Трафорд\" е по-близо до Санчес. Интересно изказване направи вчера Жозе Моуриньо по адрес на 29-годишния играч на Арсенал, заявявайки: \"Всичко, което мога да кажа във връзка с Алексис, е, че той е феноменален футболист. Не би трябвало да казвам повече от това, защото не е етично и коректно да говоря за играчи на други клубове\".", "date": "2018.01.13", "title": "Ключови преговори! Трансферът на Алексис Санчес в Сити е пред провал! Чилийската звезда все по-близо до Юнайтед"}
{"url": "http://pik.bg/6-%D0%B8%D0%B4%D0%B5%D0%B8-%D0%B7%D0%B0-%D1%80%D0%BE%D0%BC%D0%B0%D0%BD%D1%82%D0%B8%D1%87%D0%B5%D0%BD-%D1%83%D0%B8%D0%BA%D0%B5%D0%BD%D0%B4-%D1%81-%D0%BB%D1%8E%D0%B1%D0%B8%D0%BC%D0%B8%D1%8F-news719087.html", "text": "Времето, прекарано с любимия човек, е много ценно. В забързаното ежедневие понякога нямаме възможност да се любуваме на партньора си и да му покажем колко много го обичаме и колко държим на него. Почивните дни в края на седмицата са прекрасен момент да се отдадете на романтика. Ето няколко чудесни идеи за уикенда, с които няма да сбъркате и ще прекарате незабравими мигове: 1. Направете изненада Може да помислите за нещо, което отдавна искате да направите двамата. Например да отидете заедно на ресторант или на кино, съветва \"Ай Уомън\". Съберете няколко идеи и подберете най-добрата, за да бъде изненадата перфектна. Направете план и го следвайте. Можете да изненадате човека на сърцето си и с любимия му шоколад или напитка. Малките жестове говорят много! 2. Направете си романтично пътуване в друг град За два дни могат да се случат много неща. Насладете се на възможността си да пътувате заедно. Не е нужно вашето кратко любовно пътешествие да бъде скъпо, достатъчно ви е да бъдете един до друг сред природата. 3. Пригответе специална романтична вечеря Постарайте се и сгответе нещо ново и различно. Подгответе красива маса, свещи, вино, шампанско, сладък десерт. Покажете на любимия човек, че го обичате – можете да му поднесете и любовно послание, с което да го изненадате. 4. Устройте си културен уикенд Прекарайте двата почивни дни заедно и посетете концерт, музей или галерия. Защо не и трите? Вечерта пък можете да отидете на кино или на театър – завършекът на деня ще е повече от перфектен! 5. Прекарайте събота и неделя у дома под топлите завивки и планирайте бъдещето си Чудеса идея! Не бързайте за никъде и почивайте цял ден. Насладете се на топлината по между ви и планирайте почивките си за лятото или за идните месеци. Можете дори да потърсите и закупите самолетни билети. Желаем ви прекрасен любовен уикенд!", "date": "2018.01.13", "title": "6 идеи за романтичен уикенд с любимия"}
{"url": "http://pik.bg/%D0%B3%D1%80%D1%8A%D0%BC-%D0%B8-%D0%BC%D1%8A%D0%BB%D0%BD%D0%B8%D0%B8-%D0%B4%D0%B5%D1%8F%D0%BD-%D0%BD%D0%B5%D0%B4%D0%B5%D0%BB%D1%87%D0%B5%D0%B2-%D0%B8%D0%BA%D0%B5%D0%B1%D0%B0%D0%BD%D0%B0%D1%82%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%82%D1%8F-%D0%BD%D1%8F%D0%BC%D0%B0-%D1%87%D1%83%D0%B2%D1%81%D1%82%D0%B2%D0%BE-%D0%B7%D0%B0-%D1%85%D1%83%D0%BC-news719202.html", "text": "Деян Неделчев-Икебаната изпълни обещанието си и направи клип по най-новата си песен, посветена на лидера на БСП Корнелия Нинова „Минавам на червено“. Песента бе порвокирана от излязла фалшива новина, в която Неделчев бе объркан с Нинова в плакат на СДС. „Песента е една усмивка към политиците. Целта не е да обиждаме госпожа Нинова. Това си е провокация - разясни пред сутрешния блок на Нова телевизия авторът на песента Емил Дамянов. – Текстът е оригинален и целта е да накара хората да се усмихват. Намигане е към политическата система изобщо“. „Хората полудяха още след като за първи път представих песента преди няколко дни – коментира Деян Неделчев. – Иначе за госпожа Нинова мога да кажа, че няма нюанс. Липсва и явно чувството за хумор. Ако го имаше, щеше да изпълни обещанието си да се запознаем лично. Това обаче не стана и се получи вдървена ситуация. Във „Фейсбук“ написа, че иска да се срещне с рошавия си двойник. Къде е тогава?“ Деян Неделчев бе категоричен, че е аполитичен и изобщо не се интересува от политика. „В случая, с удоволствие прегърнах идеята на автора на песента Емил Дамянов, защото ми хареса“, разясни Неделчев.", "date": "2018.01.13", "title": "ГРЪМ И МЪЛНИИ! Деян Неделчев-Икебаната изригна срещу Корнелия Нинова: Тя няма чувство за хумор и се получи вдървена ситуация"}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%B8-%D1%81%D0%B0-300-000-%D0%BB%D0%B5%D0%B2%D0%B0-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B8%D1%80%D0%BE-%D0%BE%D1%82-%D1%80%D1%83%D1%81%D0%B5-news719287.html", "text": "300 000 лева са необходими за трансплантация на стволови клетки на 41-годишния Мирослав Колчев, страдащ от остра лимфобластна левкемия. Неговата майка – дългогодишният преподавател в Русе Снежана Бъчварова, се обърна с молба за помощ към своите приятели, бивши ученици и всички добри и състрадателни хора. „Никога не съм си представяла, че точно на мен ще се случи най-лошото – детето ми да се разболее от животозастрашаващата левкемия. Но се случи. И вместо да посрещна Коледа със сина си вкъщи, аз съм с него в болница. Лечението ще бъде продължително и тежко – няколко химиотерапии и трансплантиране на стволови клетки на гръбначния мозък. Но какво не би направила една майка, за да спаси живота на детето си! Затова ви моля, ако си спомняте за мен с добри чувства, дарете средства“, обръща се за помощ Снежана. Във Фейсбук е създадена група „Благотворителен базар за Миро“, където всеки може да продаде някаква вещ, като средствата постъпват по дарителска сметка. До момента са събрани 45 000 лева. На 19 януари от 17:30 часа в Английската гимназия „Гео Милев“ в Русе ще се състои благотворителен концерт в помощ на Миро. Ще бъде поставена урна, в която всеки ще може да пусне пари. Дарителската сметка е Райфайзенбанк ЕАД: BG12RZBB91551051998709 Мирослав Владимиров Колчев 300 000 лева са необходими за трансплантация на стволови клетки на 41-годишния Мирослав Колчев, страдащ от остра лимфобластна левкемия. Неговата майка – дългогодишният преподавател в Русе Снежана Бъчварова, се обърна с молба за помощ към своите приятели, бивши ученици и всички добри и състрадателни хора. „Никога не съм си представяла, че точно на мен ще се случи най-лошото – детето ми да се разболее от животозастрашаващата левкемия. Но се случи. И вместо да посрещна Коледа със сина си вкъщи, аз съм с него в болница. Лечението ще бъде продължително и тежко – няколко химиотерапии и трансплантиране на стволови клетки на гръбначния мозък. Но какво не би направила една майка, за да спаси живота на детето си! Затова ви моля, ако си спомняте за мен с добри чувства, дарете средства“, обръща се за помощ Снежана. Във Фейсбук е създадена група „Благотворителен базар за Миро“, където всеки може да продаде някаква вещ, като средствата постъпват по дарителска сметка. До момента са събрани 45 000 лева. На 19 януари от 17:30 часа в Английската гимназия „Гео Милев“ в Русе ще се състои благотворителен концерт в помощ на Миро. Ще бъде поставена урна, в която всеки ще може да пусне пари. Дарителската сметка е Райфайзенбанк ЕАД: BG12RZBB91551051998709 Мирослав Владимиров Колчев", "date": "2018.01.13", "title": "ЗОВ ЗА ПОМОЩ! Необходими са 300 000 лева за лечението на Миро от Русе"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D0%BE%D0%B1%D1%8F%D0%B2%D0%B8-%D0%B4%D0%B0%D0%BB%D0%B8-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news719339.html", "text": "Да, аз ще гласувам за Истанбулската конвенция, защото тя защитава права. Това заяви категорично депутатът от ГЕРБ Маноил Манев пред Канал 3. \"Нека да направим по-различен прочит за всичко, което се изговори за конвенцията. Имам чувството, че хората, които тя коментират, не са я чели, а са чели някакви написани опорни точки\", обясни той. \"Четох я и едно ще ви кажа: виждам в нея много различни неща от това, което чувам в медиите. Виждам в нея защита за млади момичета от България, принуждавани да носят забрадки. Виждам защита за хора, принуждавани да се женят на 12 години. Виждайки тези неща, виждам, че най-големият проблем с нея в България е, че голямата част от тези проблеми не са наши. В страните около нас има поколения мъже, които не са излизали от къщата си, защото ги заплашва кръвна мъст\", добави още Маноил Манев. За заканите на председателя на БСП Корнелия Нинова, че ще прати в НС Сметната палата да разследва как Бойко Борисов раздава 100 млн. лв. на полицаите без да е гласувано в бюджета, Маноил Манев каза: \"Госпожа Корнелия Нинова нищо не може да праща според законите на тази държава. И второ - какво да се занимавам с нея! Всички тези професионални групи, вкл. МВР и БАН, имаха належаща и болезнена нужда от тези пари. Полицаите в МВР имат нужда от сериозни промени в заплащенето. Не може да искаме в МВР да работят умни, способни хора, а този занаят да не е привлекален за тях. Ченге се става със занаят, а не със служене\". \"Ние сме твърдо за това да се увеличават всички възможни плащания на български граждани, когато това следва логиката на развитието на страната. За нас това е основна цел и политика, въпросът е това да е държавнически, а не когато си в опозиция да хвърляш в пространството милиарди и милиони, защото не се налага да ги осигуриш\", посочи той с пръст БСП. За готвения от социалистите вот на недоверие Маноил Манов каза: \"Внасянето на вот на недоверие на опозиционна партия е не само нейно право, но и задължение като опозиционна партия. Но когато внасяш вот и искаш да си сериозен политически играч, трябва да имаш мотиви и възможности да ги кажеш. Те казват много неща, думите са много интересни, но когато с хората, с които 2-3 месеца си преговарял (ДПС), не се обединявате, това е много странно. Иначе вотът ще го внесат, ще го гласуваме\", спокоен е депутатът от ГЕРБ.", "date": "2018.01.13", "title": "Депутат от ГЕРБ обяви дали ще подкрепи Истанбулската конвенция"}
{"url": "http://pik.bg/%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D1%81%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D0%BD%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BF%D0%BE%D1%81%D1%82%D1%8A%D0%BF%D0%B2%D0%B0%D1%82-%D0%B2-%D1%80%D0%B5%D0%B4%D0%B8%D1%86%D0%B8%D1%82%D0%B5-%D0%BD%D0%B0-%D0%BC%D0%B2%D1%80-news719275.html", "text": "Все повече жени постъпват на работа в МВР. Някои избират силовите отдели за борба с безредиците, а други са оперативни работници в икономическа полиция и отдел „Убийства”. Техният свят доскоро беше територия, запазена само за силния пол. „Била съм на случаи с домашно насилие, на самоубийства”, казва Нина Петкова от отдел „Икономическа полиция” в СДВР, предава Би Ти Ви. Не им е лесно, защото се искат и сила, и воля, и железни нерви. Не да понесеш непоносимото, а да живееш с него. „Трудно е, когато кажеш на близките и влезеш с изречението: Моите съболезнования. И никога не свикваш с това нещо. Преди много време попитах един мой бивш началник: Аз кога ще свикна когато влизам в стаята с тази реплика? А той каза: Ако свикнеш, ти вече не си ми нужна”, разказва друга служтелка на МВР. „Харесвам полицейската професия и обичам конете безумно”, каза Теодора Шяинкова от сектор „Масови мероприятия” в СДВР. Други са се озовали на подходящото място в подходящото време, както става по филмите. „Като клише ще прозвучи, че това е детска мечта. Това не е филм, филмът е доста различен”, категорична е Цветелина Кирилова от сектор „Масови мероприятия” в СДВР. „Има доста моменти и ситуации, в които една жена, достатъчно подготвена, мотивирана и оправна, може да свърши по-добре определен тип задачи”, отбеляза зам.-директорът на СДВР Антон Златанов. В системата казват, че да си полицай е трудно. Още по-трудно е обаче да си жена полицай.", "date": "2018.01.13", "title": "Увеличава се броят на жените, които постъпват в редиците на МВР"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B4%D0%BE%D0%BF%D0%B8%D0%BD%D0%B3-%D0%BF%D1%80%D0%BE%D0%B1%D0%B0%D1%82%D0%B0-%D0%BD%D0%B0-%D0%B1%D0%BB%D0%B0%D0%B3%D0%BE-%D0%B4%D0%B6%D0%B8%D0%B7%D1%8A%D1%81%D0%B0-%D1%81%D0%B5-%D0%BE%D0%BA%D0%B0%D0%B7%D0%B0-%D0%BE%D1%82%D1%80%D0%B8%D1%86%D0%B0%D1%82%D0%B5%D0%BB%D0%BD%D0%B0-news719290.html", "text": "Допинг пробата на бившия ни национал Благой Георгиев се оказа чиста, информираха медиите в Русия. 36-годишният доскорошен футболист на „Оренбург“ беше сред имената, попаднали в полезрението на ФИФА по съмнения, че са използвали непозволени стимуланти. Преди две седмици световната футболна централа изиска допинг проби от няколко футболисти, играещи в Русия. Проверени бяха единадесет състезатели, включително Благо. Всичките проби са чисти, съобщиха днес от Руския футболен съюз. В списъка, в който е Благо Джизъса, попадат още Роман Шишкин, Сергей Игнашевич, Владимир Габулов, Марио Фернандес, Сергей Чепчугов, Владимир Обухов, Кейсуке Хонда и Пьотър Немов, както и две женски националки на Сборная - Олеся Машина и Дария Мешчерякова. Припомняме, че преди Коледа договорът на Геогиев с „Оренбург“ беше разтрогнат и българинът в момента е без отбор.", "date": "2018.01.13", "title": "Официално! Допинг пробата на Благо Джизъса се оказа отрицателна"}
{"url": "http://pik.bg/%D0%B7%D0%B8%D0%BC%D0%B0%D1%82%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D1%81%D0%BD%D1%8F%D0%B3-%D0%B2%D0%B0%D0%BB%D0%B8-%D0%B2-%D0%BF%D0%BE%D1%87%D1%82%D0%B8-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-%D1%89%D0%B5-%D0%BD%D0%B0%D1%82%D1%80%D1%83%D0%BF%D0%B0-%D0%BC%D0%BD%D0%BE%D0%B3%D0%BE-news719345.html", "text": "Продължава да вали в почти цялата страна, като във все повече райони дъждът преминава в сняг, предава Би Ти Ви. В съботната вечер най-дебела снежна покривка е измерена в метеорологичната станция във Враца – около 6 см. Повече са снеговалежите в планинските райони и заради силния вятър предупреждението за опасност от преспи и навявания остава в сила. И през следващото денонощие ще остане ветровито. През нощта превалявания от сняг ще има главно в северозападните и планинските райони, а утре – слаб сняг ще превалява на места в Западна България и в крайните източни райони. Ще е ветровито и още по-студено, с минимални температури между минус 5° и 0° и максимални – между минус 3° и 2°. В планините ще също ветровито и предимно облачно. Ще превалява слаб сняг, на повече места в западната половина на страната. Още по-усложнена се очаква да бъде обстановката през нощта срещу понеделник и в понеделник, когато се очакват обилни снеговалежи, особено в Западна България, и образуване на по-съществена снежна покривка – около 10 – 15 см. По високопланинските проходи в Западна Стара планина ще има условия за виелици и навявания.", "date": "2018.01.13", "title": "ЗИМАТА СЕ ЗАВЪРНА! Сняг вали в почти цялата страна, в понеделник ще натрупа много"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%B2%D0%B8%D0%B6%D1%82%D0%B5-%D0%BC%D0%B5%D1%80%D1%86%D0%B5%D0%B4%D0%B5%D1%81%D0%B0-%D0%B8%D0%B7%D0%BB%D0%B5%D1%82%D1%8F%D0%BB-%D0%B2-%D0%BF%D1%80%D0%BE%D0%BF%D0%B0%D1%81%D1%82-%D0%BA%D0%BE%D0%B9%D1%82%D0%BE-%D0%B5%D0%B4%D0%B2%D0%B0-%D0%BD%D0%B5-%D1%81%D1%82%D0%B0%D0%BD%D0%B0-%D0%BA%D0%BE%D0%B2%D1%87%D0%B5%D0%B3-%D0%B7%D0%B0-%D0%B4%D0%B2%D0%B0%D0%BC%D0%B0-%D1%83%D1%87%D0%B5%D0%BD%D0%B8%D1%86%D0%B8-%D1%81%D0%BD%D0%B8-news719090.html", "text": "Публикуваха първи снимки от каскадата на младежите, които излетяха от пътното платно и паднаха в дере снощи на пътя за село Делвино, Благоевград. Те извадили истински късмет, като се разминали без особено тежки наранявания. Инцидентът е станал около 18,14 ч. По данни на МВР мерцедесът с благоевградска регистрация се е движил с превишена скорост. Пътната настилка била мокра, а завоят, от който е излетяла колата, остър и опасен. Там през 2014 г. \"излита\" кола и на място загива дете на 4 години, съобщава \"Новини.бг\". Все още на мястото не е изградена обезопасяваща мантинела. Водачът на катастрофиралия мерцедес е на 18 години от Сандански, а спътникът му е от Благоевград - също на 18 години. И двамата младежи са пострадали. Шофьорът е с хематом на тила на главата. Другото момче е с разкъсно-контузна рана на лицето. Няма данни да са били пияни. На мястото се вижда, че колата не е успяла да вземе завоя, излетяла и започнала да се преобръща по стръмното дере. По целия склон има изпочупени стъкла, откъртено е и огледалото за обратно виждане, също едно от страничните огледала. Колата пада сред храсти в най-ниската част на дерето, лявата част е изцяло смачкана. Пръв на пострадалите помощ оказва друг млад водач, движил се зад мерцедеса. Той слиза в дерето и успява да измъкне момчетата от колата. На място пристигат и две пожарни, полиция и следователи.", "date": "2018.01.13", "title": "НА КОСЪМ! Вижте мерцедеса, излетял в пропаст, който едва не стана ковчег за двама ученици (СНИМКИ)"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B5%D0%B2%D0%B0-%D0%BC%D0%B0%D0%B9%D0%B4%D0%B5%D0%BB-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%BE%D1%82-%D0%B4%D0%BD%D0%B5%D1%81-%D1%81-%D0%BE%D0%BD%D0%BB%D0%B0%D0%B9%D0%BD-%D0%BF%D0%BB%D0%B0%D1%89%D0%B0%D0%BD%D0%B8%D1%8F%D1%82%D0%B0-news719296.html", "text": "„От днес, 13 януари 2018 г., влиза в сила европейската директива за платежните услуги, която прави онлайн плащанията по-евтини, лесни и сигурни. Отпадат всички такси за плащане с дебитни и кредитни карти, въвеждат се строги изисквания за сигурност на данните на платците, както и ясни механизми, по които всеки потребител може да подаде оплакване за нередност с онлайн плащане“, заяви българският евродепутат от ГЕРБ/ЕНП Ева Майдел, която работи по директивата в комисията по парични и икономически въпроси на Европейския парламент. „Директивата е нагледен пример за по-голямата полза в някои случаи да има законодателство на европейско ниво, отколкото на национално. Всеки, който е запазвал онлайн хотел или кола под наем е изпадал в ситуация, в която накрая плаща повече, от колкото е показано на уебсайта. Това вече няма да се случва и потребителите ще виждат крайната цена преди да платят. Освен това, всеки ще може да изисква обратно средства, които са напуснали сметката му с директен дебит, например за битови сметки или фиксирани месечни плащания като наеми и т.н. в рамките на 8 седмици и търговците ще са длъжни да ги върнат безусловно.“ допълни Майдел. Други аспекти, които третира директивата за платежните услуги, са даването на правна сигурност и рамка за всички иновативни компании, използващи финансови технологии (Финтех), които вече могат да се конкурират с банките на равни начала.", "date": "2018.01.13", "title": "Евродепутатът Ева Майдел разкри какво се случва от днес с онлайн плащанията"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%B8%D1%82%D1%80%D0%BE%D0%B5%D0%BD-%D1%83%D0%B1%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news719349.html", "text": "Жена загина при инцидент край Пловдив. Катастрофата е станала в началото на село Tруд тази вечер. Ситроен със смолянска регистрация блъснал 70-годишна жена, която пресичала пътя в тъмен участък без там да има пешеходна пътека. Автомобилът бил шофиран от 47-годишен лекар, който веднага слязъл да помогне на ударената, но въпреки че положил всички усилия, не успял да я спаси, съобщи Трафикнюз.бг. Пенсионерката най-вероятно е отивала на гости при синовете си, които държат автосервиз в района. Шофьорът е тестван за алкохол, но резултатът е отрицателен. По първоначална информация той не е карал и с висока скорост.", "date": "2018.01.13", "title": "Трагедия! Ситроен уби пенсионерка край Пловдив"}
{"url": "http://pik.bg/%D1%81%D0%B5%D0%BA%D1%81-%D0%BA%D0%B2%D0%B0%D1%80%D1%82%D0%B8%D1%80%D0%B0-%D0%B5%D1%82%D0%BE-%D1%8F-%D1%82%D0%B0%D0%B9%D0%BD%D0%B0%D1%82%D0%B0-%D0%B1%D1%8A%D1%80%D0%BB%D0%BE%D0%B3%D0%B0-%D0%BD%D0%B0-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D0%BC%D1%83-%D1%81%D0%BD%D0%B8%D0%BC%D0%BA%D0%B8-news719050.html", "text": "Веселин Маринов е взел тайна любовна квартира, в която да консумира на спокойствие връзката си с новата си жена Веселина Пеева. Тя се намира в столичния квартал \"Кръстова вада\" на ул. \"Слав Караславов\" №1. Теренът на третия етаж в нова кооперация с гледка към Витоша, разкрива \"Хотарена\". Съседи на двойката издават, че поне веднъж в седмицата Весо и Веска пускали плътно всички щори, а какво се случва зад тях не е трудно да бъде отгатнато. Любопитно е, че Пеева е направила по криминален начин опит да смени адреса на децата си, които живеят във Варна с баща им, като ги е записала на софийски адрес в същия блок в кв. \"Кръстова вада\". Това е станало по абсолютно незаконен начин. Особено недоумение буди фактът, че на същия адрес Веселина няма никаква собственост, показа проверка на сайта в Агенцията по вписванията. На посочената улица и номер има обаче регистрирани фирми, които се занимават с източване на ДДС. Това се е случило, след като бившият мъж на Пеева е спечелил по категоричен начин родителските права над децата им. Съдът отсече, че Веселина не е в състояние да полага ежедневни майчински грижи над наследниците й, нито да им осигури възпитание и обучение. Според източници на \"Хотарена\" от \"Пайнер\", трубадурът е взел апартамента в \"Кръстова вада\" по полукриминална схема чрез негови авери, занимаващи се с ДДС-афери.", "date": "2018.01.13", "title": "СЕКС КВАРТИРА! Ето я тайната бърлога на Веско Маринов и любовницата му! (СНИМКИ)"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D1%81%D1%80%D0%B5%D1%89%D1%83-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8%D1%82%D0%B5-%D0%B2-%D0%B0%D0%B2%D1%81%D1%82%D1%80%D0%B8%D1%8F-news719326.html", "text": "Най-малко 20 000 души протестираха днес във Виена срещу управляващата коалиция между десницата и крайната десница на власт от близо месец в Австрия, предаде Франс прес, като се позова на полицията. Протестиращите организираха шествие в центъра на австрийската столица под наслов \"Комитет по посрещането на Новата година\". От центъра те се отправиха към квартала на министерствата. Данните на организаторите за броя на участниците в протеста се различават от тези на полицията и варират от 25 000 до 50 000. Демонстрацията бе организирана по призива на леви организации и антирасистки движения. Това е първи подобен голям протест срещу новата управляваща коалиция на младия консервативен канцлер Себастиан Курц. В нея влиза и крайната десница на Хайнц-Кристиан Щрахе. В протеста днес участваха хора от най-различни възрасти. Демонстранти носеха плакати, в които се припомняше анексията на Австрия от Нацистка Германия през март 1938 г. \"Моля ви, нека това да не се повтаря отново\", пишеше на един от плакатите. Участничка в протеста каза, че иска да изрази недоволство срещу правителство, което разделя обществото, орязва правата на жените, обезценява солидарността и демонизира малцинствата. Други протестиращи се обявиха срещу социалната програма и антиимигратските позиции на новия кабинет. Протестиращ изрази недоволство, че новото правителство насърчава семеен модел, при който жените са окуражавани да си стоят у дома. За втори път Австрия има управляваща коалиция между консерваторите и крайната десница. Първата подобна коалиция бе в началото на 21 век и тогава това предизвика международно неодобрение и европейски санкции, отбелязва Франс прес. Много протести бяха организирани тогава в Австрия, като най-големите събраха до 250 000 души. На изборите миналия октомври консерваторите и крайната десница получиха общо близо 60 процента от гласовете след 10 години на управляващата центристка коалиция между десницата и социалдемократите.", "date": "2018.01.13", "title": "Хиляди протестираха срещу управляващите в Австрия"}
{"url": "http://pik.bg/%D0%BC%D0%B8%D0%BB%D0%BE%D1%88-%D0%B7%D0%B5%D0%BC%D0%B0%D0%BD-%D0%B2%D0%BE%D0%B4%D0%B8-%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%BE-%D0%BD%D0%B0-%D0%BF%D1%8A%D1%80%D0%B2%D0%B8%D1%8F-%D1%82%D1%83%D1%80-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%87%D0%B5%D1%85%D0%B8%D1%8F-news719293.html", "text": "Чешкият президент Милош Земан води на първия тур от президентските избори с около 42 процента от гласовете. Това показват първи резултати от преброяването на подадените бюлетини от малко над 50 на сто от изборните секции, съобщиха световните агенции. Втори е Иржи Драхош, прозападен учен, с 25 процента, значително пред останалите седем претенденти за президентския пост. Ако победителят в първия тур не вземе над 50 процента от вота, двамата кандидати с най-много гласове ще премерят сили на балотаж, който също като първия тур ще продължи два дни и е насрочен за 26-27 януари. Основни теми в предизборната кампания на Земан бяха противопоставяне на миграцията и критики срещу Европейския съюз. Мнозина го смятат за проруски. Шестдесет и осем годишният Драхош е нов в политиката. Той казва, че иска да намали поляризацията в чешкото общество. Чехите едва за втори път избират пряко своя държавен глава. Преди това президентът - до голяма степен церемониален пост - беше избиран от парламента.", "date": "2018.01.13", "title": "Милош Земан води убедително на първия тур на президентските избори в Чехия"}
{"url": "http://pik.bg/59-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%87%D0%B0%D0%BD%D0%B8%D0%BD-%D0%BE%D1%82%D0%BA%D1%80%D0%B8%D1%82-%D0%B2-%D0%B1%D0%B5%D0%B7%D1%81%D1%8A%D0%B7%D0%BD%D0%B0%D0%BD%D0%B8%D0%B5-%D0%BF%D1%80%D0%B5%D0%B4-%D1%85%D0%BB%D0%B5%D0%B1%D0%B0%D1%80%D0%BD%D0%B8%D1%86%D0%B0-news719242.html", "text": "59-годишен мъж от Благоевград е открит в безсъзнание, паднал на улицата пред хлебарница, съобщава Струма.бг. Според информацията, инцидентът е станал в ранните часове на 12 януари (петък). Сигналът на тел. 112 е подаден от случайно преминаващи хора в района на Дом майка и дете. На място на мъжа, който бил изпаднал в кома, е оказана спешна помощ и с линейка е транспортиран до болницата. Настанен е в неврологично отделение. Причините за изпадането му в критично състояние се изясняват, като е възможно да е направил инсулт. Разбра се само, че фамилията му е Балев. 56-годишен мъж пък е в тежко състояние с гръдна травма в спешното отделение, той е открит от синовете си паднал в Зелен дол. Веднага е транспортиран до болницата, предполага се, че при падането е получил травма на ребрата.", "date": "2018.01.13", "title": "59-годишен благоевградчанин открит в безсъзнание пред хлебарница"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D0%BE%D0%B3%D0%B0-%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D0%BC%D0%B0%D1%87-%D0%BD%D0%B0-%D0%B3%D1%80%D0%B8%D0%B3%D0%BE%D1%80-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-news719270.html", "text": "Григор Димитров ще изиграе първия си мач на Откритото първенство на Австралия за тази година в ранните часове на понеделник. Той започва участието с в Мелбърн на централния корт “Род Лейвър Арина”. Неговият мач е трети в програмата за деня на този корт, като преди него има два мача при жените, а първият започва в 2 часа българско време. Димитров ще излезе около 6 часа сутринта. Съперникът на Григор в първия му мач все още не е ясен. Световният номер 3 започва срещу квалификант. Поради дъждовете в Мелбърн през последните два дни квалификациите ще приключат тази нощ и тогава ще се разбере кое ще е първото препятствие на Димитров. Преди българина на “Род Лейвър Арина” ще излязат шампионката от “Ролан Гарос” Йелена Остапенко срещу Франческа Скиавоне, а след тях Винъс Уилямс и Белинда Бенчич. Във вечерната сесия пък Рафаел Надал ще изиграе първия си мач.", "date": "2018.01.13", "title": "Важно! Ето кога е първият мач на Григор в Мелбърн"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D0%BF%D0%B0%D0%B4%D0%BD%D0%B0-%D1%83%D1%87%D0%B5%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%B0%D0%BA%D0%B2%D0%BE-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0-%D0%B2-%D1%81%D0%BA%D1%80%D0%B8%D1%82%D0%B0%D1%82%D0%B0-%D0%BA%D0%B0%D0%BC%D0%B5%D1%80%D0%B0-%D0%B2-%D1%85%D0%B5%D0%BE%D0%BF%D1%81%D0%BE%D0%B2%D0%B0%D1%82%D0%B0-%D0%BF%D0%B8%D1%80%D0%B0%D0%BC%D0%B8%D0%B4%D0%B0-news719272.html", "text": "Учени от Миланския политехнически университет в Италия предполагат, че кухината, открита миналата година във вътрешността на Хеопсовата пирамида, е тронна зала, съобщи Лента. Във въпросната скрита камера може да има създаден от метеоритно желязо трон, който се е използвал в погребалния ритуал и според вярванията е трябвало да помогне на фараона да се отправи към задгробния живот. В края на миналата година археолози от Франция и Япония откриха 30-метрова кухина в Хеопсовата пирамида с помощта на мюонна радиография в рамките на проекта \"Скан пирамидс\". Методът на сканиране е базиран върху регистриране на минаващите през пирамидата потоци мюони - частици, които възникват при сблъсъци на космически лъчи със земната атмосфера и достигат повърхността на нашата планета. Установено бе, че скритата камера се намира над Голямата галерия - коридори, които водят към гробницата на фараона. Това показва, че помещението вероятно е играло важна роля в погребалния ритуал. По думите на учените, то не е имало функция, свързана с намаляване на натиска върху Голямата галерия, тъй като при строежа сводовете й са били достатъчно укрепени. В древни текстове, посветени на погребалния ритуал, се споменава, че след смъртта си фараонът трябва да седне на железен трон и с него да мине през \"небесните двери\". Учените са на мнение, че тронът може да е бил създаден от метеоритно желязо. То било широко използвано от древните египтяни за производство на предмети, предназначени специално за владетели. Хеопсовата пирамида е построена преди повече от 4500 години и е единственото от Седемте чудеса на света, съхранено до наши дни.", "date": "2018.01.13", "title": "Мистерията падна! Учени разкриха какво може да има в скритата камера в Хеопсовата пирамида"}
{"url": "http://pik.bg/%D1%82%D0%B5%D0%B6%D0%BA%D0%BE-%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F-%D0%B2%D0%B0%D1%80%D0%BD%D0%B0-%D0%B1%D1%83%D1%81-%D0%B8-%D0%BB%D0%B5%D0%BA-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-%D1%87%D0%B5%D0%BB%D0%BD%D0%BE-news719325.html", "text": "Бус и лек автомобил са се ударили челно на първокласния път София-Варна, малко след изхода от Търговище в посока Омуртаг, в местността „Момина чешма“. Това съобщиха “ от ОДМВР-Търговище. Сигналът за инцидента е подаден в 17.40 часа. По предварителна информация в болница за преглед са транспортирани пътувалите в двата автомобила. По първоначални данни те са контактни и без опасност за живота. Движението в участъка се осъществява в едната лента и се регулира от „Пътна полиция“.", "date": "2018.01.13", "title": "Тежко меле на пътя София-Варна! Бус и лек автомобил се удариха челно"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%B2-%D0%B1%D0%B5%D1%80%D0%BB%D0%B8%D0%BD-%D0%BE%D1%82%D1%86%D0%B5%D0%BF%D0%B8%D1%85%D0%B0-%D0%BF%D0%BB%D0%BE%D1%89%D0%B0%D0%B4-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D0%BE%D0%B7%D1%80%D0%B8%D1%82%D0%B5%D0%BB%D0%BD%D0%BE-%D0%BA%D1%83%D1%84%D0%B0%D1%80%D1%87%D0%B5-%D0%B2%D0%B8%D0%B4%D0%B5%D0%BE-news719320.html", "text": "Полицията в Берлин отцепи района около площад \"Potsdamer Platz\" заради подозрително куфарче, оставено под часовниковата кула, до входа на гарата. На място е изпратен екип за обезвреждане на взривни устройства. ОЧАКВАЙТЕ ПОДРОБНОСТИ!", "date": "2018.01.13", "title": "Паника в Берлин! Отцепиха площад заради подозрително куфарче (ВИДЕО)"}
{"url": "http://pik.bg/%D1%82%D0%B5%D0%B7%D0%B8-6-%D0%B8%D0%BC%D0%B5%D0%BD%D0%B0-%D0%BD%D0%BE%D1%81%D1%8F%D1%82-%D1%89%D0%B0%D1%81%D1%82%D0%B8%D0%B5-%D0%B8-%D1%83%D1%81%D0%BF%D0%B5%D1%85-news719148.html", "text": "Ако вярвате, че името може да повлияе на съдбата на човек, можете да изберете за своето дете някое от този списък на щастливите имена. Те означават \"щастие\" и \"успех\". Зита Според една от версиите за етимологията на името Зита в унгарския език то е съкратено от Фелисита (Felicitas се превежда от латински като „щастие“). Отначало е било просто кратка форма, а впоследствие става самостоятелно. Среща се и в Индия, за което знаем от филма за разделените в детството сестри близначки Зита и Гита, има го и в Уелс - родината на световноизвестната актриса Катрин-Зита Джоунс. В Европа се среща по-често пълната форма: Фелисидад в Испания, Феличита в Италия, Фелисити във Великобритания. Феликс Това е мъжкият вариант на Фелисита и също означава „щастлив“. Felix е било прозвището на римския диктатор Сула. Католиците почитат св. Феликс Нолански като покровител на животните и му се молят за излекуване на очни болести и за защита от клевети. Фируза Това женско име има персийски корени и е популярно в мюсюлманския свят. Буквално означава \"тюркоаз\" - \"Камъкът на щастието\" според легендите, в които тюркоазът носи късмет в любовта. На арабски \"firuzadzh\" - \"камъка, който носи победа и успех в бизнеса\", така че името Фируза също означава щастлива и успешна. Тихо, Тихон Това име няма нищо общо с тишината, както може би си мислите. То е образувано от името на древногръцката богиня на успеха Тюхе и се превежда като „съдба“, „успех“, „наслука“. То идва от Византия и често може да се срещне в Скандинавските страни като Тико, Тики и Тихо, например известният датски астроном Тихо Браге е наречен именно на успеха. Той първи в Европа е започнал да провежда точни астрономически наблюдения, бил е още астролог и алхимик от епохата на Възраждането. Така и звучното българско име Тихомир означава успешен мир. Лайма Това име не е разпространено у нас, но е много популярно сред прибалтийските народи, тъй като така наричат там богинята на щастието и съдбата, която покровителства влюбените, съобщава \"Новите родители\". Певицата Лайма Вайкуле е наречена на богинята. Макар Може би мислите, че и това име е с руски произход, но то идва от древногръцкото „макариос“, което означава „благословен“, „благоденстващ“ и „щастлив“. Макариос е и едно от определенията на Зевс, а Макария се нарича голямата дъщеря на Херакъл и Деянира. Освен в Гърция името е разпространено и в Испания (Макарио) и във Франция (Макари).", "date": "2018.01.13", "title": "Тези 6 имена носят щастие и успех"}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D1%83%D1%87%D0%B5%D0%BD%D0%B8%D1%82%D0%B5-%D0%BE%D1%82%D0%BA%D1%80%D0%B8%D1%85%D0%B0-18-%D0%BD%D0%BE%D0%B2%D0%B8-%D0%B2%D0%B8%D0%B4%D0%B0-%D0%BF%D0%B5%D0%BB%D0%B8%D0%BA%D0%B0%D0%BD%D0%BE%D0%B2%D0%B8-%D0%BF%D0%B0%D1%8F%D1%86%D0%B8-news719273.html", "text": "Учени са открили 18 нови вида пеликанови паяци - паякообразни, които изглеждат също толкова абсурдно, колкото звучи и името им, предаде агенция ЮПИ. Животните са открити в джунглите на Мадагаскар от изследователи от природонаучен музей Смитсониън. Експертите Хана Ууд и Николай Шарф са използвали екземпляри, събрани по време на собствени теренни разработки, както и паяци, открити при проучване за калифорнийската Академия на науките в САЩ, съобщава БТА. Повечето паяци ядат каквото се оплете в мрежите им. Вследствие на това много от тях изяждат свои себеподобни. Пеликановите паяци се хранят само с други паяци и анатомията им е специално устроена за това. Те използват дългите си, извити като на пеликан вратове, и зъбите си, за да пронизват жертвите си. Дългият врат позволява на паяка да държи жертвата на разстояние от останалата част от тялото си, за да избегне евентуални насрещни атаки. Специалистите мислят, че тези паяци обитават Мадагаскар от времето на Пангея преди 180 милиона години. Към настоящия момент островната държава е местообитание на 26 различни вида пеликанови паяци, 18 от които са описани през седмицата в сп. \"ЗууКийс\".", "date": "2018.01.13", "title": "Находка! Учените откриха 18 нови вида пеликанови паяци"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B0%D0%BC%D0%BE%D1%83%D0%B1%D0%B8%D0%B5%D1%86-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%B2-%D0%BA%D0%BE%D1%80%D1%82%D0%B5%D0%B6%D0%B0-%D0%BD%D0%B0-%D0%B8%D1%80%D0%B0%D0%BA%D1%81%D0%BA%D0%BE-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BB%D0%B8%D1%86%D0%B5-news719334.html", "text": "Самоубиец се взриви край кортежа на иракско официално лице, съобщава TАСС, като се позовава на съобщение от местни медии, цитиращи изказване на Рияд ал Адад, председателят на съвета на иракската провинция Багдад. Според разпространеното от медиите съобщение, Аден е разкрил, че „самоубиецът се взриви на площад „Аден“, точно преди моя кортеж“. Един от телохранителите на председателя е загинал, други трима са ранени. Съгласно данните на телевизия Al Baghdadia News, общо осем души са загинали, като сред тях има и цивилни. Други осем са ранени. Атентаторът се е придвижвал на мотор, достигнал е до автомобила, в който се е намирал Адад, след което се е взривил.", "date": "2018.01.13", "title": "ИЗВЪНРЕДНО! Самоубиец се взриви в кортежа на иракско официално лице"}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%B5-%D1%82%D0%BE%D0%BC-%D0%BA%D1%80%D1%83%D0%B7-%D1%80%D0%B0%D0%B7%D0%B8%D0%B3%D1%80%D0%B0-%D0%B8%D1%81%D1%82%D0%B8%D0%BD%D1%81%D0%BA%D0%B8-%D0%B5%D0%BA%D1%88%D1%8A%D0%BD-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-news719308.html", "text": "Холивудският актьор Том Круз блокира част от Централен Лондон, спринтирайки над река Темза за снимките на най-новия филм от поредицата \"Мисията невъзможна\", предаде Асошиейтед прес. Видимо в добра форма, 55-годишният актьор известен и с това, че сам изпълнява каскадите си, храбро е понесъл мразовития януарски вятър, докато ниско над него е кръжал снимачен екип с хеликоптер, съобщава БТА. Зрелищното изпълнение на Круз е заснето върху железопътния мост Блекфрайърс. Докато актьорът е снимал ускоряващата пулса сцена, движението на превозни средства и лодки в района е бил преустановено. Влаковете обаче са продължили да се движат, пълни с пътници, които не са имали ни най-малка представа, че на метри над тях се вихри една от най-големите екшън звезди в света. Преди няколко години Том Круз отново блокира части от Лондон за снимките на филма \"На ръба на утрешния ден\".", "date": "2018.01.13", "title": "Зрелище! Том Круз разигра истински екшън в центъра на Лондон"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D0%BE%D0%B8%D1%81%D0%BA%D0%B0-%D1%85%D1%80%D1%83%D0%BF%D0%BA%D0%B0%D0%B2%D0%B0%D1%82%D0%B0-%D0%B1%D0%B0%D0%B3%D0%B5%D1%82%D0%B0-%D0%B4%D0%B0-%D0%B2%D0%BB%D0%B5%D0%B7%D0%B5-%D0%B2-%D1%81%D0%BF%D0%B8%D1%81%D1%8A%D0%BA%D0%B0-%D0%BD%D0%B0-%D1%8E%D0%BD%D0%B5%D1%81%D0%BA%D0%BE-news719256.html", "text": "глава. При кандидатстването за списъка на ЮНЕСКО Италия описа неаполитанската пица като кулинарно умение, предавано от поколение на поколение. Подчертано бе майсторството и културното значение на пицаря. По думите на Макрон след успеха на италианците, френските пекари се питат защо и тяхната багета не бъде призната. И са прави, отбеляза президентът. Скромната багета със златистата си хрупкава коричка е предмет на завист по целия свят, заяви френският президент Еманюел Макрон, призовавайки тестеното изделие да бъде включено в списъка на ЮНЕСКО за нематериалното културно наследство, предаде ДПА. През декември неаполитанската пица беше добавена в списъка на ЮНЕСКО за нематериално културно наследство. Трябва да запазим съвършенството на багетата и умението да я приготвяме и затова тя трябва да бъде включена в списъка на световното културно наследство, каза вчера Макрон, цитиран от радио \"Европа 1\". Багетата е част от ежедневието във Франция и има специална история, допълни държавният", "date": "2018.01.13", "title": "Макрон поиска хрупкавата багета да влезе в списъка на ЮНЕСКО"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81-%D0%BD%D0%BE%D0%B2-%D0%B3%D0%BE%D0%BB%D1%8F%D0%BC-%D1%83%D1%81%D0%BF%D0%B5%D1%85-%D0%B2-%D1%85%D1%83%D0%B4%D0%BE%D0%B6%D0%B5%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D1%81%D1%82%D0%B8%D0%BA%D0%B0-news719305.html", "text": "Българският национален отбор за девойки се представи много силно на международния турнир по художествена гимнастика \"Asker Cup 2018\" в Норвегия. С много стабилна игра и на четирите уреда Елизабет Йовчева събра сбор от 57. 250точки, с което заслужи шампионската титла в многобоя.а Второто място спечели Анна Келман със сбор от 56.450 точки. Бронзовото отличие стана притежание на представителката на Италия Тализа Торети, която събра сбор от 56.200. За България играха пет гимнастички: Елизабет Йовчева, Анна Келман, Татяна Воложанина, Вероника Любчова и Вая Драганова. Татяна Воложанина завърши седма, осма е Вероника Любчова и девета - Вая Драганова. Воложанина показа изключително сложни и стойностни композиции, но допусна груби грешки на обръч. Вероника Любчова също показа интересни неща, но допусна грешки, както и Вая Драганова.а По регламент на състезанието ще има отборно класиране, което ще включва общо отборите на една държава както при жените, така и при девойките. По-късно е надпреварата при жените, където България ще бъде представена от Галатея Герова и Марина Иванова.", "date": "2018.01.13", "title": "България с нов голям успех в художествената гимнастика"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D1%86%D0%B2%D0%B5%D1%82%D0%BB%D0%B8%D0%BD-%D0%B9%D0%BE%D0%B2%D1%87%D0%B5%D0%B2-%D0%BF%D0%BE%D1%81%D0%BE%D1%87%D0%B8-%D0%BE%D1%82%D0%BA%D1%8A%D0%B4%D0%B5-%D0%B8%D0%B4%D0%B2%D0%B0%D1%82-%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B1%D0%B8%D0%B2%D1%88%D0%B8%D1%8F%D1%82-%D0%B2%D1%8A%D1%82%D1%80%D0%B5%D1%88%D0%B5%D0%BD-news719333.html", "text": "Рисковете от Западните Балкани сякаш изглеждат по-малко, трябва да се концентрираме към случващото се в Турция и Близкия изток. Това предупреждение отправи пред Канал 3 бившият шеф на ДАНС и бивш вътрешен министър Цветлин Йовчев. \"Рисковете от Турция: агресивна, хазартна, непоследователна политика на Ердоган, който оформя едно авторитарно управление в Турция. И се забелязва склонност вътрешните проблеми да се решават чрез външно-политически ходове. А това вече крие опасности\", посочи Цветлин Йовчев. Той отчете като правилна политиката на българското правителство за поддържане на добри отношения с югоизточната ни съседка. \"Това е правилна позиция на българското правителство - да израждаме добри отношения. Но това не значи, че не трябва да следим какво става в Турция. Там вече се отвори пропаст между управляващи и опозиция - при толкова репресирани единственият начин на правителството да се закрепи е да засили репресиите. Втората линия е кюрдският проблем - видяхме колко остро реагира Турция на референдума за кюрдска държава в Ирак. И на фона на това - хазартна, непостоянна политика, като Ердоган е склонен да притиска до лимита противника си, както беше с Русия, бяха на крачка от война\", припомни Цветлин Йовчев. В тази сложна обстановка България не може да играе сама на световната сцена, но за жалост партньорът й - ЕС, няма достатъчно външно-политическа тежест, констатира бившият вътрешен министър. \"ЕС продължава да е политическо джудже, няма приоритети във външно-политически аспект. Ние нямаме ясна оценка какво се случва около нас, и реагираме бавно. А ние трябва да бъдем много внимателни, когато формираме очаквания. Трябва да изходим от положението на България в момента и това какъв външно-политически ресурс имаме. Посоката на министър-председателя считам за правилна, но не трябва да формираме очаквания. България може да подпомогне, да облекчи, да повлияе положително на процеси, но в никакъв случая не може да е фактор да реши проблемите и процесите, които ще се разиграят на Балканите\", посочи той. Според Цветлин Йовчев на Балканите етническите проблеми не са решени. \"Ситуацията продължава да е сложна, прехвърчаха наскоро искри на етническа основа. Вучич заяви, че сръбският етнос е единственият, който не може да живее в рамките на една държава. Скърцат процесите в Косово и в Босна и Херцеговина, не са утихнали проблемите в Македония с албанското малцинство.Така че тези процеси трябва да бъдат следени много внимателно\", предупреди Цветлин Йовчев. Той не смята, че Русия е в състояние да влияе толкова силно във вътрешните ни работи чрез енергетиката и чрез партии като БСП и \"Атака\", каквито тези се появиха наскоро. \"Първо е очевидно, че има информационна война между ЕС и САЩ, тя се води в Европа. Едни такива твърдения може би са валидни в края на 90-е години, а не сега. А защо в момента се изгражда такава представа в американското общество, за да формулира определени политики, това не знаем. Но Русия няма вече такива възможности да влияе върху политическия живот в България. Което не значи, че трябва да подценяваме руската заплаха. Това е факт, това е реалност - руската заплаха. Чудя се защо подвиха опашки хората, които сложиха този термин на масата. България като държава на това място може да гарантира сигурността си само в рамките на колективна сигурност. Иначе не можем да играем с мечката без да имаме зъби\", подчерта Цветлин Йовчев.", "date": "2018.01.13", "title": "ЕКСПЕРТНО МНЕНИЕ! Цветлин Йовчев посочи откъде идват заплахите за България! Бившият вътрешен министър похвали Борисов"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D1%8A%D0%B6%D1%8A%D1%82-%D0%BD%D0%B0-%D0%B3%D0%B0%D0%BB%D0%B0-%D1%81%D0%B8-%D1%85%D0%B2%D0%B0%D0%BD%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-news715604.html", "text": "Първият съпруг на Гала е успял да я прежали и отскоро бил лудо влюбен в блондинка на неговата възраст. Бизнесменът Косьо Будев, който е баща на единствената дъщеря на тв звездата, вече живеел на семейни начала с новата си изгора. Двамата обитавали луксозното му столично имение, което откривало гледка към полите на Витоша. Къщата разполагала с открит плувен басейн с почти олимпийски размери, кът за барбекю и просторна градина, на които се любувала новата стопанка на дома и сърцето на Будев. Самата Гала тайно се пукала по шевовете от яд, че бившият ѝ мъж, когато тя зарязала точно в момента, в който бизнесът му зациклил и той започнал главоломно да губи пари, си стъпил на краката и вдигнал във висините стандарта си на живот. В същото време тя била принудена да изплаща огромен жилищен кредит, защото настоящият ѝ мъж Стефан не вадел кой знае какви пари от бизнеса си за производство на мед и участието си като ководещ в нейното предаване. Пътят ѝ към Косьо обаче бил затворен, а обиденият бизнесмен дори не ѝ говорил с години. Продумали си единствено заради абитуриентския бал на щерка им Мари, за да не ѝ развалят празника. В началото на 90-те Константин Будев бил щастливо женен за журналистка, но в момента, в който пътищата им с Гала се пресекли, драмите за него започнали. Не я спрял фактът, че той вече имал дете от друга жена. Гала доказала, че минава през трупове, за да постигне намеренията си, и само с един замах първо го развела, а после му родила дъщеричка – Мари. В момента, в който клетият бизнесмен фалирал, станал безинтересен за телевизионерката и тя дори го обвини в психически тормоз. „Той успяваше да ми вмени чувство за вина, прекрасно го правеше и доскоро. Че му причинявам това, че ще нараня много хора, че детето не може да понесе раздялата ни“, ожали се тогава Гала. За да изчисти името си, бившият ѝ мъж разкри, че тя е имала връзка с настоящия си приятел Стефан още докато са били заедно и дори ги е хващал заедно. Прехвърляйки се в постелята му, водещата постъпила по сходен начин, както при казуса с Косьо. Стефан също имал жена и бебе пеленаче, но Гала успяла да го разведе и да го принуди да загърби бащинския си дълг само за няколко седмици.", "date": "2018.01.13", "title": "САМО В ПИК И \"РЕТРО\"! Мъжът на Гала си хвана любовница"}
{"url": "http://pik.bg/%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%BD%D0%B0-%D1%82%D1%8A%D1%80%D0%B3-%D0%B7%D0%B0-27-%D1%85%D0%B8%D0%BB-%D0%B4%D0%BE%D0%BB%D0%B0%D1%80%D0%B0-%D0%BA%D1%83%D1%82%D0%B8%D1%8F-%D1%81-24-%D0%BF%D1%83%D1%80%D0%B8-%D0%BD%D0%B0-%D1%84%D0%B8%D0%B4%D0%B5%D0%BB-%D0%BA%D0%B0%D1%81%D1%82%D1%80%D0%BE-news719244.html", "text": "Кутия с 24 пури на Фидел Кастро бе продадена за почти 27 000 долара на търг на компанията \"Ар Ар окшънс\", съобщи Асошиейтед прес. Дървената кутия е с автографа на дългогодишния кубински лидер. Придружена е със снимка как той я подписва за филантропа д-р Ева Халер през 2002-а. Пурите са \"Тринидат Фундадорес\", допълва БТА. Те са произвеждани изключително за Фидел Кастро от 80-те години на миналия век. До 1998 г. е разрешаван само износът им за подарък на чуждестранни високопоставени лица. Пурите са с печат на всеки край. На дъното на кутията е отпечатано името на производителя.", "date": "2018.01.13", "title": "Продадоха на търг за 27 хил. долара кутия с 24 пури на Фидел Кастро"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BF%D1%80%D0%BE%D1%84-%D0%BA%D0%B0%D0%BD%D1%82%D0%B0%D1%80%D0%B4%D0%B6%D0%B8%D0%B5%D0%B2-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0---%D0%B3%D1%80%D0%B8%D0%BF%D0%BD%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%B2%D1%80%D1%8A%D1%85%D0%BB%D0%B8%D1%82%D0%B0-%D1%81%D0%BE%D1%84%D0%B8%D1%8F-%D1%81%D1%8A%D0%B2%D1%81%D0%B5%D0%BC-%D1%81%D0%BA%D0%BE-news719301.html", "text": "В момента в столицата още не е епидемична обстановката за грип, но очаквам до 1-2 седмици да се появят такива предпоставки. Това каза пред „Фокус“ директорът на Центъра по заразни и паразитни болести проф. Тодор Кантарджиев във връзка със зачестилите грипни заболявания. „Симптомите на грипа са описани от Световната здравна организация. Те са внезапно начало и в рамките на 2-3 часа поява на болки по мускулите, ставите, отпадналост. Обикновено болки в гърлото, непродуктивна, дразнеща кашлица в белия дроб, често пъти има главоболие, боязън от светлината. Телесната температура е 38 градуса“, обясни проф. Кантарджиев. По думите му различните типове грип поразяват различни възрастови групи. „А1H1 главно млади хора, пълни хора, бременни жени, всички с хронични заболявания. H3N2 – главно възрастните хора с хронични заболявания. Това не значи, че от него не могат да заболеят и деца. Затова трябва да се избягват болните хора. Който е вкъщи трябва да носи маска, за да не зарази и околните. Маската трябва да се сменява на два и половина часа и хората трябва да се консултират с лекар. Тези в големите градове е хубаво да имат антигрипни лекарства под ръка и при поява на грип в семейството да се обадят на личния лекар, а не да ходят с градския транспорт на прегледи“, допълни той. Проф. Кантардижев посъветва хората да използват тоалетни кърпички с антимикробно действие, да избягват на болни хора, да правят разходки на чист въздух и да избягват местата, където се събират много хора и най-вече се кашля.", "date": "2018.01.13", "title": "ВНИМАНИЕ! Проф. Кантарджиев със страшна прогноза - грипна епидемия връхлита София съвсем скоро"}
{"url": "http://pik.bg/%D0%B3%D1%80%D0%B8%D0%BF%D1%8A%D1%82-%D0%BF%D0%BE%D0%BA%D0%BE%D1%81%D0%B8-%D0%B1%D0%BB%D0%B8%D0%B7%D0%BE-48-000-%D0%B4%D1%83%D1%88%D0%B8-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-news719271.html", "text": "Заболелите от грип в момента, по мои изчисления в последната седмица, са към 48 000 души в страната. Това заяви пред „Фокус“ директорът на Центъра по заразни и паразитни болести проф. Тодор Кантарджиев във връзка със зачестилите грипни заболявания. „Решението за обявяване на епидемични мерки в дадена област е по предложение на локалното РЗИ и се взима от местната управа. Фактически, епидемичната обстановка в страната можем да кажем, че някои от областите имат една значително повишена заболеваемост. Това са: Перник, Пазарджик, Смолян, София-област, Сливен. За 5 дни сме изследвали 134 проби, като са доказани пет вируса H1N1 (пандемичен грип), H3N2. Останалите 34 са група B. Той обикновено се явява в началото и в края на епидемията. Засега виждате 34 са група B, а 6 са група А“, обясни проф. Кантарджиев. По думите му засегнати с много положителни проби от група В са: Пазарджик, Сливен, Благоевград, където има група А - H3N2 и H1N1. „H1N1е този, който преди години наричахме „свински грип“, H3N2 е грипът, който в момента доминира в САЩ и Западна Европа. До две седмици ще можем да кажем кой от тях ще вземе превес. Засега прави впечатление, че наистина е много голям процентът на група В грипни вируси“, каза още проф. Тодор Кантарджиев.", "date": "2018.01.13", "title": "Грипът покоси близо 48 000 души за седмица"}
{"url": "http://pik.bg/%D1%80%D1%83%D1%81%D0%B8%D1%8F-%D0%B7%D0%B0%D1%8F%D0%B2%D0%BB%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%BE%D1%82%D0%BD%D0%BE%D1%81%D0%BD%D0%BE-%D0%B8%D1%80%D0%B0%D0%BD-%D0%BF%D0%BE%D1%81%D1%82%D0%B0%D0%B2%D1%8F%D1%82-%D0%BF%D0%BE%D0%B4-%D0%B2%D1%8A%D0%BF%D1%80%D0%BE%D1%81-%D0%B4%D0%BE%D0%B3%D0%BE%D0%B2%D0%BE%D1%80%D0%B5%D0%BD%D0%BE%D1%81%D1%82%D0%B8%D1%82%D0%B5-%D0%BD%D0%B0-%D1%81%D0%B0%D1%89-news719220.html", "text": "РИА Новости, цитирана от \"Фокус\". Заместник-министърът на външните работи Сергей Рябков заяви, че последните заявления на президента на САЩ Доналд Тръмп поставят под въпрос способността на страната му да спазва международните си договорености, предава „Всичко това засилва мнението ни, че, от една страна, способността да спазва договори на САЩ, като обект на международните отношения, застава все повече под въпрос. От друга страна, арсеналът на външнополитическите средства, използвани във Вашингтон за решаването на някои задачи, неотклонно клони към шантаж и натиск. Това е една от най-тревожните тенденции на международната арена“, заяви Рябков. По-рано Тръмп заяви, че за последен път удължава режима за сваляне на санкции в рамките на Иранското ядрено споразумение и поиска от ЕС да участва в „поправянето“ на споразумението, отбелязвайки, че в момента е настъпил последния шанс да се внесат корекции по него.", "date": "2018.01.13", "title": "Русия: Заявленията на Тръмп относно Иран поставят под въпрос договореностите на САЩ"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-59-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D0%B1%D0%B8%D0%BB%D0%BE-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BD%D0%B0-%D1%81%D0%BE%D0%BB%D0%BE%D0%BC%D0%BE%D0%BD%D0%BE%D0%B2%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news719253.html", "text": "Земен трус с магнитуд 5.9 по скалата на Рихтер е бил регистриран на Соломоновите острови, съобщават от Геофизичната служба на САЩ, цитирани от електронното издание RT. Според информацията земетресението е било усетено в 11:24 часа местно време (13:24 часа българско време). Епицентърът е бил на около 146 километра югоизточно ог град Киракира. Не се съобщава за разрушения и жертви.", "date": "2018.01.13", "title": "Земетресение с магнитуд 5.9 по Рихтер е било регистрирано на Соломоновите острови"}
{"url": "http://pik.bg/%D0%B4%D1%80%D0%B0%D0%BC%D0%B0%D1%82%D0%B8%D1%87%D0%BD%D0%BE-%D0%BD%D0%B0%D0%BD%D0%B0-%D1%81%D0%B5-%D0%BF%D0%BE%D1%8F%D0%B2%D0%B8-%D0%B2-%D0%B5%D1%84%D0%B8%D1%80-%D0%B1%D0%B5%D0%B7-%D0%BA%D0%BE%D1%81%D0%B0-%D0%B8-%D0%BF%D1%80%D0%B8%D0%B7%D0%BD%D0%B0-news719247.html", "text": "Телевизионната водеща Нана Гладуиш, която отново бе диагностицирана с онкологично заболяване, се появи в ефира на Нова телевизия без дългите си руси коси. Водещата на съдебен спор обаче не се бе отчаяла от това. Тя не спира да показва огромна сила на духа, като се усмихна широко в ефир и дори се пошегува със себе си. „Сега съм като монах от манастира „Шаолин“, но аз съм от „Маолин“, каза водещата. Нана призна, че през изминалите 6 месеца е носила коса, която не е нейна. Но е време да я свали и да бъде естествена. Гладуиш заяви, че русите й дълги кичури и липсват, но скоро всичко ще е отново наред. Струма.бг", "date": "2018.01.13", "title": "Драматично! Нана се появи в ефир без коса и призна..."}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D1%80%D0%B0%D0%B7%D1%86%D0%B5%D0%BF%D0%B8-%D0%B1%D1%81%D0%BF-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news719300.html", "text": "Инфарктен пленум изкараха днес социалистите. След 5 часа разгорещени дебати, в крайна сметка повечето от червените заявиха, че не искат ратификация на Истанбулската конвенция. Лидерът на ПЕС Сергей Станишев долетя за днешния пленум специално от Брюксел, за да убеди своите колеги, че конвенцията трябва да бъде приета и в нея няма нищо смущаващо. Не на това мнение обаче бяха 61 социалисти, които каза, че са против конвенцията. Според тях има много текстове, които трябва да бъдат разгледани и изчистени. Припомняме, че Обединени патриоти също се обявиха против приемането на конвенцията. Те заявиха, че няма да я подкрепят в зала при гласуване, независимо, че са част от управляващата коалиция. Воля на Веселин Марешки също ще я отхвърли, а ДПС са разделени и все още не са взели решение. От ГЕРБ също има депутати, които няма да я подкрепят. Един от тях е Георги Марков, който заяви пред агенция ПИК, че няма да даде гласа си за Истанбулската конвенция\". на Националния съвет на Българската социалистическа партия по Конвенцията на Съвета на Европа за превенция и борба с насилието над жени и домашното насилие Националният съвет на Българската социалистическа партия: - като подчертава, че насилието срещу жените, както физическо, сексуално, така и психологическо, е широко разпространено в обществото и трябва да бъде разглеждано като крайна форма на дискриминация и нарушаване на правата на човека; - като възприема, че насилието срещу жените, представлява системно нарушение на основните права и сериозно престъпление, което трябва да се санкционира като такова; - като отчита, че в обществото продължават да съществуват съвременни форми на робство и трафик на хора, които засягат основно жени; - като подчертава, че са необходими допълнителни мерки за насърчаване на жени, които са били жертва на насилие да потърсят помощ, както и да се гарантира, че те получават подходяща подкрепа в съответствие с техните потребности, информирани са за своите права и имат достъп до правосъдие; - като има предвид, че трябва да се сложи край на безнаказаността, като се гарантира, че извършителите се преследват и наказват; - като отчита, че гражданското общество, и по-специално организациите на жените, имат ключов принос за предотвратяването и борбата с всички форми на насилие и тяхната дейност следва да бъде призната, насърчавана и подкрепяна, за да могат да я извършват по възможно най-добрия начин; - като се води от убеждението, че само комбинация от политики, съчетаваща законодателни и незаконодателни мерки, в това число правни, съдебни, инфраструктурни, културни, образователни, социални и здравни дейности, както и равнопоставено участие на жените във всички области на обществото, може значително да намали насилието срещу жените и последствията от него; - като подкрепя всички инициативи, кампании и усилия на Обединението на жените социалистки срещу насилието над жените и децата и постигане на равнопоставеност на половете БСП да предложи и внесе в Народното събрание конкретни законодателни текстове, с които да гарантира ефективната борба с насилието над жени и да се приложат на практика разпоредбите на Конвенция за защита на жените от всички форми на насилие: 1.Промени в наказателното законодателство за най - строго преследване и наказване на насилниците; 2.„Домашното насилие” да бъде инкриминирано; 3.Да се инкриминира „преследването“ като поведение със заплашителен характер срещу конкретно лице; 4.Да се криминализират „насилствените бракове” и „принудителното съжителство на съпружески начала”; 5.Да се засили наказателната отговорност за нарушаване на заповед за защита от домашно насилие, като се предвидят по - високи санкции, особено за извършителите, които имат по няколко заповеди и/или нарушения на заповеди; 6.Да се изградят Кризисни центрове във всеки областен град, като това стане държавна делегирана дейност. В Конвенцията съществуват текстове, които разделят българското общество и могат да бъдат тълкувани разнопосочно. ПГ на „БСП за България“ не подкрепя ратификацията на Конвенцията на Съвета на Европа за превенция и борба с насилието над жени и домашното насилие.", "date": "2018.01.13", "title": "ОТ ПОСЛЕДНИТЕ МИНУТИ! Истанбулската конвенция разцепи БСП (ОБНОВЕНА)"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-%D0%BA%D0%BB%D0%B5%D0%BF%D0%B0%D1%87%D0%B8%D1%82%D0%B5-%D0%BD%D0%B8-%D0%BF%D0%BE%D0%BD%D1%8F%D0%BA%D0%BE%D0%B3%D0%B0-%D1%82%D1%80%D0%B5%D0%BF%D1%82%D1%8F%D1%82-news719251.html", "text": "Трептенето на клепачите е често срещано явление. Случва се най-често, когато сме стресирани и ядосани. Симптомите могат да изчезнат и да се появяват повторно през различни интервали от време.", "date": "2018.01.13", "title": "Вижте защо клепачите ни понякога трептят"}
{"url": "http://pik.bg/%D0%BE%D1%82-%D0%BD%D0%B0%D1%81%D0%B0-%D0%BE%D0%B1%D1%8F%D0%B2%D0%B8%D1%85%D0%B0-%D0%BE%D0%B7%D0%BE%D0%BD%D0%BE%D0%B2%D0%B0%D1%82%D0%B0-%D0%B4%D1%83%D0%BF%D0%BA%D0%B0-%D1%81%D0%B5-%D0%B7%D0%B0%D1%82%D0%B2%D0%B0%D1%80%D1%8F-news719238.html", "text": "Озоновата дупка, открита през 1985 година, е започнала да се затваря, показва изследване на НАСА, цитирано от Нова телевизия. Повече от 10 години спътникът \"Аура\" наблюдава движението на важния за живота на Земята озонов слой. През 2000 година дупката е покривала площ от 24-25 милиона квадратни километра. Оттогава насам тя е започнала да се свива, показват изчисленията на НАСА. Преди година оголената от озоновия слой повърхност е била близо 15 милиона квадратни километра. НАСА твърди, че тя ще изчезне напълно през 2060 година.", "date": "2018.01.13", "title": "От НАСА обявиха: Озоновата дупка се затваря"}
{"url": "http://pik.bg/%D0%B7%D0%B0%D0%BC%D1%8A%D0%BA%D1%8A%D1%82-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BA%D1%8A%D0%B4%D0%B5%D1%82%D0%BE-%D0%B5-%D1%83%D0%BC%D1%80%D1%8F%D0%BB-%D1%80%D0%B8%D1%87%D0%B0%D1%80%D0%B4-%D0%BB%D1%8A%D0%B2%D1%81%D0%BA%D0%BE%D1%82%D0%BE-%D1%81%D1%8A%D1%80%D1%86%D0%B5-%D0%B1%D0%B5-%D0%BE%D0%B1%D1%8F%D0%B2%D0%B5%D0%BD-%D0%B7%D0%B0-%D0%BF%D1%80%D0%BE%D0%B4%D0%B0%D0%BD-news719235.html", "text": "Френският замък, в който е умрял английският крал Ричард I Лъвското сърце, е бил обявен за продан, за почти 1 млн. евро, съобщава Telegraph. Според информацията на изданието, замъкът Шалю-Шаброл в Лумизен, който е на площ 699 кв. метра, е бил предложен за продан за 996 400 евро. В замъка има общо 15 стаи и мазе, като е разположен в центъра на село Шалю. Изданието отбелязва, че настоящите собственици на замъка са трима граждани на Холандия. Посочва се, че най-вероятните купувачи са двама французи, но сделката все още не е факт. Ричард I Лъвското сърце е бил ранен в бой на 26 март 1199 година при обсадата на Шалю-Шаброл, като по-късно умира от раните си.", "date": "2018.01.13", "title": "Замъкът във Франция, където е умрял Ричард Лъвското сърце, бе обявен за продан"}
{"url": "http://pik.bg/%D1%82%D0%B2%D1%8A%D1%80%D0%B4%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D1%82%D1%83%D1%80%D1%86%D0%B8%D1%8F-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%B8%D0%B2%D0%B8%D0%BB%D0%B5%D0%B3%D0%B8%D1%80%D0%BE%D0%B2%D0%B0%D0%BD-%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%BD%D0%B0-%D0%B5%D1%81-news719306.html", "text": "Анкара е категорично против статута на „привилегирован партньор“ на ЕС, заяви турският министър по европейските въпроси Йомер Челик, цитиран от БГНЕС. Според него всяка инициатива, която допуска предоставянето на такъв статут на Турция, ще бъде отхвърлена и никой няма правото да предлага на страната статус на държава от „втора класа“. Той посочи, че споровете около предлаганото „привилегировано партньорство“ са се актуализирали след преговорите между Реджеп Ердоган и Емануел Макрон на 5 януари т.г. в Париж, но позицията на Турция по този въпрос е пределно категорична. \"Ние няма да приемем никакво „привилегировано партньорство“ и считаме подобни инициативи за неморални\", подчерта министърът. Той заяви още, че Турция не може да бъде възприемана като лагер за бежанци, с който е необходимо да се сътрудничи по въпроса за предотвратяване на нелегалната миграция, или пък като военен щаб за връзка по борбата с тероризма. Турция трябва да бъде възприемана в качеството й на държава, коментира министърът по евроинтеграцията. Българското европредседателство е широко отразявано в турските медии, акцентира се на надеждите на Анкара, София да посредничи за ускоряване на преговорния процес за членството на Турция.", "date": "2018.01.13", "title": "Твърда позиция! Турция не иска да бъде \"привилегирован партньор\" на ЕС"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%82%D0%B0%D0%BA%D1%81%D0%B8-%D0%B8-%D0%BA%D0%BE%D0%BB%D0%B0-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-%D0%BD%D0%B0-%D0%B1%D1%83%D0%BB-%E2%80%9E%D1%88%D0%B5%D1%81%D1%82%D0%B8-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8%E2%80%9C-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news719232.html", "text": "Такси и кола със смолянска регистрация са се ударили след прелеза на бул. \"Шести септември\" в Пловдив, съобщава Марица.бг. При катастрофата няма пострадали. Двата автомобила са с леки щети. Снимка: Марица.бг", "date": "2018.01.13", "title": "Инцидент! Такси и кола се удариха на бул. „Шести септември“ в Пловдив (СНИМКА)"}
{"url": "http://pik.bg/%D0%B3%D1%80%D0%B5%D0%B4%D0%B0-%D0%B1%D0%B3-%D1%80%D0%BE%D0%BD%D0%B0%D0%BB%D0%B4%D0%BE-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%B7%D0%B0-%D0%BF%D1%8A%D1%80%D0%B2%D0%B8%D1%8F-%D1%81%D0%B8-%D0%B4%D0%B2%D1%83%D0%B1%D0%BE%D0%B9-news719267.html", "text": "Футболистът Даниел Златков отново остана без противник за ММА дебюта си. БГ Роналдо трябваше да се бие с телевизионния водещ Атанас Михайлов, но вчера последният обяви, че е болен и се отказва. Мястото му зае актьорът Ивайло Захариев, известен с участието си в хитовия сериал \"Под прикритие\". Днес обаче и Захариев оповести, че няма да може се бие срещу Златков на Spartacus Fighting Championship/ SFC 6 в зала \"Арена Армеец\". Причината е контузия. \"За да няма спекулации: Като сериозен професионалист трябваше току-що да взема трудно решение. Участието ми в ММА мач не е самоцел. Харесвам ММА и това е мъжки спорт, в който не може да се правят компромиси. След като ме поканиха снощи да заместя Наско, приех с радост и веднага отидох на тренировка, на сутринта пак. Преди около час се контузих и не мога да си позволя да действам безразсъдно. Като професионалист смятам, че в спорта няма място за излишен риск и безразсъдни действия. Отказването ми от мача е уважение към противника, спорта и професионализма. Имаше възможност да се договорим, което аз не мога и няма да приема. Ще намеря начин да се насладя на стойностна битка скоро и ще се подготвя за нея подобаващо. Дотогава моето място е в театъра. Предстоят ми представления в страната, Испания и Щатите, за които трябва да се възстановя\", написа Захариев на официалната си страница във \"Фейсбук\".", "date": "2018.01.13", "title": "Греда! БГ Роналдо остана без съперник за първия си двубой"}
{"url": "http://pik.bg/%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%B0%D1%80%D0%B0%D0%B1%D1%81%D0%BA%D0%BE-%D0%BC%D0%BE%D1%80%D0%B5-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-news719262.html", "text": "Бреговата охрана на Индия съобщава, че четирима души са загинали при падането на хеликоптер в Арабско море, недалеч от град Мумбай, предава Интерфакс. На борда са се намирали петима сътрудници на индийската петролна и газова компания, както и двама пилоти. Възможно е броят на загиналите да се увеличи в сравнение с първоначално обявения. Операцията по издирване продължава. Хеликоптерът е изчезнал 15 минути след излитането си, преминавайки около 30 морски мири от крайбрежието.", "date": "2018.01.13", "title": "Хеликоптер се разби в Арабско море, четирима загинаха"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B5-%D0%B2%D1%82%D0%BE%D1%80%D0%B8-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D0%B0%D0%BD%D0%BA%D0%B0%D1%80%D0%B0-%D0%B0%D0%BD%D0%B4%D1%80%D0%B5%D0%B9-%D0%BA%D0%B0%D1%80%D0%BB%D0%BE%D0%B2-news719233.html", "text": "Бивш служител на турската Агенция за информационните и комуникационни технологии е задържан във връзка с убийството на руския посланик в Анкара Андрей Карлов, съобщава Hurriyet, цитиран от Фокус. Дипломатът бе убит по време на изложба в Анкара на 19 декември 2016 г. от 22-годишният турски полицай Мевлют Мерт Алтънташ. „На 12 януари 2018 г. бивш служител на турската Агенцията за информационните и комуникационни технологии бе арестуван“, съобщава източник от турските сили за сигурност, пожелал анонимност. Съдът в Анкара е наредил задържането по обвинение за „връзки с планиране не убийство“.", "date": "2018.01.13", "title": "Задържан е втори заподозрян за убийството на руския посланик в Анкара Андрей Карлов"}
{"url": "http://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B8%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%BD%D0%B4%D1%80-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BD%D0%B0-15-%D1%8F%D0%BD%D1%83%D0%B0%D1%80%D0%B8-news719245.html", "text": "От Сеул са приели предложението на Пхенян за провеждането на преговори на 15 януари, на които ще бъде обсъдена евентуална визита на артисти от КНДР в Южна Корея, съобщава Известия. „Южнокорейските власти са уведомили севернокорейската страна, че Сеул ще изпрати своя делегация от високопоставени чиновници на 15 януари в пограничния пункт Пханмунджом за преговори“, се посочва в съобщение на южнокорейското министерство по въпросите за национално обединение.", "date": "2018.01.13", "title": "Южна Корея прие предложението на КНДР за преговори на 15 януари"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%BF%D1%81%D0%B8%D1%85%D0%BE%D0%BB%D0%BE%D0%B3%D1%8A%D1%82-%D1%80%D0%BE%D1%81%D0%B5%D0%BD-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89-%D0%B0%D0%BD%D0%B0%D0%BB%D0%B8%D0%B7-%D0%B7%D0%B0-%D1%88%D0%B5%D1%81%D1%82%D0%BE%D1%80%D0%BD%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A-news719195.html", "text": "\"Чувството на Росен Ангелов към Кети Кюхова не е любов. Може би той си е представял някак живота чрез връзката си с нея\", каза в ефира на Би Ти Ви психологът Росен Йорданов. Според него поведението на Горския човек граничи с инфантилността. \"То е същото като ревността. Щом те ревнува, значи те обича. Това не е любов\", поясни Йорданов. МВР никога няма да изчезне както няма да изчезне и лекарската професия, според Йорданов. \"Младите хора не искат да ходят там, защото то не е готино място. Ако тръгнеш да излизаш от там, трябва да минеш през куп архаични процедурки. Те и думите им са архаични. Аз съм работил в МВР. Да не стане време един ден да ме е срам да си призная, че съм работил там\", призна психологът. \"Как така ще казват, че тръгват на хайка. Там се работи по-дискретно. Нали и тези, които търсиш на хайката гледат телевизия\", каза Йорданов. Според него МВР се е превърнало в място, където се назначават хора на различни политически сили В случаяс показния разстрел на бизнесмена Петър Христов се забелязвало яростно противопоставяне на мнения. \"Той хем е сикаджия, хем е ангел. Нека хората си спомнят, че независимо от всичко той е помогнал за разкриването на голямо престъпление. За да се докаже една теза кой какво мрачно минало е имал, не е нормално този човек да се изкарва предател\",поясни Йорданов.", "date": "2018.01.13", "title": "БОМБА В ЕФИР! Психологът Росен Йорданов с шокиращ анализ за шесторното убийство в Нови Искър, разстрела на Петър Христов и ситуацията в МВР"}
{"url": "http://pik.bg/%D0%BA%D0%BE%D0%BB%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BF%D0%BE-%D1%82%D0%B0%D0%B2%D0%B0%D0%BD-%D0%B2-%D1%81%D0%BE%D1%84%D0%B8%D1%8F-%D0%BA%D0%B0%D1%80%D0%B0%D1%82-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news719277.html", "text": "Лек автомобил се обърна в канавката на пътен възел \"Банкя\", пише \"Булфото\". Пострадалите са транспортирани с линейка на спешна помощ. По всяка вероятност причината е не съобразена с пътните условия скорост.", "date": "2018.01.13", "title": "Кола се обърна по таван в София, карат по спешност пострадали в болница"}
{"url": "http://pik.bg/%D1%85%D1%80%D0%B8%D1%81%D1%82%D0%BE-%D1%81%D0%BC%D0%BE%D0%BB%D0%B5%D0%BD%D0%BE%D0%B2-%D0%B7%D0%B0-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%B1%D0%BE%D0%BC%D0%B1%D0%B5%D0%BD%D0%B8-%D1%81%D0%B8%D0%B3%D0%BD%D0%B0%D0%BB%D0%B8-%D0%BF%D0%BE%D0%B2%D1%82%D0%B0%D1%80%D1%8F%D0%BD%D0%B5%D1%82%D0%BE-%D0%BD%D0%B0-%D0%B5%D0%B4%D0%BD%D0%B8-%D0%B8-%D1%81%D1%8A%D1%89%D0%B8-%D0%B7%D0%B0%D0%BF%D0%BB%D0%B0%D1%85%D0%B8-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-news719241.html", "text": "Радио „Фокус“ Повтарянето на едни и същи фалшиви заплахи може да се окаже прикритие за истински удар. Това заяви в интервю за седмичното обзорно предаване „Метроном“ на експертът по антитероризъм Христо Смоленов по повод фалшивите сигнали за взривни устройства на територията на страната. Според него някои от тежките криминални прояви, които белязаха началото на 2018 година и Европредседателството, може да се окажат част от дейност по създаване на нагласи в обществото и силите за сигурност, от които да произтече нещо по-сериозно. „Обществото трябва да бъде достатъчно отговорно и търпимо към действията на специалните сили и полицията, защото те са длъжни по протокол да реагират на всяка подобна заплаха, за да няма неприятни изненади. Проблемът е друг – боя се, че българските сили за адекватно реагиране на такива дразнители все още не са получили необходимата организационна, техническа, финансова и обществена подкрепа. Обществото трябва най-накрая да се научи да пази своите защитници, да проявява разбиране и към техните трудности и към опитите им да се справят в условията на дефицит на пари, внимание и организационна култура“, уточни Христо Смоленов. Той посочи, че България се нуждае от нова управленска култура и организационни форми за преформатиране работата на съответните служби. Според експерта по антитероризъм тези служби трябва да имат свое отделно оперативно командване и да имат новаторски организирани информационни системи.", "date": "2018.01.13", "title": "Христо Смоленов за фалшивите бомбени сигнали: Повтарянето на едни и същи заплахи може да се окаже прикритие за истински удар"}
{"url": "http://pik.bg/%D0%BD%D0%B0-%D1%82%D0%B5%D1%80%D0%BC%D0%B8%D0%BD%D0%B0%D0%BB%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%BC%D1%83%D0%BC%D0%B1%D0%B0%D0%B9-%D0%B5-%D0%B8%D0%B7%D0%B1%D1%83%D1%85%D0%BD%D0%B0%D0%BB-%D0%BF%D0%BE%D0%B6%D0%B0%D1%80-news719243.html", "text": "Интерфакс, цитиран от \"Фокус\". Пожар е избухнал в терминала за вътрешните полети на летището в западния град Мумбай, предава На кадрите на местните телевизии се вижда сив дим, издигащ се над сградата. Огънят е обхванал церемониалната ложа на летището. Според противопожарната отбрана пожарът се намира под контрол. Няма данни за пострадали или за отлагане на полети.", "date": "2018.01.13", "title": "На терминала на летището в Мумбай е избухнал пожар"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%BF%D0%B8%D0%BA-tv-%D0%B3%D1%8A%D0%BB%D1%8A%D0%B1%D0%B8%D0%BD-%D0%B1%D0%BE%D0%B5%D0%B2%D1%81%D0%BA%D0%B8-%D0%B2%D0%B4%D0%B8%D0%B3%D0%BD%D0%B0-%D1%81%D0%B2%D0%B0%D1%82%D0%B1%D0%B0-%D0%B2%D0%B8%D0%B6%D1%82%D0%B5-%D0%BA%D0%BE%D1%8F-%D0%B5-%D0%B1%D1%83%D0%BB%D0%BA%D0%B0%D1%82%D0%B0---%D1%81%D0%B0%D0%BC%D0%BE-%D0%B2-%D0%B6%D1%8A%D0%BB%D1%82%D0%B8%D1%82%D0%B5-%D0%BD%D0%BE%D0%B2%D0%B8%D0%BD-news719099.html", "text": "Олимпийският шампион по вдигане на тежести Гълъбин Боевски вдигна тайна сватба! След като тихомълком стана дядо на второ момченце, бившият щангист, който имаше пробреми с бразилското правосъдие заради трафик на наркотици, се е сдобил и с втора снаха. Синът на Боевски, Пол, e сключил брак с приятелката си Вилияна Янкова, която вече носи популярната фамилия на съпруга си. Тържеството е преминало в абсолютна дискретност, без медии и фотографи по обясними причини - семейство Боевски ограничиха до максимум своите публични изяви, след като нейният глава Гълъбин се забърка в криминална история с вкус на кокаин. Сватбата на Пол и Вилияна е огромна изненада, тъй като за наследника на щангиста се знаеше, че живее с майката на сина си, също Пол - Капка Алексиева. В новото си издание от днес светското предаване на ПИК TV \"Жълтите новини\" показва за пръв път снимки от тайната сватба.", "date": "2018.01.13", "title": "СЕНЗАЦИЯ В ПИК TV! Гълъбин Боевски вдигна сватба! Вижте коя е булката - само в \"Жълтите новини\""}
{"url": "http://pik.bg/%D1%83%D0%B6%D0%B0%D1%81-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-%D0%B2%D0%B7%D1%80%D0%B8%D0%B2-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%88%D0%BA%D0%BE%D0%B4%D1%80%D0%B0-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news719299.html", "text": "Седем души са ранени при взрив в албанския град Шкодра, случил се около 10:30 часа сутринта местно време, съобщава Albanian Daily News, цитиран от Фокус. Полицията подозира, че експлозията е била опит за убийството на местния бизнесмен Лулзим Кула. Контролни проверки се извършват в целия град, както и по изходите на Шкодра, с цел да се залови извършителят. Към момента няколко души са задържани във връзка с взрива. Двама от ранените се намират в тежко състояние и са транспортирани до близка болница.", "date": "2018.01.13", "title": "УЖАС В АЛБАНИЯ! Взрив разтърси Шкодра, има ранени"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81-%D1%80%D0%B0%D0%B1%D0%BE%D1%82%D0%B0%D1%82%D0%B0-%D1%81%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D0%BA%D0%B0%D0%B6%D0%B5%D0%BC-news719196.html", "text": "Иска ми се за шестте месеца, през които България ще бъде председател на Европейския съюз, с работата си да успеем да покажем на света, че общото възприятие за страната ни е несправедливо. Това заяви в сутрешния блок на Нова телевизия вицепремиерът Екатерина Захариева, която коментира старта на европредседателството. „С колегите от Европа си говорихме и те са категорични, че в България има много таланти и успешни политики в различни сфери, които трябва да се покажат – коментира министър Захариева. – Иначе е ясно, че имаме проблеми и не го крием. И премиера го призна многократно“. Екатерина Захариева бе категорична, че реформите в съдебната система не се правят заради отпадането на мониторинга в тази област, а за да може да имаме по-ефективни закони. „Като цяло най-важното е да постигнем напредък в политиките, които всеки обикновен гражданин би могъл да усети – заяви още Екатерина Захариева. – Да покажем по време на европредседателството ни, че политиките в Европейския съюз са за всеки един обикновен човек. Че засягат всеки гражданин. Западните Балкани са една такава политика. Ако успеем да изработим пътна карта, тя би била в помощ на всеки обикновен гражданин“.", "date": "2018.01.13", "title": "Вицепремиерът Екатерина Захариева за европредседателството: С работата си трябва да покажем, че  общото възприятие за страната ни е несправедливо"}
{"url": "http://pik.bg/%D0%B8-%D0%B6%D0%B5%D0%BD%D0%B8-%D1%89%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BF%D0%BE%D1%81%D0%B5%D1%89%D0%B0%D0%B2%D0%B0%D1%82-%D0%BC%D0%B0%D1%87%D0%BE%D0%B2%D0%B5-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news719207.html", "text": "Почитателките на играта се настаняват в специални фамилни сектори. Първите, които се насладиха на истинско дерби в Джеда, се показаха като сърцати запалянковци и запечатваха специалния момент с телефоните си. А по-рано през деня в града беше открит автосалон САМО за жени! Всичко това е част от амбициите на новата власт да модернизира Саудитска Арабия. Саудитките вече могат да гледат футбол! Наистина, Саудитска Арабия позволи на дамите да посещават стадионите в страната.", "date": "2018.01.13", "title": "И жени ще могат да посещават мачове в Саудитска Арабия"}
{"url": "http://pik.bg/%D1%81%D1%82%D0%B0%D1%80%D1%82%D0%B8%D1%80%D0%B0-%D1%86%D1%8F%D0%BB%D0%BE%D1%81%D1%82%D0%BD%D0%B0-%D1%80%D0%B5%D0%BA%D0%BE%D0%BD%D1%81%D1%82%D1%80%D1%83%D0%BA%D1%86%D0%B8%D1%8F-%D0%BD%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%B1%D1%83%D1%80%D0%B3%D0%B0%D1%81%D0%BA%D0%B8-%D1%83%D0%BB%D0%B8%D1%86%D0%B8-%D1%81-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5-news719205.html", "text": "Няколко централни бургаски улици ще бъдат изцяло реконструирани, съобщава Флагман. Те ще придобият нова приятна визия, която ще е в синхрон със съвременната градска среда. Това са улиците \"Лермонтов\", \"Шипка\", \"Отец Паисий\", \"Иларион Макариополски\", \"Успенска\", \"Гео Милев\", \"Граф Игнатиев\" и \"Константин Фотинов\". Следващата седмица стартира първият етап от реконструкцията, при който ще бъде извършена аварийна подмяна на водопровода на ул. \"Лермонтов\" в участъка от ул. \"Славянска\" до ул. \"Георги Кирков\". Заради изкопните работи от 16 януари (вторник), ще бъде въведена временна организация на движението. Участъкът ще бъде затворен за превозни средства. Движението ще бъде пренасочено по ул. \"Възраждане\", а ул. \"Георги Кирков\" ще бъде отворена за еднопосочно движение. Вторият етап от рехабилитацията на ул. \"Лермонтов\" обхваща участъка до ул. \"Шипка\", както и самата ул. \"Шипка\". След подмяната на водопровода на улиците Община Бургас ще положи нова настилка, като на повечето места тя ще бъде от павета, а в останалата част - от асфалт. Облагородяването на района предвижда изграждането на тротоари, монтиране на ново осветление, озеленяване, поставяне на подземни контейнери. По време на ремонтните дейности по \"Лермонтов\" синята зона по ул. \"Възраждане\" в участъка от \"Георги Кирков\" до \"Шипка\", както и по ул. \"Шипка\", няма да функционира заради затруднението в трафика. Живеещите на ул. \"Лермонтов\", които притежават годишни стикери за локално паркиране, ще получат право да спират своите превозни средства в 4 съседни подзони. При всяка промяна на организацията на движение гражданите ще бъдат информирани какви ще са временните ограничения и обходните маршрути. Реконструкцията на бургаските улици се извършва по \"Интегриран проект за осигуряване на балансирана градска среда\", който е с европейски финансиране и средства от бюджета на Община Бургас.", "date": "2018.01.13", "title": "Стартира цялостна реконструкция на няколко бургаски улици с европейско финансиране"}
{"url": "http://pik.bg/%D1%88%D0%BE%D0%BA-%D0%B2%D0%BE%D0%B4%D0%B0%D1%82%D0%B0-%D0%B5-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%8F-%D0%BB%D0%B5%D0%BA-%D1%81%D1%80%D0%B5%D1%89%D1%83-%D0%B3%D0%BB%D0%B0%D0%B2%D0%BE%D0%B1%D0%BE%D0%BB%D0%B8%D0%B5-news719212.html", "text": "Bcичĸи знaeм, чe вoдaтa e мнoгo пoлeзнa, нo чecтo нe paзбиpaмe зaщo. Имa няĸoлĸo cepиoзни пpичини дa пиeм мнoгo вoдa нa дeн и нe e тpyднo дa дoбиeм тoзи нaвиĸ. Фaĸт e, чe чecтo нe oбpъщaмe внимaниe нa тoвa. Bcичĸo cвъpшвa c пиeнeтo нa ĸaфe, мнoгo бeзaлĸoxoлни, aлĸoxoл, дa нe гoвopим зa плoдoви coĸoвe, чaйoвe и мляĸo. Teзи пpoдyĸти oбaчe нe мoгaт дa ĸoмпeнcиpaт липcaтa нa вoдa и тялoтo ни e дexидpaтиpaнo, ĸoeтo e лoшo зa здpaвeтo. Зaтoвa cпeциaлиcтитe пpeпopъчвaт дa ce пиe вoдa, плюc чaшa ĸaфe, пoняĸoгa биpa вeчep. Eтo 9 cepиoзни пpичини дa пиeм вoдa. Boдaтa e eднo oт нaй-дoбpитe нaчини зa oтcлaбвaнe, глaвнo зaщoтo зaмecтвa виcoĸoĸaлopичнитe нaпитĸи ĸaтo гaзиpaнa вoдa, coĸ и aлĸoxoл. Tя нямa нитo eднa ĸaлopия. B дoпълнeниe вoдaтa пoтиcĸa aпeтитa, зaщoтo чecтo, ĸoгaтo миcлим, чe cмe глaдни, вcъщнocт иcĸaмe пpocтo дa пиeм. Bъв вoдaтa нямa мaзнини, ĸaлopии, въглexидpaти, зaxap. Зa дa cи пoмoгнeтe дa oтcлaбнeтe, пийтe мнoгo вoдa. Aĸo пиeтe дocтaтъчнo вoдa, мoжeтe дa нaмaлитe вepoятнocттa oт cъpдeчeн yдap. 6-гoдишнo пpoyчвaнe, пyблиĸyвaнo зa пъpви път пpeз мaй 2002 г. в aмepиĸaнcĸoтo cпиcaниe пo eпидeмиoлoгия, e ycтaнoвилo, чe тeзи, ĸoитo пият пoвeчe oт пeт чaши вoдa нa дeн, вepoятнocттa oт cмъpт oт cъpдeчeн yдap пo вpeмe нa пpoyчвaнeтo e c 41% пo-мaлĸo oт тeзи, ĸoитo пият пo-мaлĸo двe чaши. Дpyг cимптoм нa дexидpaтaция e глaвoбoлиeтo. Bcъщнocт, чecтo, ĸoгaтo имaмe глaвoбoлиe, пpocтo нe пиeм дocтaтъчнo вoдa. Paзбиpa ce имa мнoгo дpyги пpичини зa глaвoбoлиeтo, нo дexидpaтaциятa e eднa oт нaй-чecтитe. Зa пpaвилнoтo oбpaбoтвaнe нa xpaнaтa, нaшaтa xpaнocмилaтeлнa cиcтeмa ce нyждae oт дocтaтъчнo ĸoличecтвo тeчнocт. Чecтo вoдaтa пoмaгa дa ce peшaт пpoблeмитe c ĸиceлиннocттa нa cтoмaxa и в ĸoмбинaция c фибpи пoмaгa дa ce cпpaви c ĸoнcтипaциятa (ĸoитo oбиĸнoвeнo ca peзyлтaт oт дexидpaтaция). Haшeтo тялo изпoлзвa вoдaтa зa oтcтpaнявaнe нa тoĸcинитe. Здpaвocлoвнo ĸoличecтвo вoдa нaмaлявa pиcĸa oт paĸ нa дeбeлoтo чepвo c 45% и paĸ нa пиĸoчния мexyp c 50%. Ocвeн тoвa e възмoжнo дa ce нaмaли pиcĸът oт paĸ нa гъpдaтa. Изпoлзвaнeтo нa вoдa мoжe дa oчиcти ĸoжaтa ви, a xopaтa, ĸoитo пият вoдa, пpocтo блecтят cъc здpaвeтo cи. Toвa нямa дa cтaнe зa eднa нoщ, нo caмo eднa ceдмицa, ĸoгaтo ĸoнcyмиpaтe пpaвилнoтo ĸoличecтвo вoдa, щe пoвлияe дoбpe нa ĸoжaтa ви. Дexидpaтaциятa мoжe cepиoзнo дa пpeчи нa cпopтни зaнимaния, дa зaбaви тeмпoтo и дa ycлoжни oбyчeниeтo. To изиcĸвa дoпълнитeлнo ĸoличecтвo вoдa, тaĸa чe дa ce пoпълвa тeлecнaтa тeчнocт пpeди, пo вpeмe и cлeд тpeниpoвĸaтa. Дexидpaтaциятa ни лишaвa oт жизнeнocт и ни пpaви yмopeни – дopи и мaлĸa дexидpaтaция, нe пoвeчe oт 1-2% oт тeлecнoтo тeглo. Aĸo cмe жaдни, тoгaвa тялoтo ни вeчe e дexидpaтиpaнo. Toвa мoжe дa дoĸapa yмopa, мycĸyлнa cлaбocт, cвeтoвъpтeж и дpyги cимптoми. Toвa e cпopeн въпpoc. Eднo нeщo e яcнo: cтapaтa пpeпopъĸa „8 чaши нa дeн“ нe e пoдxoдящa пopaди няĸoлĸo пpичини: тoвa ĸoличecтвo вĸлючвa вcичĸи ĸoнcyмиpaни тeчнocти, ĸoятo нe ce cъcтoи caмo oт вoдa. B дoпълнeниe, тeглoтo нa чoвeĸ нe ce взeмa пpeдвид, въпpeĸи чe тoвa e вaжeн фaĸтop зa изчиcлявaнe нa ĸoличecтвoтo вoдa. Cъщo тaĸa, ĸoличecтвoтo нa ĸoнcyмиpaнaтa вoдa вapиpa, aĸo cтe бoлeн или имaтe физичecĸo нaтoвapвaнe. He e пpaвилнo дa пиeтe caмo ĸoгaтo ce чyвcтвaтe жaдни – тoвa e мoмeнт, в ĸoйтo cтe вeчe дexидpaтиpaни. Haй-дoбpият нaчин e paзpaбoтвaнe нa peжим: изпийтe чaшa вoдa вeднaгa, cлeд ĸaтo ce cъбyдитe, чaшa c вcяĸo xpaнeнe, чaшa мeждy xpaнeниятa. He зaбpaвяйтe дa пиeтe oт живитeлнaтa тeчнocт пpeди, пo вpeмe и cлeд тpeниpoвĸa. Oпитaйтe ce дa пиeтe тoлĸoвa мнoгo, зa дa нe ce чyвcтвaтe жaдни. Зa мнoзинa e пoлeзнo дa нocят бyтилĸa c вoдa нaвcяĸъдe. Taĸa нямa дa пpoпycнeтe вpeмeтo зa пиeнe нa вoдa. B тeзи cлyчaи, ĸoгaтo oбиĸнoвeнo пиeтe гaзиpaнa нaпитĸa или aлĸoxoл, зaмeнeтe ги c чaшa вoдa. Ha пyблични cъбития ce oпитaйтe дa пиeтe минepaлнa вoдa вмecтo aлĸoxoл.", "date": "2018.01.13", "title": "ШОК! Водата е най-добрия лек срещу главоболие"}
{"url": "http://pik.bg/%D0%B1%D0%B0%D0%BA%D1%83-%D0%B2%D0%BB%D0%B5%D0%B7%D0%B5-%D0%B2-%E2%80%9E%D1%82%D0%BE%D0%BF-5%E2%80%9C-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%B3%D1%80%D0%B0%D0%B4%D0%BE%D0%B2%D0%B5-%D1%81-%D0%BD%D0%B0%D0%B9-%D0%BD%D0%B5%D0%BE%D0%B1%D0%B8%D1%87%D0%B0%D0%B9%D0%BD%D0%B0-%D0%B0%D1%80%D1%85%D0%B8%D1%82%D0%B5%D0%BA%D1%82%D1%83%D1%80%D0%B0-news719208.html", "text": "Столицата на Азербайджан Баку влезе в „Топ 5“ на световните градове с най-необичайна архитектура наред с Рим, Истанбул, Шанхай и Барселона, съобщава туристическият пътеводител Lonely Planet, който е съставен специално за любителите на необичайната архитектура по света. В пътеводителя съставителите съветват задължително да се видят средновековните улици в Стария град, да се посетят Девичата кула, както и Центъра „Гайдар Алиев“.", "date": "2018.01.13", "title": "Баку влезе в „Топ 5“ на световните градове с най-необичайна архитектура"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D1%88%D0%BE%D1%84%D1%8C%D0%BE%D1%80-%D0%BE%D1%82-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D1%81-121-%D0%BF%D1%80%D0%BE%D0%BC%D0%B8%D0%BB%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%B2-%D0%BA%D1%80%D1%8A%D0%B2%D1%82%D0%B0-news719209.html", "text": "Полицията е задържала за 24 часа мъж на 60 години от врачанското село Згориград заради управление на автомобил след употреба на алкохол, съобщава Конкурент, като се позовава на бюлетина на ОД на МВР. Автопатрул спрял на кръстовище в Згориград за проверка минути след полунощ днес Р.К. от планинското селце, чиято проба отчела на дрегера 1.21 промила. Шофьорът на „Опел“ се е сдобил с акт по закона за движение по пътищата и е дал кръв за лабораторен анализ. Срещу него е започнало бързо производство.", "date": "2018.01.13", "title": "Спипаха шофьор от врачанско село с 1.21 промила алкохол в кръвта"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D0%BA-%D0%B2-%D0%B1%D1%81%D0%BF-%D0%B7%D0%B0%D1%80%D0%B0%D0%B4%D0%B8-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D1%80%D0%B0%D1%82%D0%B8%D1%84%D0%B8%D1%86%D0%B8%D0%B0%D1%80%D0%BD%D0%B5%D1%82%D0%BE-%D0%BD%D0%B0-%D0%B4%D0%BE-news719231.html", "text": "До политически сблъсък в БСП се стигна заради Истанбулската конвенция, съобщи Нова телевизия. Въпреки изразеното неодобрение от ръководството на партията, лидерът на евросоциалистите Сергей Станишев подкрепи ратифицирането на документа. „Истинският проблем, който не търпи отлагане, е насилието над жените. Не само в България, навсякъде се случва. Само през последната година три жени бяха убити от техните партньори след многократни оплаквания за насилие”, аргументира позицията си Станишев. На „Позитано” 20 решават още какво да бъде отношението на партията към строежите в Пирин. БСП вероятно ще обсъди и антикорупционния вот на недоверие, който ще внесат в Народното събрание следващата седмица.", "date": "2018.01.13", "title": "Сблъсък в БСП заради Истанбулската конвенция: Сергей Станишев подкрепи ратифициарнето на документа"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81%D0%BA%D0%BE%D1%87%D0%B8-%D0%BE%D1%81%D1%82%D1%80%D0%BE-%D0%BD%D0%B0-%D0%B7%D0%B5%D0%BB%D0%B5%D0%BD%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D0%BA%D1%80%D0%B8%D0%B2%D0%BE%D1%80%D0%B0%D0%B7%D0%B1%D1%80%D0%B0%D0%BD%D0%B0%D1%82%D0%B0-%D1%82%D0%BE-news719252.html", "text": "Скандалите около Истанбулската конвениция продължават с пълна сила. След като стана ясно, че вчера е внесена за ратифициране по бързия начин в Народното събрание, от партията на Каракачанов ВМРО скочиха остро. Припомняме, че на последния министерски съвет конвенцията стана повод за раздори в управляващата коалиция. Против нея се обявиха не само патриотите, част от депутатите на ГЕРБ, ДПС също са разделени, а днес съдбата на гласуването й решават от БСП, тъй като стана ясно, че те също са против нейното ратифициране. От ВМРО изпратиха официална позиция по този въпрос, като са категорични, че Истанбулската конвенция, която използва превенцията на насилието над жени, прокарва недопустими текстове, като \"социален пол\", „разчупване на стереотипите за мъж и жена“,официализиране на термина „джендър“,както и въвеждане на трансджендър обучение в детските градини и училищата.", "date": "2018.01.13", "title": "ПЪРВО В ПИК! Партията на Каракачанов скочи остро на \"зелена\" евродепутатка: Криворазбраната толерантност започна да ражда чудовища"}
{"url": "http://pik.bg/%D0%B8%D0%B2%D0%B8%D1%86%D0%B0-%D0%B4%D0%B0%D1%87%D0%B8%D1%87-%D1%81%D1%8A%D1%80%D0%B1%D0%B8%D1%8F-%D1%89%D0%B5-%D0%BE%D1%82%D0%B2%D0%BE%D1%80%D0%B8-%D0%BE%D1%89%D0%B5-%D0%B3%D0%BB%D0%B0%D0%B2%D0%B8-%D0%BE%D1%82-%D0%BF%D1%80%D0%B5%D0%B4%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%B5%D1%81-news719186.html", "text": "B92, цитиран от\"Фокус\". През 2018 година, Сърбия е преследвала националните си интереси чрез мъдра и балансира политика, заяви министърът на външните работи и пръв заместник министър-председател на страната Ивица Дачич в петък, предава англоезичната редакция на белградското радио Това се отнася, преди всичко, за защитаването на териториалния интегритет и суверенитета на страната, добави Дачич. Същевременно, Сърбия е продължила активните си действия за реализиране на ключовия външнополитически приоритет, който е пълна интеграция в Европейския съюз, заяви сръбският дипломат пред главните редактори на местните медии, които бяха поканени на Новогодишнен прием на Министерството на външните работи. Дачич заяви още, че очаква през тази година Сърбия да отвори още глави от предприсъединителните преговори с ЕС и припомни, че председателят на Европейската комисия Жан-Клод Юнкер „е определил Сърбия и Черна гора като най-напредналите кандидати за европейска интеграция и е анонсирал стратегия за успешното им присъединяване към Съюза до 2025 година“. Министърът посочи, че това е първият случай, в който Сърбия е получила конкретна „времева рамка“ за присъединяването си, което, според неговите думи, е „много добра новина“. Дачич подчерта, че е доволен от постигнатите резултати във външната политика през 2017 година и изрази надежда, че по време на председателството на България в Съвета на ЕС, броят на отворените глави от предприсъединителните преговори „ще се увеличи значително“ – като по този начин Брюксел ще признае усилията на Белград и ще придаде практическа стойност на постигнатия напредък по европейския път. Външният министър припомни, че Сърбия е отворила шест преговорни глави през 2017 година, което означава, че от започването на предприсъединителния процес, те вече са станали 12, като две глави са временно затворени. „Това определено е успех, но броят на отворените глави трябва да е по-голям, имайки предвид нашите усилия и резултатите, които постигнахме в процеса. Надявам се, че по време на българското председателство, броят им ще се увеличи значително“, заяви Дачич. Вицепремиерът подчерта, че Белград остава ангажиран към диалога с Прищина под покровителството на ЕС, добавяйки, че очаква от Косово да изпълнява задълженията си. „Продължават усилията за осигуряване на защитата на териториалния ни интегритет и суверенитет, използвайки всички налични дипломатически средства, както и тези за предотвратяване на опитите за присъединяване на Косово към различните международни организации“, увери Дачич. Дипломатът добави, че твърдият ангажимент за развиване на отношенията с Русия е бил подсилен допълнително от редовните срещи между високопоставени служебни лица и постоянните и съдържателни разговори между двете страни, нещо, което е демонстрирано нагледно по време на скорошната визита на сръбска делегация, оглавявана от президента на страната Александър Вучич, в Москва.", "date": "2018.01.13", "title": "Ивица Дачич: Сърбия ще отвори още глави от предприсъединителните преговори с ЕС "}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-%D1%80%D0%B0%D0%B7%D0%B3%D0%BD%D0%B5%D0%B2%D0%B8-%D1%83%D0%BD%D0%B3%D0%B0%D1%80%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BC%D0%B0%D0%BB%D1%86%D0%B8%D0%BD%D1%81%D1%82%D0%B2%D0%B0%D1%82%D0%B0-news719180.html", "text": "Напрежението между Будапеща и Букурещ се засили, след като румънският министър-председател Михай Тудосе отправи завоалирана заплаха, че ще беси членовете на унгарското малцинство в страната си, предава Politico, цитирани от Фокус. По-рано Михай Тудосе заяви, че „ако знамето на трансилванските унгарци се развее над сградите на институциите, то всички ще се развеят до него“. Думите му предизвикаха осъждане от унгарския министър-председател Петер Сиярто, който извика румънския посланик за изясняване на думите на премиера. След срещата Сиярто заяви, че не е доволен от обяснението на дипломата. „Заплашването на етническата общност с екзекуции е напълно неприемливо“, заяви външният министър. Той допълни, че дебатът относно етническите унгарци в Румъния „трябва да се води цивилизовано“. Унгарското малцинство е най-голямото в Румъния с около 1,2 млн. негови представители, обитаващи най-вече района на Трансилвания.", "date": "2018.01.13", "title": "Премиерът на Румъния разгневи Унгария заради малцинствата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%BE%D0%B9-%D0%B7%D0%B0%D0%BF%D0%BB%D0%B0%D1%88%D0%B8-%D0%B5%D0%B2%D1%80%D0%BE%D0%BB%D0%B8%D0%B4%D0%B5%D1%80%D0%B8%D1%82%D0%B5-%D1%81%D1%8A%D1%81-%D1%81%D0%B8%D0%B3%D0%BD%D0%B0%D0%BB%D0%B8-%D0%B7%D0%B0-%D0%B1%D0%BE%D0%BC%D0%B1%D0%B8-%D0%B2-%D1%81%D0%BE%D1%84%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news719217.html", "text": "45-годишен български гражданин е подавал фалшивите сигнали за взривни устройства на територията на България и други европейски държави. Това стана ясно по време на брифинг в СДВР, където директорът - старши комисар Ивайло Иванов даде подробности във връзка с установен автор на злоумишлени обаждания. „Бяха получени множество злонамерени телефонни обаждания за поставени взривни устройства на територията на различни обекти – Аерогара „София“, НДК и Народно събрание. Бяха извършени необходимите проверки – такива взривни устройства не бяха открити. Всички служби за сигурност в България проведоха много оперативно-издирвателни мероприятия. Беше направен контакт с партньорски служби“, разясни ст. комисар Иванов. Той поясни, че обажданията се подават от карта на чужд мобилен оператор. „Беше установен подателят на сигналите. Това е 45-годишен български гражданин, който се намира на територията на страна от ЕС. Установено е за това лице, че е подавало множество сигнали, освен до обекти на територията на България, и до различни европейски институции“, каза старши комисар Иванов, като уточни че мъжът все още не е задържан. „Действаме с партньорските служби по установяване на местонахождение и задържането на мъжа – уточни старши комисар Ивайло Иванов. –  В България назад във времето са водени досъдебни производства по същия повод. Той много такива сигнали е подавал. Това деяние е наказуемо и по Наказателния кодекс, и по Закона за тел. 112. В НК има предвидено наказание лишаване от свобода, а в Закона за тел. 112, когато са мобилизирани службите за реагиране, глобата е доста сериозна – тя е от 10 000 до 20 000 лв., и може да се търси обезщетение за причинените вреди и направените разходи от службите. Страната е в ЕС. Към този момент няма да го обявяваме, тъй като все още не е задържан. Действаме в тесен контакт с партньорските служби“. По думите му 45-годишният мъж подава сигнали не само на територията на България, а и до най-различни европейски институции. „Последният пример е ЕК – разясни Иванов. -  Той от доста време не е на територията на България. Имаме конкретна информация, че е на територията на дадена страна. Просто умишлено не искам да я споменавам. Нека колегите да си свършат работата. Човек, който подава множество такива сигнали, можем само да гадаем каква му е мотивацията – дали има някакво психическо заболяване, или друга цел. Не може така лесно да се подават такива сигнали, защото това внася напрежение сред гражданите, вкарва се огромен ресурс от службите за сигурност. Има разписана процедура. Действат много служби, много ресурс се разходва. В последно време на аерогара „София“ е подал 3 сигнала, вчера за НДК имаше 2 сигнала, за Народно събрание – 1. Общо взето сигналите се подават на телефони, които са общо достъпни в Интернет“.", "date": "2018.01.13", "title": "ИЗВЪНРЕДНО! Разкриха кой заплаши евролидерите със сигнали за бомби в София (ОБНОВЕНА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D1%89%D0%B5-%D0%B1%D0%B8%D1%81%D1%82%D1%80%D1%8F%D1%82-%D1%82%D1%80%D0%B5%D1%82%D0%B8%D1%8F-%D0%BF%D0%BE%D0%BB-news719175.html", "text": "Третият пол влезе вдневния ред и на социалистите. Днес на национален съвет БП ще обсъжда Истанбулската конвенция, която в последните дни буни държавата и политическия елит. Най-вероятно социалистите ще поискат обсъждането й в парламента да бъде отложено, според източници от централата. Бившият външен министър Кристиян Вигенин преди дни каза, в конвенцията има текстове, които могат да бъдат тълкувани по различни начини. Това я правело недомислена. \"Смятам, че все още не е късно тази конвенция да не бъде внасяна в парламента, а да бъде оставена да отлежи\", призова Вигенин. Той предложи да се направи така, че нашето законодателство да изключва насилието. Конвенцията не решавала нито един въпрос. \"Въпросът за насилието е много важен в България. Аз считам, че има проблеми с превода от английски на тази конвенция\", поясни Вигенин. Той обвини Патриотите за избухване на скандала за \"третия пол\".", "date": "2018.01.13", "title": "ЕКСКЛУЗИВНО! Социалистите ще бистрят третия пол"}
{"url": "http://pik.bg/%D0%B5%D0%BF%D0%B8%D0%B4%D0%B5%D0%BC%D0%B8%D0%BE%D0%BB%D0%BE%D0%B3-%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D0%B3%D1%80%D0%B8%D0%BF%D0%B0-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B8%D0%BC%D0%B0-%D1%81%D0%B0%D0%BC%D0%BE%D0%B4%D0%B5%D0%B9%D0%BD%D0%BE%D1%81%D1%82-%D0%B2-%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-news719185.html", "text": "Епидемиологът Любомир Киров предупреди, че при лечението на грипа не трябва да се проявява самодейност, а да се търси консултация със специалисти. „Статистиките сочат, че обикновено пикът на грипните заболявания е през януари – коментира доктор Киров пред сутрешния блок на Нова телевизия. – Стартът обикновено е през октомври. Тази година, вероятно заради хубавото време, стартът на активизацията на вирусните заболявания дойде по-късно“. Доктор Киров уточни и симптомите. „Обикновено симптомите са висока температура, обща отпадналост, мускулни болки, проблеми със ставите. Много пациенти дори казват, че и косата ги боли. Става дума за заболяване, което изведнъж те поваля“, заяви той. Доцен Киров е категоричен , че човек би могъл да се справи с такива заболявания и сам, но препоръча да се избягва самодейно лечение и да се търси съвет от лекари. „Съветът ми е хората да не се бавят повече от 24 часа - заяви доктор Киров. – При самолечение, все пак, ако до 2-3 дни няма подобрения, да се търси лекарска помощ. Изследванията показват, че за момента при повечето хора вирусът е от типа „Б“. Има и от „А“, но съотношението е 80 към 20 в полза на тип „Б“. Иначе за момента официалните данни са за ваксинирани между 100 000 и 120 00 души\".", "date": "2018.01.13", "title": "Епидемиолог с предупреждение за грипа! Не трябва да има самодейност в лечението"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2-%D0%BF%D0%B5%D1%80%D0%BD%D0%B8%D1%88%D0%BA%D0%BE-%D0%BF%D0%BE%D1%81%D1%80%D0%B5%D1%89%D0%B0%D1%82-%D0%BD%D0%BE%D1%89%D0%B5%D1%81-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news719184.html", "text": "Не на 1 януари, а нощес се посреща Новата година в Пернишко. Цяла нощ срещу 14 януари, когато е Васильовден по стар стил, кукери обикалят от къща на къща и гонят злото от старата година. Дом, който не е посетен от маскираната група, се счита за прокълнат. Кукерската традиция е езическа и е на повече от 2000 години. Празникът за хората в Пернишко се счита за един от най-големите. Затова на този ден никой не ходи на работа. Едни излизат в отпуск, други си взимат болнични, трети пък бягат от работа. Дори хората, които са от Пернишко, но живеят на друго място, се прибират на този да празнуват с близките си. Маските са истинско произведение на изкуството. Правят се от кожи и пера. Всеки сам изработва маската си и не я показва на никого. За да не изгуби тя магическата си сила в нощта на 13 срещу 14 януари по време на маскарада. Кукерите всъщност в Пернишко се наричат сурвакари. Затова празникът се казва Сурва. А зради него в Перник вече от десетилетия се провежда международният фестивал на маскарадните игри. Карнавални групи от цяла България и от целия свят пристигат в града и дефилирит три дни по улиците му. Фестивалът е най-големият маскараден фестивал в страната. Той нареди Перник сред най-добрите зимни туристически дестинации за 2014 година, според National Geographic. Заради фестивала Перник е член на Федерацията на европейските карнавални градове, в която членуват Венеция и дори Рио де Жанейро, вопреки че не е европейски град. Тази година той ще се проведе на 26, 27 и 28 януари.", "date": "2018.01.13", "title": "ЕКСКЛУЗИВНО В ПИК! В Пернишко посрещат нощес Нова година (СНИМКИ)"}
{"url": "http://pik.bg/%D1%85%D0%B8%D1%82-1-%D0%BC%D0%BB%D0%BD-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D0%B8%D1%82%D0%B0%D1%82-%D0%B7%D0%B0-%D1%80%D0%B5%D1%87%D1%82%D0%B0-%D0%BD%D0%B0-%D1%82%D1%83%D1%81%D0%BA-news719182.html", "text": "Над 1 милион българи са гледали уникалната реч на председателя на Европейския съвет Доналд Туск при откриването на българското председателство в Народния театър. Видеото стана абсолютен хит в социалните мрежи. Наред с хвалебствените коментари всички се питаха кой е посъветвал Туск да спомене най-популярните за българите герои от миналото до съвремието като Спартак, Стоичков и Захари Бахаров, както и да рецитира \"Отечество любезно\" на Иван Вазов, информира Стандарт. Първата хипотеза бе, че това е ирландецът Уго Брейди, който от 3 години отговаря за речите на Туск. Според други обаче основната заслуга е на полския посланик у нас Кшищоф Крайевски. Той говори отличен български, познава в детайли историята ни. От две години по негова инициатива полски дипломати рецитират на 3 март и 24 май стихове на най-големите български поети. Освен това самият Доналд Туск е историк и знае кои са темите и имената, които могат да докоснат сърцето на всеки българин.", "date": "2018.01.13", "title": "Хит! 1 млн. българи питат за речта на Туск"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BA%D0%BE%D0%BB%D0%B5%D0%B4%D0%B0-%E2%80%93-%D0%BC%D0%B5%D0%B6%D0%B4%D1%83-%D0%B1%D0%BB%D0%B0%D0%B3%D0%BE%D1%82%D0%B2-news719234.html", "text": "За близо петнадесет години, откакто е учредена, кампанията „Българската Коледа” е събрала около 30 милиона лева. Това прави средно по 2 милиона годишно. Сиреч 15 години една трета българи – от деца, през работещи, до пенсионери, са отделяли по левче за есемес, за да докажат съпричастието си към благотворителността. Дотук добре. После започват другите неща. И на левчето на хорицата ли ДДС? Ми за 15 години това си е откровена кражба на 6 милиона от благотворителността им. Които се поделят между държавата и частните мобилни оператори. Добавете после и по 20% върху закупените апарати, консумативи и други и излиза, че комай половината от парите на добронамерените благотворители отиват в хазната! Но това е най-малкият цинизъм. Да сте чули обаче някой от народните представители да е дарил поне левче на „Коледата”? Аз поне – не. Ама то у депутат съвест – колкото у циганин честност... В замяна на това обаче се нагледахме на умилителни снимки как една самообявила се за „лидер на опозицията” дама меси коледна питка. Или как един любящ татко събрал фамилията си в някой от шестте си апартамента. Или как обичан дядо премиер поканил внуците в резиденцията си край София. Трогателно направо. Само дето не и много благотворително, а направо цинично. Но и това не е големият цинизъм. Народното събрание си вдигна бюджета на едни 62 милиона лева за 2018 г. Това пак прави над два пъти парите на „Българската Коледа”, събрани за 15 години. Да сте чули случайно, че от „икономиите” (това са най-вече глоби от отсъствия) се е откъснало и левче за „Коледата”? Аз поне, колкото и да се ослушвах – не. Парламентарно представените партии се радват на годишни субсидии, които надхвърлят поне с път и половина 15-годишната сума, набрана за „Българската Коледа”. Да сте чули или видели стотинка да са заделили за страдащи от хронични болести деца? На МВР-то му вдигнаха парите на 1,3 милиарда лева. В резултат, когато две храбри българки им заведоха на крака циганки джебчийки, полицията приложи към тях „Благотворителната Коледа” и ги пусна по живо, по здраво. Да си крадат пак... Че и на т.нар. Министерство на отбраната вдигнаха „благотворително” бюджета на 1,2 милиарда лева. Аз пак не спирам да се питам – от кого ще се отбраняваме? От Македония или от Сърбия (единствените ни не-натовски съседки), или кого ще нападаме? Спомням си по време на социализма един много чаровен професор написа някаква статия, която ужасно разгневи тогавашния министър на отбраната бай Добри. И той заръчал на дъщеря си Аксиния да предаде на професора, че е хулиган. Отговорът на бачо Кольо (проф. Николай Генчев, светла му памет) бил железен – „предай на баща си, че аз може и да съм хулиган, но съм написал поне 40 книги, а той пък не е никакъв министър на войната, щом за 40 години не е организирал ни една”. Естествено, далеч съм от мисълта България да бъде въвлечена в някакъв военен конфликт (макар че американците стръвно се опитват да го сторят). Но ако пак се върна на темата за „Българската Коледа”, хич не ми изглежда логично на фона на парите, събрани за нея за 15 години, народецът ни да плаща само за една година на Министерството на отбраната 40 пъти повече за нещо, което всъщност не ни носи нищо. Ами онези „благотворителни” 50 млн. лева, които държавата отпусна за подслушването? Бих направил анкета – кого от обикновените хора това го интересува? Но няма да го сторя, защото знам отговора - никого, ама абсолютно никого. Знам обаче и това, че 50 млн. са два пъти повече от онези 25 милиона, които управниците се назлъндисваха да отпуснат за онкоболните. Ами онези 110 млн. за ДАНС? Досега не съм видял ни една крупна тяхна акция, освен залавянето на дребни кокошкари. Но както се вижда, и през 2018-а пари ще лапат на едро. „Държавна благотворителност”... За НСО-то пък направо не ми се мисли. Те си заработиха едни 32 млн. лева предварително. А покрай председателството ни на ЕС кой знае още колко ще смъкнат. Бедата е, че пак ще бъде на нашия клет данъкоплатещ гръб. Както впрочем и всичко, което изброих по-горе. Сиреч властта пак ще бъде мащеха за реалните благотворители на „Българската Коледа”, но реален Дядо Коледа за обслужващите я държавни чиновници... Тъжното е, че и в новогодишното си приветствие държавният ни глава напомни предимно за благотворителите от \"Българската Коледа\", но не и за грабителите от управленските банди, които и да са те.", "date": "2018.01.13", "title": "САМО В ПИК И \"РЕТРО\"! Проф. Драганов с ексклузивен коментар: \"Българската Коледа\" – между благотворителността и цинизма  "}
{"url": "http://pik.bg/%D1%83%D1%81%D1%82%D0%B0%D0%BD%D0%BE%D0%B2%D0%B5%D0%BD%D0%B0-%D0%B5-%D1%81%D0%B0%D0%BC%D0%BE%D0%BB%D0%B8%D1%87%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-40-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-news719225.html", "text": "Установена е самоличността на мъжа, чието тяло бе открито тази сутрин на ул. „Радецки“ във Варна, съобщиха от пресцентъра на ОДМВР – Варна, цитирани от Фокус Това е 40-годишен мъж от Варна. Сигналът за мъж в безпомощно състояние близо до жилищен блок на ул. \"Радецки\" в града е подаден малко преди 07:30 часа. Пристигналите на място екипи са констатирали смъртта му. От полицията допълниха, че по първоначални данни не се касае за извършено спрямо 40-годишния мъж криминално престъпление. Работата по случая продължава под надзора на Районната прокуратура във Варна.", "date": "2018.01.13", "title": "Установена е самоличността на убития във Варна 40-годишен мъж"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B5%D1%81-%D1%81%D0%B0-%D0%BF%D0%B0%D1%80%D0%B0%D0%BD%D0%BE%D0%B8%D1%87%D0%BD%D0%B8-news719188.html", "text": "The Guardian, цитиран от \"Фокус\". Британският министър на финансите Филип Хамънд заяви, че липсата на ентусиазъм относно бъдещите търговски отношения между Великобритания и ЕС може да се опише като „параноя“. Според него редица политици в Европа все още искат да накажат страната му заради резултатите от референдума от 2016 г., пише „Чуваме готовността и ентусиазма на САЩ и на други страни по света да сключват търговски споразумение с нас, но не и от Европа“, заяви Хамънд. Той заяви, че е „параноя“ предположението, че твърде мек Брекзит ще подтикне и други страни да излязат от ЕС. „Разбирам я тази параноя. Но си представете, че водите успешен и процъфтяващ клуб. Ако някой член напусне, не се паникьосвате веднага, че и други ще напуснат, а сте уверени, че ще останат“, уверен е той.", "date": "2018.01.13", "title": "Британският финансов министър хвърли бомба: Лидерите на ЕС са параноични"}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D0%B8-%D0%B5%D1%81%D1%82%D0%BE%D0%BD%D0%B8%D1%8F-%D1%81%D0%B0-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D0%BB%D0%B8-%D0%B7%D0%B0-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%BE%D1%81%D1%82%D1%82%D0%B0-%D0%B4%D0%B0-%D1%81%D0%B5-%D0%B7%D0%B0%D1%81%D0%B8%D0%BB%D0%B8-%D0%BD%D0%B0%D1%82%D0%B8%D1%81%D0%BA%D0%B0-%D1%81%D0%BF%D1%80%D1%8F%D0%BC%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE-news719194.html", "text": "ТАСС, цитирана от \"Фокус\". Японският министър-председател Шиндзо Абе заяви по време на съвместна пресконференция с естонския си колега Юри Ратас, че правителствата на двете държави смятат за необходимо да се засили максимално натиска срещу Северна Корея, развиваща своята ракетно-ядрена програма, предава „Важно е, че постигнахме съгласие за това, че не признаваме ядреното оръжие за Северна Корея и че се договорихме, че е необходимо максимално засилване на натиска срещу нея“, заяви Абе. Той подчерта, че Пхенян представлява сериозна заплаха, защото притежава ракети, които могат да достигнат и Талин. По време на европейската обиколка Абе ще посети в близките дни и Латвия, Литва, България, Сърбия и Румъния. Те са важни за Япония от гледна точка на стратегическия ѝ подход относно ситуацията около Северна Корея. С изключение на Естония те всички имат дипломатически отношения с Пхенян, а България и Румъния имат и негово посолство на своя територия.", "date": "2018.01.13", "title": "Япония и Естония са се договорили за необходимостта да се засили натиска спрямо Северна Корея"}
{"url": "http://pik.bg/%D0%B8%D1%80%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BE%D0%B1%D1%8F%D0%B2%D0%B8-%D1%87%D0%B5-%D1%89%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%B0%D0%BD%D0%BA%D1%86%D0%B8%D0%B8-news719199.html", "text": "Иранското правителство заяви, че ще отговори на санкциите, наложени от САЩ срещу ръководителя на иранските съдебни власти аятолах Садик Лариджани, предава Reuters, цитирана от Фокус. По-рано президентът на САЩ Доналд Тръмп заяви, че ще продължи действието на режима за отмяна на санкциите срещу Иран, за да даде последен шанс да се поправят „грешките“ в Иранското ядрено споразумение от 2015 г. Правителството във Вашингтон същевременно обяви, че ще наложи санкции срещу 14 компании и лица в Иран, включително и върху Лариджани. „Враждебните действия на режима на Тръмп пресякоха червените линии за поведение на международната общност и са нарушение на международното право. Със сигурност те ще бъдат посрещнати със сериозната реакция на Иран“, се посочва в официално заявление на Външното министерство на страната. Външният министър на Иран Мохамад Джавад Зариф на свой ред заяви, че решението на Тръмп подкопава устоите на международното споразумение.", "date": "2018.01.13", "title": "Иранското правителство обяви, че ще отговори на последните американски санкции"}
{"url": "http://pik.bg/%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%E2%80%9E%D1%83%D0%B6%D0%B8%D0%BB%D0%B8%D1%85%D0%B0%E2%80%9C-%D0%B6%D0%B5%D0%BD%D0%B0-%D1%81-%D0%BD%D0%B0%D0%B4-13-000-%D0%BB%D0%B2-%D0%B2-%D1%88%D1%83%D0%BC%D0%B5%D0%BD-news719200.html", "text": "76-годишна жена от Шумен е станала жертва на телефонна измама с над 13 000 лева. Това съобщиха от ОДМВР – Шумен, цитирани от Фокус.  Измамата е осъществена вчера. Жената е подведена от непознат да съдейства за „задържане на измамници“. При успешна операция ѝ била обещана доживотна седмична добавка към пенсията в размер на 50 лева. Звъннали ѝ първо на домашния телефон и казали, че дъщеря ѝ е пострадала в катастрофа и трябват пари за лечение. Тя разбрала, че е измама. Последвало второ обаждане. Мъж се представил за полицай и помолил да съдейства да заловят измамниците. Поискал ѝ номера на мобилния телефон, за да контролира и да ръководи операцията. Забранил ѝ да се обажда на близки, за да не се провали акцията. Жената имала малко над 1 500 лева у дома. Казали ѝ да ги сложи в торба и да ги остави до гараж пред дома ѝ и веднага да се прибере. Щели да ѝ звъннат като приключи задържането, за да върнат парите. Жената поставила в торба парите и ги оставила на уговореното място. Звъннали ѝ втори път. Казали, че има още измамници на свобода, и трябват още пари. Питали я дали има. Тя наела кола и отишла до съседно село. Взела всички семейни спестявания. Не се обадила на никого от близките си. След като се прибрала, ѝ се обадили по телефона и я питали дали е готова и колко лева има. След като казала, че има малко над 11 000 лева, но се колебае дали да ги остави, измамниците ѝ казали, че акцията се провежда със знанието на кмета. Обещал при успешна операция гражданинът, който е съдействал, да получи доживотна надбавка в размер на 50 лева към пенсията. Жената повярвала. Оставила парите в торба до гаража и според указанията на непознатите, които се представят за полицаи, скрила се в банята и зачакала да свърши операцията по залавяне на измамниците. По-късно разбрала, че е измамена. ОДМВР - Шумен се обръща към гражданите с апел да разкажат на близките си, възрастни родители, баби и дядовци да не се доверяват на непознати по телефона. \"Ако някой им иска пари по телефона да знаят, че със сигурност са попаднали в измамна схема. Обяснете им веднага да затворят телефона. Да ви потърсят, но да ви наберат само след като чуят знак „свободно“ в слушалката. Ако не успеят да се свържат с вас, да позвънят на 112, и да съобщят. Но пак само след като чуят знак свободно, защото иначе отново говорят с измамниците\", посочиха от ОДМВР.", "date": "2018.01.13", "title": "Телефонни измамници „ужилиха“ жена с над 13 000 лв в Шумен"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%88%D0%B5%D1%84-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D0%BC%D0%B5-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D0%B8-%D0%B8%D0%B2%D0%BE-%D1%81%D1%82%D0%B0%D0%BC%D0%B5%D0%BD%D0%BE%D0%B2-news719224.html", "text": "За Петър Христов и Иво Стаменов не мога да коментирам в момента. Там работим. Това заяви директорът на СДВР старши комисар Ивайло Иванов, цитиран от Фокус. „Иво Стаменов почина вчера – разясни Иванов. - Продължават нашите действия по разследването. Просто се преквалифицира от опит за убийство на за убийство. Нашите действия са едни и същи. Дали има опит за убийство, или убийство – действаме по един и същи начин“. По думите му се проверяват всички версии, защото вече трябва да се провери голям обем от информация, за да бъдат изведени точните и да се изчистят мотивите. „Не мога да коментирам повече този случай. Оставете ни да поработим и когато има информация, ще ви кажем веднага. Никога не сме спестили нещо или не сме го скрили“, заяви ст. комисар Ивайло Иванов.", "date": "2018.01.13", "title": "Полицейски шеф: Продължаваме разследването на убийствата на Петър Христов и Иво Стаменов"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%B7%D0%B0-%D1%81%D0%B1%D0%BB%D0%B8%D0%B6%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BE%D0%B7%D0%B8%D1%86%D0%B8%D0%B8%D1%82%D0%B5-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BC%D1%83-%D0%B8-%D0%B3%D1%8A%D1%80%D1%86-news719204.html", "text": "Македонският външен министър Никола Димитров заяви, че е оптимист, че позициите на правителствата в Скопие и Атина относно спора за името се доближават, съобщава македонската медия „Локално“, цитирана от Фокус. „Все още няма предложения на масата с имена уточнява Димитров. - Между нас все още има различия и те трябва да бъдат преодолени. Важно е Гърция да направи разлика между името на провинцията си и името на нашата държава. Важно е да не се засяга идентичността, именно заради това се очаква следващата седмица да се оформи рамката за преговорите“.", "date": "2018.01.13", "title": "Външният министър на Македония оптимист за сближаването на позициите на страната му и Гърция по спора за името"}
{"url": "http://pik.bg/%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%BE%D1%84%D0%B8-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D0%BB%D0%BE%D1%80%D0%B5%D0%BD%D1%86%D0%BE-%D0%BC%D0%B5%D1%87%D1%82%D0%B0%D1%8F-10-000-%D0%B4%D0%B0-%D0%BC%D0%B5-%D0%B0%D0%BF%D0%BB%D0%BE%D0%B4%D0%B8%D1%80%D0%B0%D1%82-news719214.html", "text": "Наследникът на Софи Маринова Лоренцо вече има две свои песни и търси мястото си под светлината на прожекторите. „Отстрани изглежда, че успехът ми е абсолютно сигурен, защото Софи Маринова ми е майка – коментира новоизгряващата звезда пред сутрешния блок на Нова телевизия. – Искам обаче всичко да си постигна сам. Да стигне до извесността заради себе си. Не искам тя да ме бута. Ако не пея, бих могъл да стана продуцент. Имам една фирма за това, нищо че съм на 15 години. За момента фирмата е на името на майка ми, но след като навърша 18 години, ще бъде на мое име“. Лоренцо раказва, че вече има две песни,  с които превзема музикалните сцени. „Първата ми песен е „В атака“, а втората – „Инстаграм“. Нея я обявих на последния концерт на майка ми и вече има над 500 000 гледания в мрежата“, разяснява младата звезда. Лоренцо признава, че едно от любимите му места е Етрополския манастир. „Много обичаме да ходим там с майка ми – коментира синът на Софи Маринова. – Обикновено го правим през лятото, но и през зимата е страшно красиво“. За пеенето Лоренцо казва, че е единственото нещо, което наистина му харесва и прави с любов. „Не мога да ходя да работя в някой супермаркет – признава той. – Не ми е отредено такова нещо. Иначе не мисля, че хората ме приемат заради това, че съм сина на Софи Маринова. Като изляза, виждам как хората ми се кефят и стават да се веселят“. Лоренцо признава, че не е бил очарован от решението на майка му да се преместят от София в Етрополе. „Няма да крия, че ми беше неприятно – коментира той. - Бях свикнал там. Имах много приятели. Даже имаше момчета, които ми бяха като братя. Но това бе решението на майка ми“. Синът на Софи Маринова признава, че най-големият концерт, на който е бил е юбилейният на майка му в „Арена Армеец“. „Там като тръгнах да излизам имаше 10 000 човека и като видях се разтреперих – признава той. – Беше невероятно.“ За отношенията с майка си Лоренцо признава, че с нея споделя повече, отколкото и с най-добрия си приятел. „Тя знае всичко за мен, и аз – за нея – казва Лоренцо. - Има неща, в които аз не се меся и такива, в които тя не го прави. Но се подкрепяме“. Леренцо демонстрира и самочувствие. „Мисля, че вече съм излязъл от сянката на майка ми с двете ми песни – заявява той. – Вече всички ме знаят като Лоренцо, а не като Лоренцо на Софка“. Лоренцо коментира и темата с приятеля на майка си Гринго, който е в ареста. „Чакам го да си дойде – признава синът на Софи Маринова. – Аз си го уважавам. Той е приятел на майка ми. Какъвто и да е. Какъвто и да го мислят хората, го уважавам. Щом майка ми го обича, и аз го обичам. Обичам и баща ми и брат ми. Иначе майка ми и баща ми винаги са се уважавали“. Лоренцо заявява, че не сребролюбец, който работи само за пари и трупа пари в банки. „Такъв съм, че като имам пари, си ги харча – коментира той. – Много хубави работи са телефончета, коли. Много си ги обичкам. Обичам много да си се наконтя, да си отида някъде. Да съм душата на компанията. Винаги да ги забавлявам. Иначе училището съм го занемарил засега. Наясно съм, че без образование сме за никъде. Особено ние ромите, направо да си кажа – циганите. Не мисля за висше образование. Само искам да си изкарам средното. След това няма да се занимавам“. Лоренцо коментира и европредседателството на България. „Гледах вчера по новините, че някакви важни клечки бяха в София – коментира синът на Софи Маринова. – Даже сериала на майка ми закъсня заради някакви новини. Тя се ядоса, а аз побързах да изляза, щото можеше да стане нещо страшно“. Лоренцо признава, че мечтата му е един ден да пее пред 10 000 души, които него да аплодират.", "date": "2018.01.13", "title": "Наследникът на Софи Маринова Лоренцо: Мечтая 10 000 да ме аплодират"}
{"url": "http://pik.bg/%D1%85%D0%B2%D0%B0%D0%BD%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%BA%D1%80%D0%B0%D0%B4%D1%86%D0%B8-%D0%BD%D0%B0-%D1%82%D0%BE%D0%BA-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news719221.html", "text": "Наказателна акция установи двама крадци на електричество във врачанско, съобщава Конкурент, като се позовава на информация от ОД на МВР във Враца. На 12 януари (петък) в 10:40 часа служители на ЧЕЗ и полицията проверили дома на Е.К. в Борован и установили по категоричен начин, че той е ползвал ток, след като се присъединил незаконно към мрежата. По случая е образувано досъдебно производство. Същият ден, но в 15:30 часа подобно нарушение било установено и в белослатинското село Тлачене. Там бил проверен дома на 23-годишна жителка – С.И. По случая е започнало бързо производство.", "date": "2018.01.13", "title": "Хванаха двама крадци на ток във врачанско"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D1%81%D1%8A%D0%B2%D0%B5%D1%82-%D0%BD%D0%B0-%D0%B1%D1%81%D0%BF-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%BE%D1%82%D0%BB%D0%B8%D1%87%D0%B8%D1%8F-%D0%B7%D0%B0-%D1%81%D1%82%D0%B5%D1%84%D0%B0%D0%BD-%D0%B4%D0%B0%D0%BD%D0%B0%D0%B8%D0%BB%D0%BE%D0%B2-%D0%B8-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D0%B3%D0%B0-news719222.html", "text": "По инициатива на Изпълнителното бюро на БСП и с единодушно решения на Националния съвет, проф. Стефан Данаилов и проф. Радослав Гайдарски бяха наградени с Почетния знак на партията. Това съобщиха от пресцентъра на НС на БСП, цитирани от Фокус. Проф. Гайдарски получи знака по случай своята 80-годишнина, а проф. Данаилов за своята 75-годишнина. Те са удостоени със знака и за своята дългогодишна партийна и политическа дейност.", "date": "2018.01.13", "title": "Признание: Националният съвет на БСП със специални отличия за Стефан Данаилов и Радослав Гайдарски"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD%D0%B0-%D0%BF%D1%80%D0%BE%D0%BA%D0%BE%D0%B1%D0%B0-%D0%BE%D0%BF%D1%80%D0%B0%D0%B7%D0%BD%D0%B8-%D0%B1%D1%83%D0%BB-%E2%80%9E%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%9D-%D0%BE%D1%82-%D0%B1%D0%B0%D1%80%D0%BE%D0%B2%D1%81%D0%BA%D0%B8-%D0%BB%D0%B8%D0%BC%D1%83%D0%B7%D0%B8%D0%BD%D0%B8-%E2%80%93-%D0%BF%D0%BE%D0%BB%D0%B8%D1%82%D0%B8%D1%86%D0%B8-news719032.html", "text": "Същинска прокоба тегне над един от основните столични булеварди, известен и като трасето на властта – „България”, който свързва правителствените и президентски резиденции с центъра на София и още от времето на социализма се ползва от кортежите на властимащите. В последните години по него фучат и скъпарските лимузини на най-богатите бизнесмени, обитаващи луксозния квартал с баровски имения „Бояна”. Тази седмица насам обаче булевардът е опустял от супер модерни возила, след като там намери смъртта си поредният богат българин. Шефът на „Лактима” Петър Христов бе застрелян в кв. „Манастирски ливади” близо до „България” в понеделник сутринта. Покушението срещу него всяло невиждан смут сред политици и бизнесмени, които вече наредили на охраните и шофьорите си в никакъв случай да не минават по този маршрут и да ползват други трасета, които водят от баровските квартали под Витоша до центъра на столицата, научи ПИК. Паниката им била съвсем оправдана, тъй като по начало булевардът бил доста широк и открит и колите лесно се атакували от точни стрелци, скрити в многобройните високи сгради по цялата му дължина от Околовръстен път до НДК. Това показват и предишните два фатални атентата, при които загинаха популярни и богати българи именно на „булеварда на смъртта”. Банкерът Емил Кюлев бе застрелян докато се движи с джипа си по „България” в посока към центъра на 26 октомври 2005 г. 4-5 куршума, изстреляни за секунди, се оказаха достатъчни да убият крупният бизнесмен и бивш собственик на ДЗИ Банк, който бе един от най-богатите хора в България. Две години по-рано на бул. „България” намери смъртта си Филип Найденов-Фатик, който бе сред силните босове в ъндърграунда, свързван с наркотрафика. Той бе застрелян също в колата си, докато е спрял на червен светофар на кръстовището с бул. „Гоце Делчев”. Поръчковият му мерцедес бе направен на решето с над 30 куршума, от които 9 попадат в тялото му и го убиват.", "date": "2018.01.13", "title": "РАЗКРИТИЕ НА ПИК! Убийствена прокоба опразни бул. „България” от баровски лимузини – политици и бизнесмени заобикалят лобните места на Петър Христов, Фатик и Кюлев"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%B2%D0%B0%D1%80%D0%B8%D1%86%D0%B5%D0%BB%D0%B0-%D0%BF%D0%BB%D1%8A%D0%B7%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news719227.html", "text": "Варицела е плъзнала в Пловдив и областта, като болните от шарка са четири пъти повече от нормалните стойности, които се отчитат през годината, съобщава Трафикнюз, позовавайки се на информация в бюлетина на РЗИ. За последната седмица в пловдивската здравна инспекция са регистрирани 256 случая на заболяването. За сравнение в периода от 28 декември до 3 януари случаите на варицела са общо 129, а по-миналия отчетен период болните са били 72. Наред с шарката от началото на 2018 година в Пловдивска област е повишена заболеваемостта от остри респираторни заболявания и такива протичащи с ентероколитен синдром – към момента 121,71% при средно за страната 118.88%. Грипна епидемия се обявява в случаите, когато заболеваемостта от грип и остри респираторни заболявания достигне 200 болни на 10 000 души. Училищата пък се затварят при отсъствие на поне 30% от учениците заради заболяване. За сметка на това болните от скарлатина са намалели до 13 души през последната седмица.", "date": "2018.01.13", "title": "Опасно! Варицела плъзна в Пловдив"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%B2%D1%8A%D0%B6%D0%B5%D1%82%D0%BE-%D0%BD%D0%B0-%D0%BB%D0%B8%D1%84%D1%82%D0%B0-%D1%81%D0%B8%D0%BC%D0%B5%D0%BE%D0%BD%D0%BE%D0%B2%D0%BE---%D0%B0%D0%BB%D0%B5%D0%BA%D0%BE-%D0%B7%D0%B0%D0%BC%D1%80%D1%8A%D0%B7%D0%BD%D0%B0-%D0%BA%D0%B0%D0%B1%D0%B8%D0%BD%D0%BA%D0%B8%D1%82%D0%B5-%D0%B1%D1%8F%D1%85%D0%B0-%D0%B8%D0%B7%D1%82%D0%B5%D0%B3%D0%BB%D0%B5%D0%BD%D0%B8-news719215.html", "text": "е замръзнало вследствие на рязката промяна на температурата. Това съобщи  изпълнителният директор на „Витоша ски“ Костадин Костадинов, във връзка с затруднено движението на кабинковия лифт \"Симеоново - Алеко\", предаде \"Фокус\". „Въпреки, че е пуснато да се върти, толкова лед се е образувала по него, че въжето се приплъзва и не може да задвижи механизма. В кабинките на лифта няма хора, изтеглени са“, поясни Костадинов. По думите му подобно нещо се случва много рядко. Причината е рязката промяна на температурата. Действаме в момента, каквото можем да направим, го правим. Понякога срещу природата не може да се действа“, обясни Костадинов. Въжето на лифта \"Симеоново - Алеко\" „Това се случва веднъж на 15 години.", "date": "2018.01.13", "title": "Опасно! Въжето на лифта \"Симеоново - Алеко\" замръзна, кабинките бяха изтеглени"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B9-%D0%BF%D1%80%D0%BE%D0%B2%D0%BE%D0%BA%D0%B8%D1%80%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B3%D0%B0%D1%80%D0%B4%D0%B8%D1%8A%D0%BD-%D1%89%D0%B5-%D0%BF%D1%80%D0%BE%D0%B4%D1%8A%D0%BB-news719145.html", "text": "- Никой не знае. Аз - също. Не съм си купил достатъчно боб да го хвърлям. Хората си протестираха мирно и тихо в деня на откриването на европредседателството. А еврочиновниците се изказаха ласкаво за нас. Никога не съм чувал по-добри думи за България, което ме радва. - Противопоставянето ще продължи и така трябва. Ако се прегърнат, народът ще застане срещу тях. Нормално е да има противопоставяне. На опозицията това й е работата - да критикува управлението. - Напълно съгласен съм. Не е нещо кой знае какво и аз не очаквам нещо много. Всичко ще си мине добре. И нищо особено няма да се случи. Никак не обичам тази максима: \"Дайте да не се излагаме пред чужденците\". В крайна сметка трябва да си вършим добре работата. Тогава ще имаме успех. - Истината е по средата. Западняците ги мързи. Хващат някакви местни българи, за да пишат срещу държавата си. Тази публикация е самооценка. Откъде накъде ще ни приравняват на Свазиленд, например, където има една телевизия и масово измиране от СПИН. Хайде стига! Това със свободата на словото е най-тежкият кретенизъм, който съм виждал в живота си. Даже по социалистическо време не съм чувал такова нещо. И не са виновни \"Репортери без граници\". В България всеки може да говори срещу всеки. Има не свобода, а свободия на словото. Което никак не е добро.", "date": "2018.01.13", "title": "ЕКСКЛУЗИВНО В ПИК! Проф. Михаил Константинов разкри кой провокира скандала \"Гардиън\", ще продължава ли да ескалира напрежението по време на европредседателството"}
{"url": "http://pik.bg/%D0%BF%D0%B8%D1%82%D0%B5%D0%B9%D0%BD%D0%B0-%D0%B2%D0%BE%D0%B4%D0%B0-%D1%81-%D1%83%D1%80%D0%B0%D0%BD-%D0%B2-%D1%87%D0%B5%D1%82%D0%B8%D1%80%D0%B8-%D1%81%D0%B5%D0%BB%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D1%81%D0%BA%D0%BE-news719043.html", "text": "Водата в четири села - едно в Тополвград и три в Димитровград са с превишени норми естествен уран, съобщиха от РЗИ Хасково. Затова се препоръчва тя да не се използва за питейни нужди, а само за хигиенни цели. Отклоненията в питейната вода в тополовградското село Владимирово са засечени на 9-ти януари. Те са 0.033 3mg/l при норма 0,03mg/l. Протоколите от изследванията са изпратени от ЕООД „ВиК” Стара Загора. РЗИ-Хасково е издала и връчила предписание на управителя на водното дружества в Стара Загора за осигуряването на вода за питейни нужди за населението на селото, съобщава \"Хасково.нет\". Остава ограничението на употребата на питейната вода за питейни нужди и приготвяне на храна от населението в селата Върбица, Сталево и Светлина, Димитровградско, къде също има завишаване на естествен уран в чешмите. Продължава осигуряването на вода за питейни нужди и приготвяне на храна с водоноски от „ВиК” ООД Димитровград", "date": "2018.01.13", "title": "Питейна вода с уран в четири села в Хасковско"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BA%D1%80%D0%B0%D0%B9-%D0%BA%D0%B0%D1%80%D0%BD%D0%BE%D0%B1%D0%B0%D1%82-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D0%B8-12-%D0%BA%D0%B0%D1%80%D1%83%D1%86%D0%B8-%D0%B8-%D0%BF%D0%B5%D1%82-%D0%BA%D0%BE%D0%BD%D1%8F-news719126.html", "text": "Лесничеи и полицаи от Бургас задържаха шестима бракониери, единият от тях - непълнолетен. Това стана при акция срещу незаконната сеч на територията на Държавно горско стопанство - Карнобат, съобщиха от Агенцията по горите. Горските от Бургас са съставили 15 акта по Закона за горите. Нарушенията са за сеч на немаркирани дървета, за транспортиране на дървесина, немаркирана с контролна горска марка и непридружена с превозен билет. Задържани са 5 коня, 12 каруци и 3 кубика дърва за огрев, съобщава \"Бургас Инфо\". Специализираната акция е продължила, като една част от екипите са наблюдавали района и през следващия ден. Другите екипи са били насочени в землища на община Сунгурларе, където има зачестили незаконни сечи в горските територии. В този ден в проверяваните райони не са установени нарушения. От Агенцията по горите предупреждават, че акциите им продължават.", "date": "2018.01.13", "title": "ЕКШЪН КРАЙ КАРНОБАТ! Задържаха бракониери, 12 каруци и пет коня "}
{"url": "http://pik.bg/%D0%B7%D0%B8%D0%BC%D0%B0%D1%82%D0%B0-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D1%81%D1%82%D1%83%D0%B4%D0%B5%D0%BD-%D0%B2%D1%8A%D0%B7%D0%B4%D1%83%D1%85-%D0%BD%D0%B0%D1%85%D0%BB%D1%83%D0%B2%D0%B0-%D1%81-%D0%BF%D1%8A%D0%BB%D0%BD%D0%B0-%D1%81%D0%B8%D0%BB%D0%B0-%D1%81%D0%BD%D1%8F%D0%B3-%D1%89%D0%B5-%D0%B7%D0%B0%D0%B2%D0%B0%D0%BB%D0%B8-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-news719159.html", "text": "Студът нахлува с пълна сила в страната. С нахлуването на леден въздух, през дъждът в повечето райони ще премине в сняг, най-късно днес след обяд в Югоизточна България. Значителни по количество ще са снеговалежите в планините, а почти без валежи ще е в югозападните райони на страната. Ще бъде ветровито, с умерен и силен североизточен вятър. По планинските проходи има условия за преспи и навявания. Температурите ще са почти без дневен ход - между 0° и 5°. Такава е прогнозата за времето на Националния институт по метеорология и хидрология към БАН . Атмосферното налягане е по-високо от средното за януари и още ще се повишава. По Черноморието ще е облачно, с валежи от дъжд. Ще духа силен североизточен вятър. Максималните температури ще са 5°-6°. Температурата на морската вода е 9°. Вълнението на морето ще бъде 4 бала. В планините ще е облачно, с валежи от сняг, на места значителни по количество. Ще духа силен вятър от изток-североизток, който в комбинация със снеговалежите ще води до преспи и навявания. Максималната температура на височина 1200 метра около минус 3°, на 2000 метра – около минус 7°. В неделя в по-голямата част от страната валежите ще спрат. Слаб сняг ще превалява на отделни места в Западна България и в крайните източни райони. Ще бъде студено и ветровито. През нощта срещу понеделник валежите от сняг в Западна България ще се усилят, ще се натрупа нова снежна покривка. По високопланинските проходи в Западна Стара планина, а през деня в понеделник и на изток, ще има виелици и навявания. По-късно вятърът ще отслабне, а привечер и ще стихне. Минималните температури ще се понижат още, а и дневните в повечето райони ще са отрицателни. Във вторник облачността ще се задържи предимно значителна. Само на отделни места ще превали слаб сняг. Ще се появи южен вятър и температурите слабо ще се повишат. През нощта срещу сряда в северозападните райони е възможно да превали дъжд и да се образуват поледици.", "date": "2018.01.13", "title": "ЗИМАТА СЕ ЗАВРЪЩА! Студен въздух нахлува с пълна сила, сняг ще завали в цялата страна"}
{"url": "http://pik.bg/%D0%BF%D1%8A%D1%82%D0%B8%D1%89%D0%B0-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%81%D0%B0-%D0%BE%D0%B1%D1%80%D0%B0%D0%B1%D0%BE%D1%82%D0%B5%D0%BD%D0%B8-%D1%87%D0%B0%D1%81%D1%82%D0%B8%D1%87%D0%BD%D0%BE-%D1%81%D1%80%D0%B5%D1%89%D1%83-%D0%B7%D0%B0%D0%BB%D0%B5%D0%B4%D1%8F%D0%B2%D0%B0%D0%BD%D0%B5-news719168.html", "text": "През нощта са направени обработки със смеси срещу заледяване частично на пътища в София, съобщиха от пресцентъра на Столична община, цитирани от Фокус. Информацията за обстановката в София е към 6.00 часа. Обработени са общински пътища в район Панчарево, пътят Панчарево – Бистрица. Опесъчаване е направено в планината Витоша на „Драгалевци – Алеко” и „Бояна – Златни мостове”. Градският транспорт се движи по обичайните си маршрути.", "date": "2018.01.13", "title": "Пътища в столицата са обработени частично срещу заледяване"}
{"url": "http://pik.bg/%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B7%D0%B0%D0%BA%D0%B0%D0%BD%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-news719049.html", "text": "Съдът е признал за виновен В. Попов от с. Галиче, обвинен от Районна прокуратура – Враца за извършено от него престъпление по чл. 144, ал. 3, вр. ал. 1 от НК. Това съобщиха от пресцентъра на Апелативна прокуратура София. През нощта на 03.09.2016 г., в с. Галиче, Попов се заканил с убийство на Цв. Н.. Мъжът отправил към думи и изрази, които биха могли да възбудят основателен страх за осъществяването му. За това деяние той е осъден на една година „лишаване от свобода“ при първоначален „строг“ режим на изтърпяване.", "date": "2018.01.13", "title": "Една година затвор за закана за убийство"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D0%BB%D0%B0%D0%B4%D0%B5%D0%B6-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%BF%D1%80%D0%B8%D1%82%D0%B5%D0%B6%D0%B0%D0%BD%D0%B8%D0%B5-%D0%BD%D0%B0-%D0%B4%D1%80%D0%BE%D0%B3%D0%B0-news719055.html", "text": "Под наблюдението на Окръжна прокуратура –Кюстендил е започнато досъдебно производство за незаконно държане с цел разпространение на високорискови наркотични вещества. На 08.01.2018 г. в апартамент и мазе на ул. „Димчо Дебелянов“ в гр. Кюстендил били открити 30 грама зелена суха листна маса, 15 броя хапчета и 70 грама бяло вещество на бучки и прах, съобхища от прокуратурата. При направения полеви наркотест въпросните вещества реагирали на „канабис“, „барбитурат“ и „амфетамин“. Наркотиците били разпределени в дози за еднократна употреба с везна. Тя също била иззета при направеното претърсване и изземване. В качеството на обвиняем е бил привлечен и задържан 22-годишния кюстендилец А.А. По искане на Окръжна прокуратура – Кюстендил съдът е определил най-тежката мярка за неотклонение „Задържане под стража“ спрямо обвиняемия.", "date": "2018.01.13", "title": "Арестуваха младеж заради незаконно притежание на дрога"}
{"url": "http://pik.bg/%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB%D0%B8%D1%82%D0%B5-%D0%B3%D0%BE%D1%82%D0%B2%D1%8F%D1%82-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%BE%D0%BA%D0%B0-%D0%B7%D0%B0-%D0%B8%D0%BD%D0%B4%D1%83%D1%81%D1%82%D1%80%D0%B8%D1%8F%D1%82%D0%B0-news719124.html", "text": "Работодателите се готвят за протест срещу поскъпването на тока за индустрията. Предупреждават, че увеличението ще доведе до инфлация, която ще постави под заплаха плановете ни за еврото. Демонстрацията на недоволство е предвидена за 31 януари. Работодателите предупреждават, че след увеличението на тока почти всичко ще поскъпне с повече от 3%. Очаква се в протеста да се включат и синдикатите.", "date": "2018.01.13", "title": "Работодателите готвят протест срещу поскъпването на тока за индустрията"}
{"url": "http://pik.bg/%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D1%8F%D1%82-%D0%BE%D1%82-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D1%83-%D0%B4%D0%BE%D0%BC%D0%B0-%D1%81-%D0%BF%D1%80%D0%B8%D1%81%D0%B0%D0%B4%D0%B5%D0%BD%D0%BE-%D1%81%D1%8A%D1%80%D1%86%D0%B5-news719130.html", "text": "Победителят от песенния конкурс на \" Евровизия \" Салвадор Собрал се възстановява след трансплантация на сърце , съобщи ТАСС, позовавайки се на в. \"Публико\". „Операцията премина успешно“, каза д-р Мигел Абекасис и допълни: „Т ой беше готов за нея. Той е млад и чудесно разбираше колко сложна е тази процедура“. Заради тежкото си заболяване той не участва в подготовката на песенния конкурс на \"Евровизия\" при общите условия, пропусна всички репетиции освен генералната. Когато не можеше да участва в пресконференциите, го заместваше сестра му Луиза, която е автор на песента \"Amar Pelos Dois\", донесла победа на Собрал. Лекарят отбеляза, че още е рано да се прогнозира кога 27-годишният певец ще бъде изписан от болницата. Той подчерта, че засега е важно да се спазват всички предпазни мерки. За пълното възстановяване на Собрал ще са необходими няколко месеца. След това би трябвало животът му да е нормален, съобщава БТА.", "date": "2018.01.13", "title": "Победителят от Евровизия се завърна у дома с присадено сърце"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%B8%D1%8F-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B5%D0%BD-%D0%B1%D0%B0%D0%BD%D0%B4%D0%B8%D1%82-%D0%B5%D0%BC%D0%B8%D0%BB-%D0%BC%D0%B8%D0%BB%D0%B5%D0%B2-%D0%BA%D1%80%D0%BE%D0%BA%D0%BE%D0%B4%D0%B8%D0%BB%D0%B0-news719171.html", "text": "Задържаха магистралния бандит Емил Милев-Крокодила, съобщи Нова телевизия. Милев и още трима души - Лазарин Лазаров, Едуард Павлов и Мартин Димитров, бяха изправени пред Темида за 4 грабежа, отвличания и стрелба над полицай. Само преди дни обаче страховитият бандит бе оправдан от Специализирания наказателен съд. Той бе заловен през 2013 година, след като бе в неизвесност преди това от 2009 година. Тогава Крокодила и бандата му ограбиха чужда гражданин край Вакарел, а един от групата беше убит при акция на полицията. Милев обаче успя да се измъкне.", "date": "2018.01.13", "title": "ГОРЕЩО! Задържаха страховития магистрален бандит Емил Милев-Крокодила"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BA%D0%B0%D0%B1%D0%B8%D0%BD%D0%BA%D0%BE%D0%B2%D0%B8%D1%8F%D1%82-%D0%BB%D0%B8%D1%84%D1%82-%D1%81%D0%B8%D0%BC%D0%B5%D0%BE%D0%BD%D0%BE%D0%B2%D0%BE---%D0%B0%D0%BB%D0%B5%D0%BA%D0%BE-%D0%BD%D1%8F%D0%BC%D0%B0-%D0%B4%D0%B0-%D1%80%D0%B0%D0%B1%D0%BE%D1%82%D0%B8-%D0%B4%D0%BD%D0%B5%D1%81-%D0%B7%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8-news719250.html", "text": "Кабинковият лифт \"Симеоново - Алеко\" няма да работи днес за граждани, ситуацията е много тежка. Това съобщи пред Фокус изпълнителният директор на „Витоша ски“ Костадин Костадинов, във връзка с затрудненото движението на кабинковия лифт \"Симеоново - Алеко\". „Все още лифтът не е пуснат – каза Косатдинов. -  Сега се върти въжето. Много лед се е натрупал по него. Ситуацията е такава, че сутринта лифтът тръгна и вследствие на климатични аномалии, въжето започна да образува дебел слой лед. Заради това започна да се пързаля. Хората, които се бяха качили, ги прибрахме по станциите. Въжето се върти, за да падне ледът и да сме сигурни поне за утре да работи. Като алтернатива може да се ползва Драгалевския лифт или градски автобус. Направих проверка – няма субективни причини. Това се случва много рядко, ето, че се случи точно днес“. По думите на Костадин Костадинов, ако се оправи лифтът, може поне персоналът да слезе с него, но да не се рискува с пътници. „Днес е по-добре да не работим, защото времето се влошава с всеки изминал час. Не изключвам пак да възникне проблемът. Когато има пътници, става много неприятно. Днес те не бяха много, въпреки че предполагахме, че ще има доста хора, но не е така. Утре сутринта лифтът би следвало да тръгне в 08:30 часа. Личният състав си е изпълнил задълженията, така че към тях нямам упрек“.", "date": "2018.01.13", "title": "Важно! Кабинковият лифт \"Симеоново - Алеко\" няма да работи днес за граждани"}
{"url": "http://pik.bg/%D0%B3%D0%BB%D0%BE%D0%B1%D0%B8%D1%85%D0%B0-%D1%84%D0%B8%D1%80%D0%BC%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0-%D0%B2%D0%BC%D0%B5%D1%81%D1%82%D0%BE-%D0%B4%D0%B0-%D1%87%D0%B8%D1%81%D1%82%D0%B8-%D0%B2-%D1%81%D0%BE%D1%84%D0%B8%D1%8F-news719127.html", "text": "Столичната община глоби фирма с 1000 лв. Причината – вместо да чисти неин камион замърсяваше. По принцип техниката засмуква прахта и я задържа в себе си като прахосмукачка. Заради повреда обаче каквото засмуче, камионът изстрелва обратно във въздуха. Клип с повредените камиони се завъртя в интернет и предизвика вълна от възмущение.", "date": "2018.01.13", "title": "Глобиха фирмата, която замърсява вместо да чисти в София"}
{"url": "http://pik.bg/%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%81%D0%B2%D0%BB%D0%B0%D1%87%D0%B8%D1%89%D0%B0%D1%82%D0%B0-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D1%81%D1%82%D0%B0%D0%BD%D0%B0%D1%85%D0%B0-18-news719181.html", "text": "87-годишен мъж стана 18-ата потвърдена жертва на калните свлачища в Калифорния, съобщиха местните власти, цитирани от Асошиейтед Прес. Шерифът на окръг Санта Барбара Бил Браун обяви, че още шестима души са в неизвестност, но още преди да приключи пресконференцията, той уточни, че един от тях, 53-годишният Джон Кийтинг, е открит. \"Кийтинг е в болница извън района и се лекува. Така че в нашия списък с изчезнали хора останаха петима\", заяви шерифът.", "date": "2018.01.13", "title": "Жертвите на свлачищата в Калифорния станаха 18"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%B8%D0%B4%D0%B5%D1%8F-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0-%D1%86%D0%B5%D0%BD%D0%B0-%D0%B7%D0%B0-%D0%BD%D0%BE%D1%89%D1%83%D0%B2%D0%BA%D0%B8-news719131.html", "text": "Минимална цена за нощувка в хотел предлагат от Министерството на туризма. Надеждата е да се намали сивата икономика в бранша. Идеята е да се въведат различни прагове според категорията на мястото за отсядане, информира БНТ. От ведомството вече са поискали становището и на Комисията за защита на конкуренцията. В момента у нас има над 6100 хотела с три, четири и пет звезди. „Да, разбира се, хубаво е да има такова нещо. Както всички знаем, има на места един колеги, нека така да ги наречем, които не всеки път правят съотношение цена и качество\", заяви управителят на хотел Васил Димитров. „За мене една минимална цена за двама нощуващи в двойна стая, като включвам без закуска, е около 40-45 лева, това е нормалната цена\", уточни още той.", "date": "2018.01.13", "title": "ДОБРА ИДЕЯ! Предлагат въвеждане на минимална цена за нощувки"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%BF%D1%83%D1%81%D0%BD%D0%B0%D1%85%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%BA%D0%BE%D0%BB%D0%BE%D0%BD%D0%B0-%D0%BE%D1%82-%D0%B1%D1%80%D0%BE%D0%BD%D0%B5%D1%82%D0%B5%D1%85%D0%BD%D0%B8%D0%BA%D0%B0-news719066.html", "text": "ТАСС, цитирана от \"Фокус\". Германските власти във федералната провинция Саксония позволиха на колоната от бронетехника американско производство да продължи пътя си, предава По-рано бе съобщено, че на 11 януари германската полиция в Саксония е спряла за проверка колона от бронетехника, превозваща гаубици по поръчка на армията на САЩ. Заради множество констатирани нарушения органите на реда задържаха колоната, но след отстраняването им от страна на полската фирма превозващ, на колоната е позволено да продължи до крайната си дестинация.", "date": "2018.01.13", "title": "Германските власти пуснаха американска колона от бронетехника"}
{"url": "http://pik.bg/%D1%80%D1%83%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D1%81%D0%B0-%D1%83%D0%BD%D0%B8%D1%89%D0%BE%D0%B6%D0%B8%D0%BB%D0%B8-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0%D1%82%D0%B0-%D0%B8%D0%B7%D0%B2%D1%8A%D1%80%D1%88%D0%B8%D0%BB%D0%B0-%D0%B0%D1%82%D0%B0%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B1%D0%B0%D0%B7%D0%B0%D1%82%D0%B0-%D0%B2-%D1%85%D0%BC%D0%B5%D0%B9%D0%BC%D0%B8%D0%BC-news719082.html", "text": "ТАСС Руските военни са унищожили групировката, извършила на 31 декември атака срещу руската база в Хмеймим, съобщава , позовавайки се на официална информация. В проведената операция са взели участие специалните части, които са локализирали и унищожили базата, разположена според разпространените данни на границата със сирийската провинция Идлиб. На мястото са намерени няколко безпилотни летателни апарата, храни и амуниции. Унищожената групировка е определена като \"саботажна\". В началото на януари руските власти разкриха, че на 31 декември срещу военната база в Хмеймим е извършен артилерийски обстрел, който доведе до смъртта на двама руски военнослужещи.", "date": "2018.01.13", "title": "Руските военни са унищожили групировката, извършила атаката срещу базата в Хмеймим"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D1%89%D0%B0%D1%81%D1%82%D0%BB%D0%B8%D0%B2-%D1%81%D1%8A%D0%BC-%D0%B8-%D0%B4%D0%BE%D0%B2%D0%BE%D0%BB%D0%B5%D0%BD-%D0%BE%D1%82-%D0%BA%D0%BE%D0%B0%D0%BB%D0%B8%D1%86%D0%B8%D0%BE%D0%BD%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news719069.html", "text": "AFP, цитирана от \"Фокус\" Френският президент Еманюел Макрон заяви, че е „доволен и щастлив“ заради постигнатия пробив по време на предварителните преговори за коалиционно споразумение в Германия, съобщава . „Щастлив съм и доволен от факта, че Ангела Меркел може да премине към официални преговори за коалиционно управление, което ще бъде от полза и което е очаквано от Европа и Франция“. Изказването на френския държавен глава е направено по време на обща пресконференция с австрийския канцлер Себастиан Курц в петък, проведена в Париж.", "date": "2018.01.13", "title": "Макрон: Щастлив съм и доволен от коалиционното споразумение в Германия"}
{"url": "http://pik.bg/%D0%BA%D0%B0%D0%BA%D0%B2%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B8-%D1%81%D1%82%D0%B5-%D1%81%D0%BF%D0%BE%D1%80%D0%B5%D0%B4-%D1%86%D0%B2%D0%B5%D1%82%D0%B0-%D0%BD%D0%B0-%D0%BE%D1%87%D0%B8%D1%82%D0%B5-news719071.html", "text": "Очите отразяват емоциите, вътрешния ни свят и дори мислите ни. По очите можем да познаем дали някой е щастлив, влюбен, объркан или натъжен. Очите на всеки човек са самостоятелна вселена, в която можем да открием много за него. Ето какво крие цвета на очите за любовния ни живот: Зелени Хората със зелени очи излъчват лека студенина и аристократичност. Можем да кажем за тях, че са доста интелигентни и обичат да се вглъбяват и замислят над важните неща в живота, съобщава \"Ай Уомън\". Те са любопитни в любовта и са готови да опитват и разузнават новото. Имат силна сексуална енергия и са всеотдайни в любовта. Изпълнени са с желание и енергия за секс и интимност. Кафяви Хората с кафяви очи са добри любовници и са уверени в комуникацията си с противоположния пол. Отдават се истински на партньорите си и никак не са скучни в секса. Имат силно и привлекателно излъчване и търсят страстни и нестандартни изживявания. Черни Погледът на черните очи е загадъчен и едновременно с това проницателен. Хора, които имат черни очи, са интересни и излъчват мистериозност. Те се отличават със силна интуиция и са капризни във връзките си. Обикновено имат различни сексуални фетиши и предпочитат разнообразието в секса и в любовта. Те могат да ви изненадат и също обичат да бъдат изненадвани. Сини Неочаквано, но те са грижовни и всеотдайни във връзките си. За много хора сините очи са страшно привлекателни. Като любовници и дамите, и мъжете със сини очи обичат да задоволят максимално партньора си и да си доставят взаимно удоволствие от отношенията с противоположния пол. Във връзките си са склонни към ревност и обсебване. Пъстри Хората с пъстър поглед са изпълнени със страст. Те са доста интересни и е трудно да спрете да ги гледате. Имат силна енергия, с която могат да привлекат всеки. Влагат много страст в любовните си отношения и обичат да доминират. С тях трябва да внимавате и най-вече да бъдете искрени в отношенията си.", "date": "2018.01.13", "title": "Какви любовници сте според цвета на очите"}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%B0%D0%BD%D0%B5%D0%BB%D0%B8%D1%8F-%D0%B2%D0%B4%D0%B8%D0%B3%D0%B0-%D0%B2%D1%82%D0%BE%D1%80%D0%B8-%D0%BF%D0%B0%D0%BB%D0%B0%D1%82-%D0%BA%D0%BE%D0%B9-%D0%BD%D0%B0%D0%BB%D0%B8%D0%B2%D0%B0-%D0%BF%D0%B0%D1%80%D0%B8-%D0%B2-%D0%B8%D0%BC%D0%BE%D1%82%D0%B8%D1%82%D0%B5-%D0%BD%D0%B0-%D1%84%D0%BE%D0%BB%D0%BA-%D0%B4%D0%B8%D0%B2%D0%B0%D1%82%D0%B0-news717892.html", "text": "Фолк певицата Анелия вдига палат в столичния квартал Горубляне. От няколко месеца чалгаджийката се е заела да урежда документите за имота. Доскоро блондинката се подвизаваше в апартамент в Лозенец, а след това се сдоби с къща в Драгалевци. Сега тя е решила да вложи хилядарките, които печели по участия в недвижими имоти, защото са я посъветвали, че това е добра инвестиция. Новата къща в Горубляне ще има всички екстри - просторни стаи, стаи за гости, за почивка, бесайн и други глезотии. В последните години звездата се сдоби с няколко недвижими имота, сред които апартаменти в столичния кв. Редута и на Слънчев бряг. Отделно от това тя инвестира цяло състояние, за да обзаведе луксозния си дом в Драгалевци по последния писък на модния дизайн. В музикалните среди се говори, че с финансов ресурс й е помогнал тайнствен любовник, турски дипломат. Заради краха на връзките й Анелия упорито крие мъжа до себе си. След няколко години, в които сърцето й беше свободно, сега признава, че Купидон отново я поразил, пише ежедневник. За рождения ден на новия мъж в живота на Анелия, двамата си спретнали романтичен воаяж до Париж в средата на септември. Говори, се, че Анелия подготвя сватба с избраника си, a сватбените камбани ще забият през пролетта.", "date": "2018.01.13", "title": "БАРОВКА! Анелия вдига втори палат! Кой налива пари в имотите на фолк дивата?"}
{"url": "http://pik.bg/%D0%BE%D0%BA%D0%BE%D0%BB%D0%BE-15-%D0%BC%D0%B8%D0%BB%D0%B8%D0%BE%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8-%D0%BE%D1%82-%D1%86%D1%8F%D0%BB-%D1%81%D0%B2%D1%8F%D1%82-%D1%81%D0%B5-%D0%BE%D1%87%D0%B0%D0%BA%D0%B2%D0%B0%D1%82-%D0%BD%D0%B0-%D0%BA%D0%B0%D1%80%D0%BD%D0%B0%D0%B2%D0%B0%D0%BB%D0%B0-%D0%B2-%D1%80%D0%B8%D0%BE-%D0%B4%D0%B5-%D0%B6%D0%B0%D0%BD%D0%B5%D0%B9%D1%80%D0%BE-news719061.html", "text": "Около 1,5 милиона туристи от цял свят се очакват за карнавала в Рио де Жанейро, с 400 хиляди повече от миналата година, съобщава Франс прес. Агенцията цитира прогнозите на кмета на града Марсело Кривела. По неговите думи градската управа е положила големи усилия за провеждането на карнавала, който се надява да премине мирно и без насилие. Очаква се постъпленията от туристи да стимулират икономиката на града и да достигнат тази година 900 милиона евро. Кметството предвижда, че ще бъдат заети 90 процента от хотелските легла по време на празненствата. Година и половина след като Рио де Жанейро стана домакин на олимпийските игри, градът е обхванат от безпрецедентна криминална вълна, подклаждана и от острата финансова криза. Бивш евангелистки пастор, Марсело Кривела беше заклеймен като \"сух морализатор\" след като намали наполовина преди шест месеца отпусканите средства от градската управа за школите по самба, които ще дефилират на карнавала. Миналата година, едва един месец след избирането му за кмет на Рио, той не присъства на нито едно карнавално шествие. Кривела блесна с отсъствието си дори по време на традиционното връчване на ключа на града на крал Момо. Тази година тази церемония, която отбелязва началото на карнавалните празненства, е предвидена за 9 февруари, пише БТА.", "date": "2018.01.13", "title": "Около 1,5 милиона туристи от цял свят се очакват на карнавала в Рио де Жанейро"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BF%D0%BE%D0%BC%D0%BE%D0%B3%D0%BD%D0%B0%D0%BB%D0%B0-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%86%D0%B8-%D0%B7%D0%B0-%D0%BA%D0%BE%D0%BD%D1%82%D1%80%D0%B0%D0%B0%D1%82%D0%B0%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BD%D0%B0-%D0%B4-news719133.html", "text": "Държавната новинарска агенция на Сирия е съобщила, че турската армия е указала помощ на бунтовническа групировка да организира военна акция срещу правителствената армия на Дамаск, съобщава Ройтерс. Според данни на полеви командири, цитирани от новинарската агенция SANA, организираната от въоръжените противници на режима контраатака е била извърешна с пряката подкрепа на терористичната организация „Ислямистка партия на Туркистан“ и турския режим“. Съгласно разпространената информация, бунтовниците също така са използвали турски военни превозни средства. Към момента все още няма официална реакция от страна на Анкара, съобщава \"Фокус\". Припомняме, че в сряда въоръжени противници на сирийския режим организираха контраатаката срещу силите на правителствената армия, след като по-ранно сирийските военни бяха успели да си върнат контрола върху по-голямата част от провинция Идлиб.", "date": "2018.01.13", "title": "Турция помогнала на сирийски бунтовници за контраатаката срещу правителствената армия на Дамаск"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D1%85%D0%BE%D0%B4%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B1%D0%B8%D0%BB%D0%BE-%D0%BB%D0%BE%D1%88%D0%B0-%D1%81%D0%B4%D0%B5%D0%BB%D0%BA%D0%B0-news719002.html", "text": "Sky News, цитирани от \"Фокус\". Държавният глава на САЩ Доналд Тръмп отмени планираното си за февруари посещение в британската столица Лондон, предава телевизионният канал Доналд Тръмп заяви, че е отменил пътуването си до Лондон, за да открие новото посолство на САЩ, защото смята, че преместването на сградата е „лоша сделка\". Американският президент коментира: „Причината, поради която анулирах пътуването си до Лондон, е, че не съм голям фен на администрацията на Обама, след като продаде може би най-добре разположеното и най-доброто посолство в Лондон за „фъстъци\", само за да построи ново за 1,2 милиарда долара. Лоша сделка. Искат от мен да срежа лентата – НЕ“, написа Тръмп в социалната мрежа „Туитър“. Работната визита на президента на САЩ Доналд Тръмп във Великобритания бе планирана за 26-27 февруари. Очакваше се първата визита на Тръмп на Острова да съвпадне с откриването на новата сграда на посолството на САЩ в Лондон. По-рано британски медии съобщиха, че визитата на президента може да бъде отложена заради критичните изказвания на премиера Тереза Мей за публикувано от Тръмп видео с антимюсюлманско съдържание.", "date": "2018.01.13", "title": "Тръмп се отказа да ходи в Лондон, било лоша сделка"}
{"url": "http://pik.bg/%D0%B2%D0%B5%D1%87%D0%BD%D0%B8%D1%82%D0%B5-%D0%B2%D1%80%D0%B0%D0%B3%D0%BE%D0%B2%D0%B5-46-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8%D1%82%D0%B5-%D1%81-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BD%D0%B0-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-%D0%B8--news719125.html", "text": "46 палестинци са ранени при сблъсъци с израелската армия на Ивицата Газа и Западния бряг в петък, според министерството на здравеопазването на Палестинската автономия, пише вестник . По-голямата част от демонстрантите са получили огнестрелни рани след като израелските военни са открили огън срещу тях, допълват още от министерството. Общо петима души са пострадали в Ивицата Газа след като израелската армия в района е използвала гумени куршуми. В същото време повече от 100 души са обгазени, след като на места срещу демонстрантите е използван сълзотворен газ. Никой от 46-те ранени не се намира в сериозно или застрашаващо живота състояние. В петък бяха организирани нови протести срещу решението на американския президент Доналд Тръмп да признае Ерусалим за израелска столица, като те са прераснали в сблъсъци между демонстрантите и израелските военни. Протести са проведени също така в Рамала, Витлеем, Набулс и няколко други града. По-рано тази седмица бе съобщено за двама загинали вследствие на протести. Това е шеста поредна седмица на недоволство от страна на палестинците, след като на шести декември американският президент Доналд Тръмп призна Ерусалим за столица на Израел. Палестинската автономия осъди решението на Белия дом, тъй като искат градът да бъде център на независима палестинска държава. От своя страна Израел смята Ерусалим за своя \"единна и неделима\" столица.", "date": "2018.01.13", "title": "ВЕЧНИТЕ ВРАГОВЕ: 46 палестинци ранени при сблъсъците с израелската армия на Ивицата Газа и Западния бряг"}
{"url": "http://pik.bg/%D0%BF%D0%BE%D0%BB%D1%83%D0%B3%D0%BE%D0%BB%D0%B0-%D0%B0%D0%BA%D1%82%D0%B8%D0%B2%D0%B8%D1%81%D1%82%D0%BA%D0%B0-%D0%BE%D1%82-%D1%84%D0%B5%D0%BC%D0%B5%D0%BD-%D0%BD%D0%B0%D0%BF%D0%B0%D0%B4%D0%BD%D0%B0-%D1%87%D0%B5%D1%88%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news719129.html", "text": "Полугола активистка на протестното движение \"Фемен\" нападна чешкия президент Милош Земан в избирателна секция. В Чехия се провежда първи тур на президентските избори. Жената, само по дънки и гола от кръста нагоре, се нахвърли върху Земан с обиди на английски преди да бъде повалена от охраната. 73- годишният президент беше отведен навън, съобщава БНТ. Той коментира, че за него е чест да бъде атакуван от член на \"Фемен\" - движение, което е нападало и папата. Държавният глава на Чехия, известен с проруските си позиции, засега е фаворит в изборите.", "date": "2018.01.13", "title": "Полугола активистка от \"Фемен\" нападна чешкия президент"}
{"url": "http://pik.bg/%D1%80%D1%83%D1%81%D0%BA%D0%B8-%D1%85%D0%B0%D0%BA%D0%B5%D1%80%D0%B8-%D0%B4%D1%8A%D1%80%D0%B6%D0%B0%D1%82-%D0%BD%D0%B0-%D0%BF%D1%80%D0%B8%D1%86%D0%B5%D0%BB-%D1%81%D0%B5%D0%BD%D0%B0%D1%82%D0%B0-%D0%BD%D0%B0-%D1%81%D0%B0%D1%89-news719072.html", "text": "Същите руски проправителствени хакери, които проникнаха в сървърите на Демократическата партия, разработват през последните месеци базата на шпионска кампания срещу Сената на САЩ. Това обяви днес в доклад фирмата за кибернетична сигурност \"Тренд майкро\", предаде Асошиейтед прес. В доклада се твърди, че групата, известна като \"Фенси беър\" (Fancy Bear), чиято хакерска кампания смути предизборния процес през 2016 г., все още се занимава с кражба на имейли сред американския политически елит. \"Те са все още много активни, най-малкото в извършването на подготовка, отново да повлияят върху общественото мнение\", каза Фрейке Акбор, изследовател по сигурността в \"Тренд майкро\". По думите му те търсят информация, която после може да бъде публикувана. По думите на експерта заключенията в доклада се основават на група подозрителни уебсайтове, оформени така, че да наподобяват вътрешната система в Сената за обменяне на електронни писма. После били сравнени дигиталните \"пръстови отпечатъци\" на тези сайтове със сайтовете, използвани изключително от \"Фенси беър\", наричана също \"Пон сторм\" (Pawn Storm). Преди време базираната в Токио компания \"Тренд майкро\" привлече вниманието към себе си, като използва подобна техника, за да разкрие набор от уебсайтове примамка, целящи \"да пожънат\" през април 2017 г. имейли от предизборния щаб на Еманюел Макрон. Два месеца по-късно бяха публикувани частни електронни писма на неколцина членове на щаба на Макро, датирани от последните дни на президентската кампания във Франция. Фрейке Акбор заяви, че псевдосайтовете на американския Сенат, които били активирани през юни и септември м.г., са идентични с френските. По думите му те атакуват \"по съвсем същия начин\", както са атакували щаба на Макрон, пише БТА.", "date": "2018.01.13", "title": "Руски хакери държат на прицел Сената на САЩ"}
{"url": "http://pik.bg/%D0%BF%D1%85%D0%B5%D0%BD%D1%8F%D0%BD-%D0%BF%D0%BE%D0%B8%D1%81%D0%BA%D0%B0-%D1%81%D0%BF%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D0%B1%D1%89%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news719137.html", "text": "Севернокорейска държавна медия публикува материал, в който е изложено искането за прекратеняване на напълно военните учения между Южна Корея и САЩ, като това хвърля сянка върху възможностите за междукорейски преговори, коментира \"Кореа Хералд\", цитирана от \"Фокус\". Според информацията, маневрите между армиите на Сеул и Вашингтон трябва да бъдат „прекратени за постоянно“. Това се случва на фона на информацията, че военните учения ще бъдат временно отложени, за да не съвпадне тяхното провеждане със зимната олимпиада в Пьончан. „Междукорейските преговори и военните учения не могат да бъдат съвместими“, се казва още в разпространеното от държавна интернет страница съобщение. Южнокорейският вестник обаче коментира, че към момента въпросът за маневрите все още не е повдигнат официално от страна на Пхенян. Но изданието отбелязва, че съобщението повдигна някои притеснения, според които Северна Корея не би направила отстъпка що се отнася до своята ядрена програма, ако Южна Корея и САЩ не спрат провеждането на ежегодните си учения.", "date": "2018.01.13", "title": "Пхенян поиска спирането на общите военни учения между САЩ и Южна Корея"}
{"url": "http://pik.bg/%D0%BE%D1%89%D0%B5-%D0%B5%D0%B4%D0%B8%D0%BD-%D0%BC%D1%8A%D0%B6-%D0%B1%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B2-%D1%82%D1%83%D1%80%D1%86%D0%B8%D1%8F-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B0%D0%BD%D0%B4%D1%80%D0%B5%D0%B9-%D0%BA%D0%B0%D1%80%D0%BB%D0%BE-news719114.html", "text": "Още един човек бе арестуван в Турция във връзка с разследването за убийството на руския посланик Андрей Карлов, пише турският вестник \"Дейли Сабах\". Не е разкрита самоличността на задържания в петък мъж, но е известно, че той е бил служител в турския медиен регулатор. Друг мъж бе арестуван в четвъртък във връзка със същия случай. Карлов бе убит през ноември 2016 г. от Мевлют Алтънташ, пенсиониран полицай, който според Анкара е свързан с гюленистката организация (ФЕТО), обвинявана от Турция като организатор на неуспешния опит за преврат в страната от юли 2016 г.", "date": "2018.01.13", "title": "Още един мъж бе арестуван в Турция във връзка с убийството на руския посланик Андрей Карлов"}
{"url": "http://pik.bg/%D0%BF%D0%B5%D0%B4%D0%BE%D1%84%D0%B8%D0%BB%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D0%B7%D0%B5-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BD%D0%B0%D1%87%D0%B0%D0%BB%D0%BD%D0%B8%D0%BA%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B1%D1%83%D0%BA%D1%83%D1%80%D0%B5%D1%89-news719149.html", "text": "Началникът на полицията в Букурещ Нику Драгош Орландо и негов заместник подадоха оставки тази вечер след скандала, който избухна по-рано тази седмица, когато полицейски служител беше обвинен в педофилия, съобщава Медиафакс. Решението идва, след като столичният полицай Еуджен Стан бе арестуван по обвинения, че е извършил сексуално посегателство срещу две деца. Прокуратурата уточни днес, че общо 22 полицаи са разследвани по подозрения, че са прикривали полицая педофил. Прокурорите са разширили разследването, за да установят дали колеги на обвинения полицай не са му помогнали да се измъкне от наказателно преследване по случай от декември 2016 г., когато Еуджен Стан нападнал жена във входа на блок и бил заловен и предаден на полицията.", "date": "2018.01.13", "title": "Педофилски скандал взе главата на началника на полицията в Букурещ"}
{"url": "http://pik.bg/%D0%B8%D1%80%D0%B0%D0%BD-%D1%81%D0%B0%D1%89-%D0%B4%D0%BE%D0%BA%D0%B0%D0%B7%D0%B0-%D1%81%D0%B8%D0%BB%D0%B0%D1%82%D0%B0-%D0%BD%D0%B0-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news719143.html", "text": "ТАСС, цитирана от \"Фокус\" Според Иран, решението на американския президент Доналд Тръмп да не въведе санкции срещу страната, потвърждава действието на споразумението за иранската ядрена програма, предава . В заявление на иранското външно ведомство, излъчено в петък по една от местните телевизии, се казва, че „отлагането на санкциите е доказателство за силата на иранското споразумение“, като освен това с решението си Тръмп е показал, че „споразумението е международно, а не американско.“", "date": "2018.01.13", "title": "Иран: САЩ доказа силата на ядреното споразумение"}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D1%82%D1%8F%D0%BB%D0%BE%D1%82%D0%BE-%D0%BD%D0%B8-%D0%BA%D0%BE%D0%B3%D0%B0%D1%82%D0%BE-%D1%84%D0%BB%D0%B8%D1%80%D1%82%D1%83%D0%B2%D0%B0%D0%BC%D0%B5-news719093.html", "text": "Защо ни харесва да флиртуваме? Как се чувстваме, когато го правим? Флиртуването е важно социално и емоционално умение, според доктор Стан Таткин (Stan Tatkin), психолог на двойки и автор на редица книги. Не всеки флиртува добре, но когато все пак успява, има много процеси, които се случват в тялото му – от хормонални промени до забавяне на метаболизма и невротрансмитна дейност. 1. Промяна на езика на тялото Основно, когато двама души флиртуват, те започват да следват движенията на тялото на другия. Ако един от тях докосне ухото си, то и другият неизменно ще го направи. Ако единият посегне към напитката си, най-вероятно е и другият да го направи веднага след това. Жестикулирането също се увеличава при флирт – така караме другия да се чувства по-спокоен. 2. Метаболизмът се забавя Интересно е да знаем, че, както усещаме как пулсът ни се ускорява при флирта, така и метаболизмът ни се забавя. Именно това се нарича т.нар. ефект “пеперуди в стомаха“. Тялото изпомпва кръвта от храносмилателните органи към мускулите, за да сме готови за “битка”. 3. Мозъкът предпазва от отхвърляне Флиртуването е уникално с това, че всъщност представлява един щит, който ни помага да тестваме водите. Инстинктивно, когато човек хареса някого, иска веднага да скочи с главата напред. Хубавото е, че чрез флирта мозъкът ни казва да бъдем внимателни и най-напред да тестваме водите. 4. Изчервяване Ако говорите с някого и лицето му се изчервява, това е индикация, че той е сексуално привлечен към вас. Това се случва, защото ставаме нервни и така предизвикваме увеличаване на адреналина и кръвния поток в тялото си. 5. Пристрастяване Харесва ни да флиртуваме, защото флиртът предизвиква страх и желание у нас, съобщава \"Ай Уомън\". Подобно сексуалното привличане и все пак страха от изхода на ситуацията, ни карат да се чувстваме в един сладко-горчив транс, карат ни да се чувстваме живи. Привличането и страхът са много тясно свързани, именно защото често пораждат едни и същи реакции в тялото. 6. Дланите се потят Това не се случва при всеки, но отново е резултат от смяната на кръвния поток от едно към друго място в тялото ни. 7. Зениците се разширяват Най-лесно е да забележим това в човека, с когото флиртуваме. Тази реакция определено означава, че той е привлечен сексуално. 8. Отделят се хормони При флиртуването се отделят допамин и норепинефрин. Докато допаминът ни кара да се чувстваме щастливи, норепинефринът е невротрансмитер, който е свързан с борбата, както и с похотта. Наред с това мъжете отделят вазопресин, а жените окситоцин. И двата хормона са много важни за появата на физическото привличане и превръщането му в нещо повече, но докато вазопресинът е повече свързан с физиологията на мъжа, то окситоцинът отговаря затова жената да изгради доверие в него. 9. Смях Смехът също е пряко свързан с женския хормон окситоцин. Той се появява, когато жената осъзнава, че всъщност има допирни точки с мъжа, с когото флиртува; когато тя установява връзка с него. Неслучайно казват, че жените обичат мъже, които ги карат да се смеят. И макар не всеки вид смях да е свързан със сексуалното привличане, когато тя се чувства достатъчно комфортно да се смее пред мъжа, това е ефектът на окситоцина в действие.", "date": "2018.01.13", "title": "Какво се случва с тялото ни, когато флиртуваме"}
{"url": "http://pik.bg/%D0%BE%D0%B3%D1%8A%D0%BD-%D0%BF%D0%BE%D0%B4%D0%BF%D0%B0%D0%BB%D0%B8%D1%85%D0%B0-%D0%B3%D0%B0%D1%80%D0%B0%D1%82%D0%B0-%D0%B2-%D0%BD%D0%BE%D1%82%D0%B8%D0%BD%D0%B3%D0%B0%D0%BC-news719152.html", "text": "Пожарът на гарата в британския град Нотингам е бил предизвикан от подпалване, съобщи на страницата си в Twitter Британската транспортна полиция, цитирана от БГНЕС. „Пожарът на гарата в Нотингам се разследва като подпалвачество. Служителите остават на местопроизшествието за събиране на улики“, пише в съобщението. Огънят се разгоря вчера сутринта. Пламъците плъзнаха в чакалнята и бързо стигнаха до покрива на сградата. В борбата със стихията се включиха 60 пожарни команди. Компанията, която отговаря за ж.п. транспорта в региона съобщи на пътниците, че днес влаковете няма да спират на гарата в Нотингам. Няма информация за пострадали при пожара.", "date": "2018.01.13", "title": "ОГЪН! Подпалиха гарата в Нотингам"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D0%BB%D0%B8-%D1%81-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-news719091.html", "text": "Reuters, цитиран от \"Фокус\" Хиляди палестинци са се сблъскали с израелски военни в петък, по време на протест срещу решението на американския държавен глава Доналд Тръмп да признае Ерусалим за столица на Израел, съобщава . Демонстрациите са проведени по Западния бряг, където са станали и сблъсъците. Няколко хиляди жители на Палестинската автономия са приближили охраняваните от израелски военни територии, започвайки да хвърлят камъни по войниците, които от своя страна са използвали сълзотворен газ. Според властите на Палестинската автономия, войниците също така са стреляли по простиращите, като в резултат 14 души са ранени. Израелските власти заявиха, че в момента тече проверка по случая.", "date": "2018.01.13", "title": "Хиляди палестинци се сблъскали с израелски военни"}
{"url": "http://pik.bg/%D0%BD%D0%BE%D0%B2%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D0%B3%D1%80%D1%8A%D1%86%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B2%D1%8A%D0%B2-%D0%B2%D0%BE%D0%B4%D0%B5%D0%BD%D0%B5%D1%82%D0%BE-%D0%BD%D0%B0-%D1%82%D0%B0%D0%B9%D0%BD%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%86%D0%B8%D1%8F-%D0%B2-%D1%81%D0%BF%D0%BE%D1%80%D0%B0-%D0%B7%D0%B0-%D0%B8-news719046.html", "text": "Радио „Свободна Европа Вместо да се стреми към постигането на национален консенсус, правителството в Атина води тайна дипломация в спора със Скопие за името на Македония, без да известява партиите за хода на преговорите. Това заяви председателят на гръцката опозиционна партия „Нова демокрация“ Кириакос Мицотакис в рамките на обиколка в северната част на страната, предава в македонската си редакция, пише \"Фокус\". „Не знаем за какво разговарят, не знаем какво преговарят, не знаем какво са дали, какво са взели. Не знаем нищо“, увери Мицотакис, коментирайки срещата между външните министри на Гърция и Македония – Никос Кодзиас и Никола Димитров, която се състоя в четвъртък, 11 януари. Мицотакис подчерта, че правителството трябва да спре да се занимава с тайна дипломация и да държи в течение опозицията за състоянието на преговорите за спора за името.", "date": "2018.01.13", "title": "\"Нова демокрация\" обвини гръцкото правителство във воденето на тайна дипломация в спора за името на Македония"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%B5-%D1%81%D1%8A%D0%B3%D0%BB%D0%B0%D1%81%D0%B8-%D0%B4%D0%B0-%D0%BD%D0%B5-%D0%B2%D1%8A%D0%B2%D0%B5%D0%B6%D0%B4%D0%B0-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD-%D0%BD%D0%BE-%D0%BF%D0%BE%D0%B8%D1%81%D0%BA%D0%B0-%D0%BF%D0%BE-%D1%82%D0%B2%D1%8A%D1%80%D0%B4%D0%B8-%D0%BC%D0%B5%D1%80%D0%BA%D0%B8-%D1%81%D0%BF%D1%80%D1%8F%D0%BC%D0%BE-%D1%82%D0%B5%D1%85%D0%B5%D1%80%D0%B0%D0%BD-news719141.html", "text": "AFP, цитирана от \"Фокус\" Американският президент Доналд Тръмп се съгласи да не налага повторни санкции срещу Иран, съобщава . Според официални лица от Белия дом обаче, държавният глава иска европейските съюзници на САЩ да договорят по-твърди мерки срещу близкоизточната държава преди преподписването на споразумението за вдигането на санкциите отново да излезе на дневен ред в САЩ, което ще се случи след четири месеца. Според информация на агенцията, тогава САЩ ще се изтеглят едностранно от иранското ядрено споразумение. В същото време обаче американски икономически санкции са наложени срещу 14 ирански официални лица и фирми, сред които е и отговарящият за правосъдието в страната. Шест държави подписаха с Иран през 2015 г. споразумение, според което икономическите международни санкции срещу Техеран ще бъдат вдигнати, срещу което Иран се задължава да не развива своята ядрена програма. Американският президент Доналд Тръмп по-рано се закани да изтегли САЩ от споразумението, тъй като според него властите в близкоизточната страна не спазват поетите ангажименти. От своя страна Техеран обеща за ответни действия, докато Европейският съюз призова Доналд Тръмп да не се оттегля от ядрената сделка.", "date": "2018.01.13", "title": "Тръмп се съгласи да не въвежда санкции срещу Иран, но поиска по-твърди мерки спрямо Техеран"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2-%D0%BF%D1%80%D0%BE%D0%B5%D0%BA%D1%82%D0%BE%D0%B7%D0%B0%D0%BA%D0%BE%D0%BD-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%89-%D0%BF%D1%80%D0%B0%D0%B2%D0%BE%D1%82%D0%BE-%D0%BD%D0%B0-%D1%81%D1%82%D0%B0%D1%87%D0%BA%D0%B8-news719058.html", "text": "Ekathimerini, пише \"Фокус\". Хиляди гърци се събраха на демонстрация центъра на столицата Атина в петък, в знак на протест срещу планирания проектозакон, който въвежда някои ограничения при организирането на стачни действия, съобщава гръцкото електронно издание В рамките на протеста бе прекратено движението на столичното метро, което обикновено обслужва над 900 хил. души дневно. Към демонстрациите се включиха също така лекарите от държавните болници. Проектът, който трябва да бъде разгледан в понеделник, включва в себе си предложение за въвеждане на изискване за събиране на определен брой подписи, преди да бъде организирана стачка. Освен това се предвиждат някои ограничения относно семейните социални придобивки. Някои от протестиращите влязоха в кратък сблъсък с полицията, но напрежението не е ескалирало.", "date": "2018.01.13", "title": "Хиляди протестират в Гърция заради нов проектозакон, ограничаващ правото на стачки"}
{"url": "http://pik.bg/5-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%B2%D0%BE%D0%B4%D1%8F%D1%82-%D0%B4%D0%BE-%D0%BF%D1%80%D0%B5%D1%8F%D0%B6%D0%B4%D0%B0%D0%BD%D0%B5-news719101.html", "text": "Джени Морис от университета на Съсекс във Великобритания обясни защо хората често преяждат. Колонката на експерта е публикувана в списание The Conversation. Според Морис склонността към преяждане се определя от няколко фактора, първият от които е размерът на порцията. Тази теза се потвърждава от резултатите от направен наскоро експеримент, по време на който участниците в опита били помолени да изядат докрай купа със супа докрай. Към някои от купите били свързани тръбички, през които незабележимо за участниците се допълва хранителната течност. След края на експеримента станало известно, че въпреки употребата на 73% повече бульон, отколкото останалите, усещането за ситост било еднакво. Не по-маловажен фактор е разнообразието на блюдата на масата. Диетоложката подчертава, че чувството за ситост е пряко свързано с момента, в който организмът започва да получава по-малко удоволствие от вкуса на храната. По този начин, според резултатите, ако масата \"се огъва от храна\", човек изяжда четири пъти повече. В полза на преяждането се нареждат такива дейности като гледане на телевизия, четене на книга, придружаването на храната с алкохол. Влияе и поведението на другите хора около масата. Според Морис, когато човек се отвлича, той по-трудно усеща момента на насищане и заради това яде повече, съобщава \"Ай Уомън\". Подобно е действието на алкохола, заради който мозъкът получава по-късно необходимите сигнали. Когато човек е в компания, той несъзнателно възприема хранителните навици на другите хора, стреми се да пробва това, което харесва на съседите по маса, което също допринася за преяждането. За да избегнете преяждането, съветва Морис, трябва да се съсредоточите изключително в храната си. Тя съветва и да се снима това, което се изяжда, за да си напомня човек за количеството, изядено от него.", "date": "2018.01.13", "title": "5 неща, които водят до преяждане"}
{"url": "http://pik.bg/%D1%89%D0%B5-%D0%B9-%D1%81%D0%B5-%D0%BF%D1%80%D1%8A%D1%81%D0%BD%D0%B5-%D1%81%D1%83%D1%82%D0%B8%D0%B5%D0%BD%D1%8A%D1%82-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D0%BD%D0%B0%D0%B4%D1%83-%D0%BF%D0%B0%D0%B7%D0%B2%D0%B0-%D1%82%D1%83%D1%80%D1%87%D0%B8%D0%BD-%D0%B8%D0%B7%D0%B2%D0%B0%D1%8F-%D0%BD%D0%BE%D0%B2%D0%B8%D1%82%D0%B5-%D0%B9-%D0%B1%D0%BE%D0%BC%D0%B1%D0%B8-%D1%81%D0%BD%D0%B8%D0%BC%D0%BA%D0%B0-news718966.html", "text": "е сменила имплантите си с още по-големи, става ясно от снимки, които качи в профила си във \"Фейсбук\". Преди това тя носеше 850 кубика, които постави веднага, след като спечели конкурса \"Бест еротик модел\" през 2016 г. Следващата година, когато грабна короната \"Мис Силикон\", се отказа от наградата си в полза на благотворителна кауза и бе категорична, че няма да си уголемява бюста, тъй като й е достатъчен. Явно с днешна дата нещата са се променили, пише \"Хотарена\". Новата придобивка обяснява и отсъствието на силиконката из медийното пространство около празниците, които тя е посрещнала в Турция в компанията на гаджето си. Наскоро моделката скандализира последователите си, пускайки кадър от болнична стая, на който смело бе показала срамотиите си. Виктория Петрова наду пазва с още силикон по празниците. Миската, която спечели последния конкурс за тунинговани мацки,", "date": "2018.01.13", "title": "ЩЕ Й СЕ ПРЪСНЕ СУТИЕНЪТ! Виктория Петрова наду пазва! Турчин извая новите й бомби (СНИМКА)"}
{"url": "http://pik.bg/%D0%B8%D0%BC%D0%BF%D0%B5%D1%80%D0%B0%D1%82%D1%80%D0%B8%D1%86%D0%B0-%D1%85%D0%B5%D0%BB%D1%8A%D0%BD-%D0%BC%D0%B8%D1%80%D1%8A%D0%BD-%D1%89%D0%B5-%D0%B8%D0%B3%D1%80%D0%B0%D0%B5-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B2%D1%82%D0%BE%D1%80%D0%B0-news719156.html", "text": "Британската актриса Хелън Мирън ще играе ролята на руската императрица Екатерина Втора  в новия проект на американската телевизионна корпорация HBO. Както съобщава \"Дейли Мейл\", актрисата вече е потвърдила участието си в сериала по време на церемонията при връчването на наградите \"Златен Глобус\" Изданието съобщава, че проектът ще бъде от четири части, а режисьор на картината е Филип Мартин, който направи друг известен сериал за Елизабет Втора - \"Корона\". Предполага се, че голяма част от снимките ще бъдат в Санкт Петербург и Царско село. Хелън Мирън не за пръв път играе исторически монархични персонажи. През 2005 г. тя изигра Елизабет Първа в едноименния минисериал, а след година във филма \"Кралица\" изпълни ролята на Елизабет Втора, която й донесе наградата на Американската киноакадемия в номинацията \"Най-добра женска роля\".", "date": "2018.01.13", "title": "ИМПЕРАТРИЦА! Хелън Мирън ще играе Екатерина Втора"}
{"url": "http://pik.bg/%D0%BD%D0%B0%D0%B1%D0%B5%D0%B4%D0%B8%D1%85%D0%B0-%D0%B8-%D0%B4%D0%B6%D0%B5%D0%B9%D0%BC%D1%81-%D1%84%D1%80%D0%B0%D0%BD%D0%BA%D0%BE-%D0%B7%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%85%D0%B8%D1%89%D0%BD%D0%B8%D0%BA-news719045.html", "text": "Няколко жени обвиниха актьора Джеймс Франко в недопустимо сексуално поведение в статия във в. \"Лос Анджелис таймс\", съобщи АП. Бивши студенти по актьорско майсторство описват неприятни преживявания на снимачната площадка под режисурата на Франко. Сара Тайдър-Каплан разказва, че по време на снимките на гола сцена той е махнал силиконовите протектори от слабините й. Други две описват как той е избухнал, когато отказали да се съблекат голи, съобщава БТА. Вайълет Пейли пък се оплака, че докато са имали връзка, Джеймс Франко я принудил да прави орален секс в автомобил. В телевизионното предаване на Сет Майерс Франко заяви, че Пейли и Тайдър-Каплан не са точни в описанията, но призна, че жените имат право да дадат своята гледна точка.", "date": "2018.01.13", "title": "Набедиха и Джеймс Франко за сексуален хищник"}
{"url": "http://pik.bg/%D1%83%D0%B1%D0%B8%D1%85%D0%B0-%D1%80%D1%83%D1%81%D0%BA%D0%B8%D0%BD%D1%8F-%D0%B2-%D0%B9%D0%BE%D0%B3%D0%B0-%D1%81%D1%82%D1%83%D0%B4%D0%B8%D0%BE-%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-news719153.html", "text": "Росената във Воронеж Юлия Чернишова бе намерена мъртва в студио за йога в Холандия. Младата жена работела в Хага, а за трагедията съобщава във Фейсбук нейна близка. Жената разказва, че приятелите й, които живеят в Холандия, се опитват да намерят роднини на Юлия, за да организират погребението й. Познат на рускинята - холандецът Рене Верлаан разказва, че тя изчезнала още миналата седмица и била издирвана от полицията. Рене трябвало да се срещне с нея, за да организират танцова забава, но срещата така и не се състояла. Холандецът казва ощ, че вероятната причина за смъртта на Юлия е \"насилие в семейството\". \"Почивай в мир, прекрасен ангел! Обичам те\", написа мъжът в края на поста си във Фейсбук.", "date": "2018.01.13", "title": "Убиха рускиня в йога студио в Холандия "}
{"url": "http://pik.bg/%D0%B1%D1%80%D0%B5%D0%BA%D0%B7%D0%B8%D1%82-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D0%BB%D0%B8%D1%8F%D0%B5-%D0%B2%D1%8A%D1%80%D1%85%D1%83-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D0%B2%D1%80%D1%8A%D0%B7%D0%BA%D0%B8-%D0%BC%D0%B5%D0%B6%D0%B4%D1%83-%D0%BB%D0%BE%D0%BD%D0%B4%D0%BE%D0%BD-%D0%B8-%D0%B0%D0%BD%D0%BA%D0%B0%D1%80%D0%B0-news719080.html", "text": "Anadolu Agency, цитирана от \"Фокус\". Брекзит няма да повлияе върху търговските връзки между Лондон и Анкара, това е заявил турският министър на икономиката Нихат Зейбекчи по време на среща в британския министър, отговарящ за международната търговия Лиам Фокс, съобщава \"Решихме да предприемем всички нужно мерки за да продължим да поддържаме нашите търговски, икономически и инвестиционни връзки в нормални рамки след Брекзит“, отбеляза Зейбекчи. От своя страна Фокс изрази желанието на британското правителство за по-здраво и развито партньорство с Анкара.", "date": "2018.01.13", "title": "Брекзит няма да повлияе върху търговските връзки между Лондон и Анкара"}
{"url": "http://pik.bg/%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D0%BD%D0%B0%D1%85%D0%BB%D1%83-%D0%B2-%D0%B0%D0%B2%D1%82%D0%BE%D0%BC%D0%B8%D0%B2%D0%BA%D0%B0-%D0%B8-%D0%B7%D0%B0%D0%BF%D0%BB%D0%B0%D1%88%D0%B8-%D1%81-%D0%BD%D0%BE%D0%B6-%D1%89%D0%B5-%D1%82%D0%B5-%D0%BD%D0%B0%D1%80%D1%8A%D0%B3%D0%B0%D0%BC-%D0%B4%D0%B0%D0%B2%D0%B0%D0%B9-%D0%BF%D0%B0%D1%80%D0%B8%D1%82%D0%B5-news719150.html", "text": "Опасен бургазлия получи сериозна присъда след дързък въоръжен грабеж. Сергей Ангелов ще изкара 3 години зад решетките при \"строг режим\" за престъплението, което е извършено в края на м. г. 19-годишният бургазлия нахлул около 18.30 ч. на 27-ми октомври в автомивка на ул. „Индустриална 33“. Той се насочил директно към служител на обекта. Човекът се намирал в една от клетките за миене на автомобили. Облеченият в анорак престъпник с груб тон поискал 2 лв. защото му трябвали за кафе. Служителят му отговорил, че няма пари. Тогава Сергей извадил нож с дължина 11,5 см и го насочил към пострадалия, като го размахал и му казал: „Ще те наръгам, давай парите“, съобщава \"Флагман\". Уплашеният младеж завел нападателя до съблекалнята, като през цялото време бургазлията държал ножа. Там пребъркал якето на човека и взел намиращите се в него вещи - 56 лв. и кутия цигари. След това напуснал бързо автомивката. Присъдата на Районен съд – Бургас може да бъде обжалвана пред Окръжния съд в града.", "date": "2018.01.13", "title": "Бургазлия нахлу в автомивка и заплаши с нож: Ще те наръгам, давай парите!"}
{"url": "http://pik.bg/%D0%BE%D0%BB%D0%B0%D1%84-%D1%80%D0%B0%D0%B7%D0%BA%D1%80%D0%B8-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BD%D0%B5%D1%80%D0%B5%D0%B4%D0%BD%D0%BE%D1%81%D1%82%D0%B8-%D1%81-%D0%B5%D0%B2%D1%80%D0%BE%D1%84%D0%BE%D0%BD%D0%B4%D0%BE%D0%B2%D0%B5%D1%82%D0%B5-%D0%B2-%D1%83%D0%BD%D0%B3%D0%B0%D1%80%D0%B8%D1%8F-news719142.html", "text": "Службата не посочва имена на замесени лица, но според икономическия вестник \" \" унгарската фирма \" \", която е спечелила повечето от тези търгове между 2011 и 2015 г., по онова време е била съсобственост на зетя на премиера В изявление ОЛАФ съобщава, че е предала окончателния си доклад и препоръките си на у и уточнява, че спорните търгове обхващат 35 проекта за подновяване на улично осветление под егидата на министерството на околната среда и енергетиката. Унгарската главна прокуратура заяви, че е получила препоръките на Говорител на унгарското правителство заяви, че и добави, че търговете са били организирани", "date": "2018.01.13", "title": "ОЛАФ разкри \"сериозни нередности\" с еврофондовете в Унгария"}
{"url": "http://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%B8%D1%80%D0%B0%D0%BD%D1%81%D0%BA%D0%BE-%D0%B8%D1%80%D0%B0%D0%BA%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-news719183.html", "text": "Европейския средиземноморски сеизмологичен център (EMSC ). Земетресение с магнитуд 4,3 по скалата на Рихтер е регистрирано в граничния регион между Иран и Ирак, показва справка на интернет-страницата на Земетресението е регистрирано на дълбочина от 2 км. в 4:03 часа местно време (2:33 часа българско време) на 70 км. западно от иранския град Илам и на 123 км. източно от Багдад. Няма данни за жертви и разрушения.", "date": "2018.01.13", "title": "Силно земетресение разтресе иранско-иракската граница"}
{"url": "http://pik.bg/%D0%B2%D0%BC%D1%80%D0%BE-%D0%B4%D0%BF%D0%BC%D0%BD%D0%B5-%D0%B8%D0%B7%D0%B1%D1%80%D0%B0-%D0%BD%D0%BE%D0%B2%D0%BE-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE-news719161.html", "text": "„Радио Свободна Европа“, зиирана от \"Фокус\". Бившият директор на JСП Скопие Игор Янушев е новият генерален секретар на ВМРО-ДПМНЕ, а Владо Мисайловски Митко Янчев и Александър Николоски са избрани за партийни вицепрезиденти, съобщиха македонските медии. Мисайловски е бивш министър на транспорта и съобщенията, Янчев е новият кмет на Кавадарци, а Николоски е депутат, предава македонската редакция на Централният комитет на партията избра нов изпълнителен комитет на вечерната сесия. За членове на изпълнителния комитет са избрани Тони Михайловски, Иван Йорданов, Деян Йовановски, Орце Георгиевски, Кирил Пецаков, Деянчо Ефтимов, Златко Перински, Влатко Гьорчев, Коце Траяновски, Игор Николов и Драги Димитриевски. В изпълнителния комитет членуват още председателят Християн Мицкоски, генералният секретар, тримата заместник-председатели, както иТрайко Славески, Силвана Ангелеска, Димитър Димовски, Дафина Стојаноска, Игор Божиновски Цветан Трипуновски, Костадин Богданов, Ан Лашкоска Байрам Требишки Владимир Неловски и Даниела Рангелова. Депутатите Илия Димовски, Антоний Милошоски, както и бившият председател на парламента Трайко Веляноски, които се противопоставиха на избора на Християн Мицкоски за нов партиен лидер, не са част от новото партийно ръководство.", "date": "2018.01.13", "title": "ВМРО-ДПМНЕ избра ново ръководство"}
{"url": "http://pik.bg/%D0%B8%D0%BD%D1%84%D0%BB%D0%B0%D1%86%D0%B8%D1%8F%D1%82%D0%B0-%D0%BF%D1%80%D0%B5%D0%B7-2017-%D0%B3-%D1%81%D1%82%D0%B8%D0%B3%D0%BD%D0%B0-21-news719132.html", "text": "Инфлацията стигна 2,1% през 2017 г. спрямо 2016 година. Месечната за декември миналата година е 0,4%, а спрямо декември 2016 г. е 2,8%. Това показват данни на НСИ. През последния месец на 2017 г. спрямо ноември най-голямо увеличение на цените - с 3,3%, има при дейностите за развлечение и култура. Цените на хранителните продукти са паднали с 0,2%. По-скъпи са обаче някои стоки като яйца (с 3,1%), домати (с 12,2%), сол (с 0,6%).", "date": "2018.01.13", "title": "Инфлацията през 2017 г. стигна 2,1% "}
{"url": "http://pik.bg/%D0%B5%D0%B7%D0%B8%D0%BA%D1%8A%D1%82-%D0%BD%D0%B0-%D1%82%D1%8F%D0%BB%D0%BE%D1%82%D0%BE-5-%D1%83%D0%BC%D0%B5%D0%BD%D0%B8%D1%8F-%D0%BA%D0%BE%D0%B8%D1%82%D0%BE-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0%D1%82-%D0%BE%D0%B1%D1%89%D1%83%D0%B2%D0%B0%D0%BD%D0%B5%D1%82%D0%BE-news719123.html", "text": "Езикът на тялото, жестовете, контактът с очи – всичко е от значение. Ефективната комуникация може да се окачестви и като изкуство. Не е лесно да общуваш с хората по най-правилния начин. Някои са интроверти, трудни за разбиране, затворени и дълбоко чувствителни. Други говорят много, но всъщност не казват нищо съществено. Езикът на тялото, позата, жестовете, контактът с очи – всичко е от значение за воденето на пълноценна комуникация. Кои са основните комуникативни умения, които подобряват общуването с околните? Фокусирането върху разговора е важно. За да имаме добра комуникация е необходимо да изслушваме внимателно събеседника си и да анализираме неговите мисли. Така можем по-щателно да вникнем в размяната на информация. Важно е също така да подбирате изразните си средства. Те трябва да са ясни, без уклончивост и с добре подбрани думи. От първостепенна важност за добрата комуникация е първоначалната преценка с кого всъщност говорите. Това спомага в ориентирането и подбора на изразни средства. – той ще ви помогне да комуникирате ефективно и достъпно. Не кръстосвайте ръце, защото това инстинктивно подсказва на събеседника вашата негативна нагласа и притеснение. – наблюдавайте пряко събеседника си. Когато говорите недейте да шарите с поглед във всички страни, защото това издава несигурност и неискреност. Гледайте го в очите, но не втренчено. Също така, когато той или тя говори създайте зрителен контакт, а не се разсейвайте, защото ще обидите партньора си в комуникацията. Слушането е активен, не пасивен процес, както много хора смятат. За да вникнеш и обработиш информацията, която получаваш, е нужно внимание и аналитичен ум. Освен това слушането е двустранен процес. Ако искате да бъдете чути и най-вече изслушани, трябва да се отнасяте с акуратност към събеседника си. Изследванията показват, че уверените в себе си и качествата си хора умеят да водят продуктивна комуникация с околните. Другите също възприемат самоуверените хора с характер по-добре. Вдъхването на доверие тук играе голяма роля.", "date": "2018.01.13", "title": "ЕЗИКЪТ НА ТЯЛОТО: 5 умения, които подобряват общуването"}
{"url": "http://pik.bg/%D0%BE%D1%82%D1%87%D0%B0%D1%8F%D0%BD-%D0%BE%D1%82-%D0%B1%D0%B5%D0%B7%D0%BF%D0%B0%D1%80%D0%B8%D1%87%D0%B8%D0%B5-%D0%BC%D1%8A%D0%B6-%D1%81%D0%B5-%D1%81%D0%B0%D0%BC%D0%BE%D0%B7%D0%B0%D0%BF%D0%B0%D0%BB%D0%B8-%D0%BF%D1%80%D0%B5%D0%B4-%D0%BC%D0%B5%D0%B4%D0%B6%D0%BB%D0%B8%D1%81%D0%B0-%D0%B2-%D0%B0%D0%BD%D0%BA%D0%B0%D1%80%D0%B0-news719111.html", "text": "Турски полицаи успяха в последния момент да спасят живота на 39-госишния С.А. след като той се самозапали пред входа на турския Меджлис, предаде информационната агенция Догу хабер ажансъ (ДХА). Става въпрос за строителен работник, съкрушен от безпаричие и липса на перспектива. Пред портала на Меджлиса той заявил, че е в пълна безизходица; залял се от главата надолу с туба бензин и драснал кибрита. Получил е изгаряния по лявата част на главата и е откаран с линейка за лечение в болница, посочва още ДХА.", "date": "2018.01.13", "title": "Отчаян от безпаричие мъж се самозапали пред Меджлиса в Анкара"}
{"url": "http://pik.bg/3-%D1%82%D0%B5-%D0%B7%D0%BE%D0%B4%D0%B8%D0%B8-%D1%81-%D0%BD%D0%B0%D0%B9-%D1%81%D0%B8%D0%BB%D0%BD%D0%B0-%D0%B8%D0%BD%D1%82%D1%83%D0%B8%D1%86%D0%B8%D1%8F-news719110.html", "text": "Всеки има 6-то чувство, но при някои хора то е развито до по-висока степен. Ето кои зодии могат напълно да се доверят на вътрешните си усещания и няма да сбъркат, защото се открояват с най-силна и вярна интуиция. 1. Скорпион Представителите на този зодиакален знак се отличават с голяма проницателност. Обикновено имат специфичната дарба да предричат разни неща, още преди да са се случили. Любими реплики са им \"Е, казах ли ти?\" и \"Бях сигурна, че съм прав!\" Хубаво е да се вслушвате в думите им и съветите им по важните въпроси, защото добрият им вътрешен нюх може да ви бъде полезен. 2. Риби Имат страхотен вътрешен барометър за всичко. Могат да му се доверяват във всяка ситуация. Представителите на зодия Риби са много сетивни и за тях е по-добре да слушат сърцето си, отколкото разума. Сърцето им винаги ги води в правилната посока, съобщава \"Ай Уомън\". Рибите на пръв поглед може да ви изглеждат неразумни и доверчиви, но всъщност са доста досетливи и умеят да преценяват правилно ситуациите. Не си мислите, че можете да ги измамите, защото изглеждат наивни – това изобщо не е така. 3. Рак Имат специален вътрешен глас, който постоянно им нашепва как е редно да постъпят. Взимат решения лесно и винаги знаят кое е правилно и кое не. Живеят в пълна хармония с чувствата си и познават добре вътрешния си свят. Понякога изглеждат умислени и затворени в черупката си, но всъщност са дружелюбни и склонни да дават добри и ценни съвети.", "date": "2018.01.13", "title": "3-те зодии с най-силна интуиция"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BF%D1%8A%D1%80%D0%B2%D0%B8%D1%8F-%D0%B0%D0%B2%D1%82%D0%BE%D1%81%D0%B0%D0%BB%D0%BE%D0%BD-%D0%B7%D0%B0-%D0%B6%D0%B5%D0%BD%D0%B8-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news719135.html", "text": "Розови, оранжеви и жълти балони посрещнаха посетителите на автосалона, насочен предимно към представителките на нежния пол в Саудитска Арабия. Много дами седнаха зад волана и изпробваха возилата. През септември миналата година крал Салман прие закон, който отмени забраната за шофиране за жените. Някои от посетителките разсеяха съмненията, че жените не се интересуват от автомобили заради доскорошната забрана, съобщава БНТ. Абеер Ал-Харби, посетител на автосалона, казва: \"Интересувам се от коли много отдавна. Тъй като нямахме право да шофираме, имах личен шофьор. Знам много за колите. Интересувам се от различните марки. Надявам се скоро да имам кола\". Автомобилите на изложението са японски и западноевропейски марки, те са енергийно ефективни, а девизът на автосалона е \"Шофирай и купувай\".", "date": "2018.01.13", "title": "Откриха първия автосалон за жени в Саудитска Арабия"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B4%D0%B2%D1%83%D0%BA%D1%80%D0%B0%D1%82%D0%BD%D0%B8%D1%8F%D1%82-%D0%BD%D0%BE%D1%81%D0%B8%D1%82%D0%B5%D0%BB-%D0%BD%D0%B0-%E2%80%9E%D0%BE%D1%81%D0%BA%D0%B0%D1%80%E2%80%9C-%D1%82%D0%B5%D1%80%D1%8A%D0%BD%D1%81-%D0%BC%D0%B0%D1%80%D1%88-news719169.html", "text": "На 86-годишна възраст е починал британският филмов художник-постановчик Терънс Марш съобщава Variety. Според информацията Марш е починал на 9 януари в дома си в Калифорния. През последните четири години той се бореше с рак. Терънс Марш е двукратен носител на „Оскар“. Той печели наградата за работата си по филмите „Доктор Живаго“ (1965 година) и „Оливър!“ (1968 година). Има и номинации и за филмите „Скрудж“ (1970 година) и „Мария – кралицата на Шотландия“ (1971 година).", "date": "2018.01.13", "title": "Почина двукратният носител на „Оскар“ Терънс Марш"}
{"url": "http://pik.bg/%D1%81%D0%B0%D1%89-%D0%B8%D0%BC%D0%B0%D1%82-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B0%D1%82-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%8F%D0%B4%D1%80%D0%B5%D0%BD%D0%B8%D1%82%D0%B5-%D1%81%D0%B8-%D0%BE%D1%80%D1%8A%D0%B6%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%80%D1%83%D1%81%D0%B8%D1%8F-news719163.html", "text": "Huffington Post САЩ имат намерение да увеличат количеството на ядрените си оръжия, пише американското издание , като се позовава на намиращо се в редакцията копие на новата ядрена доктрина на Вашингтон, съобщи \"Фокус\". Документът, назован „Обзор на ядрения потенциал“, е съставен в Пентагона. Той определя политиката на страната в ядрената сфера и количеството и концепцията за строителството на новите ядрени сили на страната за период от пет до десет години. Съгласно текста на проекта, администрацията на президента Доналд Тръмп иска да увеличи значително количеството на ядрените заряди с малка мощност, за да „укрепи ядреното сдържане“. Технически погледнато, атомните бомби, разрушили Хирошима и Нагазаки през 1945 година , също са с „малка мощност“. „Русия не е Съветския Съюз, а Студената война отдавна е в миналото. Независимо от това, без оглед на всички наши усилия за съхраняване на добрите отношения, Русия възприема САЩ и НАТО като главни съперници и препятствие за реализацията на своята дестабилизиращи геополитически цели в Евразия“, се казва в текста. Според мнението на авторите на проекта, Москва предполага, че ако първо предприеме ограничено използване на ядрено оръжие или заплашва с неговото използване, може да „парализира“ САЩ и НАТО и по този начин да завърши евентуален конфликт в своя полза. „Да се промени това грешно мнение на Русия е стратегически важна задача... Москва трябва да разбере, че даже да използва първа ядрено оръжие, това няма да й позволи да постигне поставените задачи, благодарение на което ще бъде напълно изменена природата на конфликта“, пишат съставителите на документа. Северна Корея, според оценката на авторите, представлява „явна и сериозна заплаха“ за Съединените американски щати. Освен това, в текста се говори и за стратегията на Вашингтон в ядрената сфера спрямо Китай и Иран. „Докато САЩ намаляваха броя на ядрените си глави и неговото значение във въоръжените си сили, други страни, включително Русия и Китай, се движеха в противоположна посока“, се твърди в документа. От американското военно ведомство са отказали да коментират, заявявайки пред Huffington Post, че „не обсъждат предварителни проекти на документа“ и са добавили, че окончателната версия на „Обзора на ядрения потенциал“ трябва да бъде публикувана през февруари.", "date": "2018.01.13", "title": "САЩ имат намерение да увеличат количеството на ядрените си оръжия заради Русия"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D1%8A%D0%B6-%D1%81-%D0%BE%D0%BA%D1%8A%D1%80%D0%B2%D0%B0%D0%B2%D0%B5%D0%BD%D0%B0-%D0%B3%D0%BB%D0%B0%D0%B2%D0%B0-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%B2%D0%B0%D1%80%D0%BD%D0%B0-news719197.html", "text": "Мъж с окървавена глава е вдигнал полицията във Варна на крак, съобщава Петел.бг. Според информацията полицаи са оградили с ленти района на ул. „Христо Самсаров“ и ул. „Радецки” в морската столица. Посочва се, че на земята неподвижно лежи мъж с окървавена глава. Полицаите са поне 8, а в района няма линейка.", "date": "2018.01.13", "title": "От последните минути! Мъж с окървавена глава вдигна на крак полицията на Варна"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D0%B7%D0%BD%D0%B0%D0%B2%D0%B0%D0%BB-%D0%BB%D0%B8-%D0%B5-%D1%83%D0%B1%D0%B8%D1%82%D0%B8%D1%8F-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81%D1%82%D0%BE%D0%B2-%D0%B8-%D1%80%D0%B0%D0%B7%D1%81%D0%BB%D0%B5%D0%B4%D0%B2-news719189.html", "text": "Разследването около смъртта на Иво Стаменов от НАП върви, като на разследващите е нужно време за да си свършат работата. Това заяви председателят на парламентарната група на ГЕРБ Цветан Цветанов в предаването \"Събуди се на Нова телевизия. „Имахме среща с представители на следствени органи – разясни Цветанов. – На нея пресъстваха и главният, и градският прокурор. Те увериха, че се работи сериозно. Разследването на такива тежки престъпления не става за един ден“. За смъртта на бизнесмена Петър Христов Цветанов заяви, че наистина  го е познавал „Познавам го от момента, в който влязох в политиката – заяви Цветанов. – Той винаги е бил радетел на синята идея. След смъртта му от всички партии изказаха съболезнования, което говори много. Знам, че отдавна фирмите му са сериозно на пазара. Още преди да съм в политиката“. Не може когато се създава един огран, веднага да се говори, че той ще е бухалка,каза Цветанов по въпроса за създаването на антикорупционния орган и ветото на президента Румен Радев. „Ясно е, че не може да се претендира, че си направил съвършеното законодателство – коментира Цветанов. – Не е ясно обаче каква е процедурата по избирането на антикорупционния орган. Иначе е най-лесно да се отрече всичко, което е приел парламента. Ясни ли са обаче процедурите около избора на този орган. Ясно е, че в момента има много звена, работещи срещу корупцията. Събирането на всички спомага за ефективността. Не може обаче, когато един орган се създава, веднага да се говори, че той ще бъде бухалка“.", "date": "2018.01.13", "title": "ЕКСКЛУЗИВНО! Цветан Цветанов разкри познавал ли е убития бизнесмен Петър Христов и разследва ли се смъртта на Иво Стаменов"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-news719167.html", "text": "Azernewsq, цитиран от \"Фокус\". Българският министър-председател Бойко Борисов ще посети Азербайджан между 15 и 16 януари, предава „Министър-председателят Бойко Борисов ще бъде на официално посещение в Баку между 15 и 16 януари по покана на президента на Азербайджан Илхам Алиев. Програмата на посещението все още се изяснява“, гласи информацията на българския министерски съвет. Търговският оборот между двете страни е в размер на 35,453 млн. долара за периода между януари и ноември 2017 г. по данни на азербайджанската митническа служба. Повече от 35,4 млн. от тази сума се дължи на вноса на български стоки. България и Азербайджан имат голям потенциал да развият енергийното си сътрудничество. Азербайджански газ ще се доставя за България през интерконектора България-Гърция (IGB). Той ще позволи на България да получава азербайджански газ от местното находище „Шах Дениз-2“. Първоначалният капацитет на проекта е три милиона кубични метра газ. Цената му се изчислява на около 240 млн. евро.", "date": "2018.01.13", "title": "Борисов ще посети Азербайджан"}
{"url": "http://pik.bg/%D0%BE%D1%82-%D0%B4%D0%BD%D0%B5%D1%81-%D0%BF%D0%B5%D1%80%D0%BD%D0%B8%D0%BA-%D0%B5-%D0%B2-%D0%B3%D1%80%D0%B8%D0%BF%D0%BD%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-news719170.html", "text": "Министерство на здравеопазването РЗИ – Перник обяви грипна епидемия на територията на Пернишка област, която е в сила от днес, съобщиха от пресцентъра на . До второ нареждане се преустановяват детските и женските консултации, свижданията в лечебните заведения за болнична помощ и провеждането на профилактични имунизации. От РЗИ – Перник са разпоредили на директорите на болниците при необходимост да осигурят допълнителни легла за вътрешните отделения на съответните структури. РЗИ – Перник връчи предписание на началника на Регионално управление на образованието в Перник 15, 16 и 17 януари да бъдат обявени за неучебни дни на територията на областта. Предгрипна епидемия е обявена в област Пловдив. Висока е и заболеваемостта в областите Стара Загора, Пазарджик, Габрово и София – област. Картината е динамична, като Регионалните здравни инспекции следят епидемичните нива и предприемат незабавни мерки.", "date": "2018.01.13", "title": "От днес Перник е в грипна епидемия"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B7%D0%B0%D0%B3%D0%B0%D1%82%D0%BD%D0%B0-%D1%87%D0%B5-%D0%BD%D0%B5-%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BB-%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BA%D0%BB%D0%BE%D0%B0%D0%BA%D0%B8-%D0%B7%D0%B0-%D0%B4%D1%8A%D1%80%D0%B6%D0%B0%D0%B2%D0%B8%D1%82%D0%B5-%D0%BE%D1%82-%D0%BA%D0%BE%D0%B8%D1%82%D0%BE-%D1%81%D0%B0%D1%89-%D0%BF%D1%80%D0%B8%D0%B5%D0%BC%D0%B0%D1%82-%D0%BC%D0%B8%D0%B3-news719039.html", "text": "AFP, цитирана от \"Фокус\". В петък държавният глава на САЩ загатна, че не е определил като „клоаки“ страните от Африка и други континенти, от които страната приема мигранти, предава „Това не беше използваният език“, написа Тръмп в социалната мрежа „Туитър“, след като по-рано бе разпространена информация, че в рамките на среща със сенатори той е употребил обидната квалификация за африканските и латиноамериканските страни.", "date": "2018.01.13", "title": "Тръмп загатна, че не е използвал определението \"клоаки\" за държавите, от които САЩ приемат мигранти"}
{"url": "http://pik.bg/%D0%BA%D0%B0%D0%BA-%D0%B2%D0%BB%D0%B8%D1%8F%D1%8F%D1%82-%D1%80%D0%B5%D0%BA%D0%BB%D0%B0%D0%BC%D0%B8%D1%82%D0%B5-%D0%BD%D0%B0-%D0%BC%D0%BE%D0%B7%D1%8A%D0%BA%D0%B0-%D0%BD%D0%B8-news719177.html", "text": "Живеем в свят, в който изкуственото преобладава. Онова, което консумираме обаче, дори когато спазваме здравословен хранителен режим, невинаги се оказва полезно за нас. Освен че ни бърка в джоба, често ни бърка и в здравето! Има нещо, което до такава степен е станало част от ежедневието ни, че вероятно рядко или изобщо не си даваме сметка за влиянието му – рекламите, съобщава Трафикнюз. Замислете се за рекламите. Те влизат всеки ден във вашия дом и остават в съзнанието. И веднъж попаднали там, управляват нагласите ви на подсъзнателно ниво. Ако гледате редовно телевизия, няма как не попаднете на реклами – това е неизбежно, но има как да се изолирате максимално от сигурното им влияние. Просто мислете редовно и не допускайте инерция в моментите, когато даден процес се повтаря пред погледа ви! Не забравяйте, че количественото натрупване води до качествено изменение! В енциклопедията си „Въведение в маркетинга”, издадена в България през 2013-а, световните светила Филип Котлър и Гари Армстронг отделят абзац на т.нар. „културно замърсяване”, предизвикано от рекламите. И на практика нашите сетива са постоянно атакувани с маркетинг и реклама – които постоянно замърсяват съзнанието на хората с послания за материализъм, секс, власт или обществено положение. Не бива да забравяте никога, че рекламата е форма на маркетингова комуникация, която има за цел да окуражи, убеди или в някои случаи откровено да манипулира аудиторията подтиквайки към определено действие. Хвърляме поглед към етимологията на понятието – от френски réclame, от латинското reclamo – в превод „извиквам”. Рекламата започва да играе съществена роля още през 19-и и 20-и век, когато се поставя началото на масовата продукция, но в същото време и на масовите медии (масмедиите). За информация – само през 2007 година в световен мащаб са похарчени Първите рекламни съобщения са разпознати при египтяните, които правели съобщения за продажба на папирус, както и стенни плакати. В някои случаи провеждането на политически кампании в Древна Гърция и Рим, оповестяването с глашатаи, се възприемали и като рекламно оповестяване в политически аспект. Но в действителност плакати, рекламиращи гладиаторски игри, е имало и в Древна Гърция. Днешната реклама разчита основно на функцията на убеждението, която играе съществена роля и в реториката. Голяма част от съвременната реклама обменя идеи с визуалната реторика, която е съвременен клон на реториката (древната реторика се занимава само отчасти с някои визуални аспекти на речта като стойка, жестикулация и мимика). Бъдете наясно и с преките функции, с които рекламата си борави, докато печели вниманието ви. • Информационна функция – предоставя данни и знание относно комуникираните продукти, услуги или личност. • Мотивационна функция – подбужда към действие (покупка, избор. • Образователна и възпитателна функция – показва нови начини на използване на познати или непознати досега продукти, утвърждава определени нрави, учи и подтиква към повишаване на стандарта на живо. • Манипулативна функция – използва (в повечето случаи) законни и морални пътища за достигане до умовете на потребителите с цел убеждаването им във верността на комуникираната информация. Рекламата е свързана и с негативни социални ефекти. Нежеланата реклама, или така нареченият спам, във всичките му форми е един от страничните ефекти на рекламата в края на 20-и и в началото на 21-ви век. От десетилетия се използват тестове пред публика, за да се определи колко добре ще бъде приет даден филм или продукт, но поддръжниците на изгряваща техника, наречена „невромаркетинг”, се надяват тя да осигури досега невиждан поглед в съзнанието на потребителите. Този тип високотехнологично „четене на мисли” обаче навлиза с бързи темпове и в бизнеса, защото все повече специалисти осъзнават маркетинг потенциала на технологията. С подобна технология се получава наистина уникален поглед в човешкото съзнание – по-конкретно в несъзнателната реакция на потребителите спрямо рекламата. В момента има три методологии, обединени под понятието невромаркетинг: функционален ЯМР, отчитане на промените в температурата на кожата и употреба на електроенцефалограма (ЕЕГ), което е основната използвана в момента технология. ЕЕГ отчита електрическата активност на мозъка, която след това се синхронизира по време с оборудване за проследяване на движенията на очите. Целта е да се определи къде върху екрана участниците в изследването концентрират вниманието си. Това осигурява отчитане милисекунда по милисекунда, кадър по кадър на реакцията на мозъка и емоционалното ангажиране спрямо рекламното стимулиране. Установено е, че в първите 800 милисекунди, в които всеки зрител гледа телевизионни реклами, има пик на мозъчна активност (по-конкретно фронталната му лобова част). Следващите 4 до 5 секунди са решаващи за задържането на вниманието на зрителя. Добрата или отлична реклама ще задържи вниманието на зрителя непрекъснато за това време - и ще наблюдавате високо плато на реакция на мозъка. Сюжетът има значение за поддържането на постоянен интерес. Също така има и много по-фини практически начини, по които невромаркетингът може да бъде използван за проверка на ефективността на рекламите. Например чрез социалните мрежи, които променят тотално начина, по който работят рекламите.", "date": "2018.01.13", "title": "Как влияят рекламите на мозъка ни?"}
{"url": "http://pik.bg/%D0%BC%D1%83%D0%B7%D0%B8%D0%BA%D0%B0%D0%BD%D1%82%D1%8A%D1%82-%D0%BC%D0%BE%D0%B1%D0%B8-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0-%D0%BC%D0%BE%D0%BB%D0%B1%D0%B0-%D0%BD%D0%B0-%D1%86%D1%80%D1%83-%D0%B4%D0%B0-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B8-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B2%D1%80%D1%8A%D0%B7%D0%BA%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A-news719228.html", "text": "Музикантът Моби разкри, че агенти на ЦРУ са поискали от него да разпространи информация, че президентът Доналд Тръмп има връзки с Русия. Изпълнителят заяви това в интервю за радиостанция WFPK, като видеозапис от разговора бе публикуван от водещия в радиостанцията Кайл Мередит. По думите на Моби, сътрудниците на ЦРУ му предали няколко информации, като го помолили да ги публикува от свое име в социалните мрежи заради многобройната аудитория, която изпълнителят има. По-рано адвокатът на Тръмп Майкъл Коен заведе съдебни искове срещу електронното издание  BuzzFeed и компанията Fusion GPS заради така нареченото „досие“ на американския президент, в което се предполага, че се разказва за „тесни връзки“ на Тръмп с Русия.", "date": "2018.01.13", "title": "Музикантът Моби разказа за молба на ЦРУ да разпространи информация за връзка на Доналд Тръмп с Русия"}
{"url": "http://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D1%89%D0%B5-%D0%BE%D1%82%D0%BA%D1%80%D0%B8%D0%B5-%D1%8F%D0%B2%D0%BE%D1%80%D0%BE%D0%B2%D0%B8%D1%82%D0%B5-%D1%8F%D0%BD%D1%83%D0%B0%D1%80%D1%81%D0%BA%D0%B8-%D0%B4%D0%BD%D0%B8-%D0%B2-%D1%87%D0%B8%D1%80%D0%BF%D0%B0%D0%BD-news719173.html", "text": "прессекретариата на държавния глава. Вицепрезидентът Илияна Йотова ще открие днес в град Чирпан тържествата по случай 140 годишни от рождението на Пейо Яворов. Това съобщиха от Честванията започват в 17.00 часа, когато пред къщата музей на поета ще бъде запален огънят на Яворовата поезия. Вицепрезидентът ще се включи във факелното шествие до паметника на Яворов в централния градски парк. В 17.30 часа Илияна Йотова ще произнесе приветствено слово. След това ще запали огъня пред паметника на поета, с което ще даде официалното начало на Яворовите януарски дни, които Община Чирпан провежда за 50-ти път. Вицепрезидентът ще присъства на тържествена Яворова вечер във Военния клуб, която започва в 18.00 часа.", "date": "2018.01.13", "title": "Илияна Йотова ще открие Яворовите януарски дни в Чирпан"}
{"url": "http://pik.bg/%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%B5%D0%BD-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D1%85%D0%BE%D1%82%D0%B5%D0%BB-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D1%82%D1%8A%D1%80%D0%B3-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D0%B3%D0%BE-%D0%BA%D1%83%D0%BF%D0%B8-news719176.html", "text": "За втори път на пазара на имоти в Пловдив излезе емблематичната соцсграда на хотел \"Дунав\", ведно с двора към нея, съобщава Трафикнюз. Провеждането на втора подред публична продан се налага, след като в първия търг не се включиха желаещи да станат собственици на зданието, известно още като \"виетнамското общежитие\". Частен съдебен изпълнител е обявил 14-етажния имот и прилежащия му двор за публична продан, като този път цената е свалена с малко над половин милион до 5 962 002.59 лв. С парите от продажбата трябва да бъде обезпечен дългът на вече екссобственика, а именно акционерното дружество \"Заводски строежи - ПС - Пловдив\". Хотелът, разположен на второто кръгово кръстовище на Панаира, от години е затворен. Първите три етажа се даваха под наем за офиси, като там бе настанена и службата за социално подпомагане. Останалите етажи също не функционират. Легловата база е разпродадена, хотелът, който е в един от най-атрактивните райони в града - пустее. Във фоайето времето сякаш е спряло в средата на 80-те - студено, мрачно, порутено, с протъркани дивани от времето на соца. Въпреки това според дългогодишно оглавяващия съвета на директорите на АД-то Ангел Кацаров „Дунав” може да работи като хотел само ако се направят огромни инвестиции, за да бъде преустроен, тъй като сградата е строена за общежитие. Продажбата важи за терена, разположен на изключително апетитно и централно място, точно на второто колело на Панаира, с големина от 2 908 кв.м и сградния фонт върху него. Имотът се състои от общежитие (700 кв.м застроена площ) и административна сграда, разделена на 14-етажна част със застроена площ от 464 кв.м и ниска 3-етажна част с площ от 225 кв. м. Върху недвижимия имот е вписана  ипотека на 01.03.2007 г., обезпечаваща вземането на Агенция за следприватизационен контрол  (понастоящем Агенция за приватизация и следприватизационен контрол). Съгласно закона обаче действието на вписването на ипотеката трае 10 години от деня, в който е извършено, като то може да бъде продължено, ако вписването се поднови преди този срок да е изтекъл. Към настоящия момент обаче няма данни за подновяването ѝ. Първоначалната цена на търга беше 6 624 447.32 лв., но след като желаещи нямаше, сега минималната цена, на която е оценен хотела е 5 962 002.59 лв. Инвеститорите, желаещи да станат собственици на имота, могат да се включат в наддаването от 21 януари до 21 февруари 2018.", "date": "2018.01.13", "title": "Емблематичен пловдивски хотел отново на търг. Никой не иска да го купи"}
{"url": "http://pik.bg/%D0%BD%D0%BE%D0%B2%D0%BE-20-%D0%B4%D0%B2%D1%83%D0%B1%D0%BE%D0%B9-%D0%B2%D1%81%D0%B5-%D0%BF%D0%B0%D0%BA-%D1%89%D0%B5-%D0%B8%D0%BC%D0%B0-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%BD%D0%B0-%D0%B4%D0%B0%D0%BD%D0%B8%D0%B5%D0%BB-%D0%B7%D0%BB%D0%B0%D1%82%D0%BA%D0%BE%D0%B2-news719303.html", "text": "Дебютът на футболиста Даниел Златков в ММА октагона няма да се отлага. Тази вечер БГ Роналдо ще се бие на Spartacus Fighting Championship/ SFC 6 в зала \"Арена Армеец\", въпреки че вече двама негови опоненти се отказаха. Първо телевизионният водещ Атанас Михайлов обяви, че е болен и не може да се изправи срещу Златков, а впоследствие и заместникът му - актьорът Ивайло Захариев, съобщи, че не може да вземе участие в мача поради контузия. Това принуди водещият Атанас Михайлов все пак да се изправи срещу Даниел Златков. Очаква се двубоят да запонче около 22.00 часа днес.", "date": "2018.01.13", "title": "НОВО 20! Двубой все пак ще има! Намериха съперник на Даниел Златков"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%80%D0%B5%D0%BA%D0%B5%D1%82%D0%B8%D1%80%D0%B0%D0%BD-%D0%BB%D0%B8-%D0%B5-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%BA%D0%B0%D0%BA%D0%B2%D0%B0-%D0%B5-%D0%B8%D1%81-news719198.html", "text": "\"Хареса ми речта на Доналд Туск. На първо място, защото беше на български. Тези, които казват, че като поляк на него не му е трудно да говори на друг славянски език, нека се опитат да произнесат слово на полски\", каза в \"Събуди се\" по Би Ти Ви вицепремиерът Томислав Дончев. Полицаите не са рекетирали Борисов, за да получат пари. \"Всички искаме полицая да е добре заплатен, мотивиран. МВР има нужда от пари.Да има повече жива сила и разследващи полицаи, по-малка администрация.Ние ни обичаме реформите, когато се случват. Обичаме да говорим за тях, но не обичаме да ги правим\", поясни Дончев. Томислав Дончев обичал планините и особено Пирин. \"Не бих подкрепил едно решение, което да я застраши. Милея не по-малко за планината и за гората. Имаме събудени всички страхове. Надявам се, че не се крие зад втория лифт\", каза Томислав Дончев. \"От вота на недоверие не знам какво печелим и какво губим. В България има корупция. Но не сме корумпирана държава.Защото това означава, че са загубени имунните сили да се борим с това явление\", категоричен бе Томислав Дончев. Според него борбата с курпцията не може да се реши само с един орган. Но той първата голяма стъпка за унищожаване на това явление.", "date": "2018.01.13", "title": "ГОРЕЩО! Томислав Дончев с последни разкрития рекетиран ли е Борисов от полицаите, каква е истината за скандала в Пирин, как ще мине вотът на недоверие"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81-%D0%BF%D1%8A%D1%80%D0%B2%D0%B8-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D0%BF%D1%80%D0%B5%D0%B3%D0%BB%D0%B5%D0%B4-%D0%BE%D1%82%D0%BA%D0%B0%D0%BA%D1%82%D0%BE-%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%81%D0%B0%D1%89-news719174.html", "text": "Президентът Доналд Тръмп премина вчера първия си медицински преглед, откакто е на поста, във военната болница в Бетезда край Вашингтон, след което отпътува за Палм Бийч, Флорида, предаде ДПА, цитирана от БТА. Тръмп остана три часа в Националния военен медицински център „Уолтър Рийд”. На излизане от болницата президентът се ръкува и поговори с лекаря на Белия дом Рони Джаксън, който ръководеше прегледа. Джаксън е бил лекар на президентите при три последователни администрации, напомни говорителката на Белия дом Сара Сандърс. Доктор Джаксън ще обобщи резултатите от прегледа през уикенда и ще се присъедини към Сандърс в залата за пресконференции идната седмица за да даде подробен доклад и да отговори на въпроси. 71-годишният Тръмп встъпи в длъжност преди година като най-възрастния президент в историята на САЩ, започващ първия си мандат. Последните публично известни данни за здравето му бяха публикувани пред септември 2016 г. от личния му лекар д-р Харолд Борнстейн, който заяви, че Тръмп ще бъде \"най-здравият индивид, избиран някога\". Тръмп избягва спортовете, освен голфа, и според слуховете си пада предимно по фастфуд и диетична сода. Няма семейна история на преждевременни сърдечни болести, а родителите му са доживели до възраст над 80 и 90 години. Медицинският му преглед няма да включва оценка на менталното здраве или яснота на ума, предупреди Белият дом.", "date": "2018.01.13", "title": "Доналд Тръмп с първи медицински преглед, откакто е президент на САЩ"}
{"url": "http://pik.bg/%D1%82%D1%80%D1%83%D0%BF-%D0%BD%D0%B0-%D0%BC%D1%8A%D0%B6-%D0%B5-%D0%BE%D1%82%D0%BA%D1%80%D0%B8%D1%82-%D1%82%D0%B0%D0%B7%D0%B8-%D1%81%D1%83%D1%82%D1%80%D0%B8%D0%BD-%D0%B2-%D0%B1%D0%BB%D0%B8%D0%B7%D0%BE%D1%81%D1%82-%D0%B4%D0%BE-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news719206.html", "text": "Труп на мъж е открит тази сутрин в близост до жилищен блок на ул. „Радецки“ във Варна, съобщават за радио Фокус-Варна от ОДМВР-Варна. Сигналът за мъж в безпомощно състояние е постъпил малко преди 07.30 часа сутринта. На място се извършват процесуално-следствени действия, за да се установи причината за настъпилата смърт, както и самоличността на мъжа. На този етап от МВР не съобщават дали става въпрос за убийство или друг инцидент. По-рано бе съобщено, че мъж с окървавена глава е вдигнал на крак полицията във Варна, като районът около ул. „Радецки“ е бил отцепен.", "date": "2018.01.13", "title": "Труп на мъж е открит тази сутрин в близост до жилищен блок във Варна"}
{"url": "http://pik.bg/%D1%82%D0%B5%D1%85%D0%B5%D1%80%D0%B0%D0%BD-%D1%80%D0%B5%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%89-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD-%D0%BF%D0%BE%D1%82%D0%B2%D1%8A%D1%80%D0%B6%D0%B4%D0%B0%D0%B2%D0%B0-%D1%81%D0%B8%D0%BB%D0%B0%D1%82%D0%B0-%D0%BD%D0%B0-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD-news719162.html", "text": "ТАСС, цитирана от \"Фокус\". Техеран смята, че решението на президента на САЩ Доналд Тръмп за продължаване на режима на сваляне на санкциите срещу Ислямската република потвърждава силата на международното споразумение за ядрената програма на Иран. Това съобщи в петък телевизионният канал Al Mayadeen, като се позовава на заявление от Министерството на външните работи на Иран, предава „Продължаването на режима на сваляне на санкциите е свидетелство за силата на съглашението по иранския въпрос“, се казва в заявлението на иранското външнополитическо ведомство. От Техеран отбелязаха, че решението на Вашингтон „доказва, че този договор е международен, а не американски“. По-рано в петък, президентът на САЩ Доналд Тръмп прие решение да продължи режима на сваляне на санкциите по отношение на Иран, които бяха отменени в рамките на реализацията на споразумението от 2015 година за ядрената програма на Техеран, известно като Съвместен всеобхватен план за действие(СВПД). Но, както съобщи представител на американската администрация от висок ранг, това се прави за последен път. Според неговите думи, Вашингтон има намерение да работи със своите съюзници над внасянето на изменения в споразумението.", "date": "2018.01.13", "title": "Техеран: Реакцията на САЩ  на санкциите срещу Иран потвърждава силата на ядреното споразумение"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%B8%D1%80%D0%B5%D0%BD-%D0%BA%D1%80%D0%B8%D0%B2%D0%BE%D1%88%D0%B8%D0%B5%D0%B2%D0%B0-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-%D0%BE%D1%82-%D0%BB-news719104.html", "text": "В началото на декември Ирен Кривошиева и Стефан Данаилов се сродиха с главния прокурор на американския щат Джорджия. Неговата дъщеря Виктория пък стана българска снаха, като сключи брак със сина на двамата актьори - Владимир. В началото на годината Кривошиева се върна от Америка, а днес гостува в \"Жълтите новини\", за да разкрие за пръв път детайли около тържеството, съвпаднало със 75-ия юбилей на Ламбо на 9 декември. Оказа се, че въпреки финансовото състояние на тъстовете, церемонията е преминала изключително скромно и семпло, без да се доближава по никакъв начин до разточителните пирове, с които поливат браковете си родните милионери. \"Сватбата не беше бляскава, най-много блестеще кръстчето на врата на Виктория, което бе подарък от Стефан. Дори венците им в гръцката православна църква в Сарагоса бяха направени от лозови пръчки. Тъстовете са много симпатични, даже скромни хора. Подарих ми биографията на Стефан, имат голям респект към него, въпреки че не се познават още\", разказва звездата от \"Хотел Централ\". На сватбата я придружи нейният съпруг - оператора Николай Николов. Неотдавна се заговори, че семейният им живот е на път да катастрофира и Ирен ще приключи с развод и този свой брак, а причината са изневерите на мъжа й с журналистката и депутат Елена Йончева.", "date": "2018.01.13", "title": "ЕКСКЛУЗИВНО В ПИК TV! Актрисата Ирен Кривошиева пред медията ни за сватбата на сина си от Ламбо и развежда ли се заради Елена Йончева - само  в \"Жълтите новини\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%81%D0%BE%D1%84%D0%B8%D1%8F-%D1%82%D1%80%D0%B8%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news719314.html", "text": "Трима души са пострадали в катастрофа между два леки автомобила на 10 км от Самоков, в посока София. Това съобщи говорителят на Центъра за спешна медицинска помощ-София Катя Сунгарска, цитирана от \"Фокус\". Инцидентът е станал около 16.00 часа. В двата автомобила са пътували общо 9 човека. Тримата пострадали са около 30-годишни. Те са с различни наранявания, без животозастрашаващи травми. Транспортирани са в лечебно заведение.", "date": "2018.01.13", "title": "ИЗВЪНРЕДНО! Тежка катастрофа край София, трима са ранени"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%BA%D1%80%D0%B8%D1%81-%D0%B1%D1%80%D0%B0%D1%83%D0%BD-%D0%BC%D0%BE%D0%B6%D0%B5-%D0%B4%D0%B0-%D0%B2%D0%BB%D0%B5%D0%B7%D0%B5-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%BC%D0%B0%D0%B9%D0%BC%D1%83%D0%BD%D0%B0-news719260.html", "text": "Крис Браун се сдоби с маймунка, но се оказа, че не е имал разрешение за това и дори го заплашват криминални обвинения, пише TMZ. Певецът сам се похвали с домашния любимец като качи снимка в Инстарам на 3-годишната си дъщеря Роялти, която е гушнала животинчето. Фотосът разбуни духовете и мнозина се загрижиха, че маймуната може да направи нещо на детето и апелираха тя да бъде пусната на свобода. Крис бе категоричен, че нищо няма да се случи на детето, но се оказа, че маймунката все пак няма да остане при него, тъй като пребиваването й в дома му било „нелегално“.", "date": "2018.01.13", "title": "Куриоз! Крис Браун може да влезе в затвора заради маймуна"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%B0%D1%82%D1%80%D0%B8%D0%BE%D1%82%D1%8A%D1%82-%D1%8E%D0%BB%D0%B8%D0%B0%D0%BD-%D0%B0%D0%BD%D0%B3%D0%B5%D0%BB%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B8%D0%BC%D0%B0-%D0%BB%D0%B8-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%81%D1%80%D0%B5%D0%B4-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8%D1%82%D0%B5-news719313.html", "text": "По някои въпроси имаме различни мнения и това е нормално, но не значи, че има скандали и напрежение в нашата коалиция. Това заяви пред Канал 3 Юлиан Ангелов, секретар на парламентарната група на Обединени патриоти. Повод за изказването бе недоволството на вицепремиера Валери Симеонов за начина, по който еднолично Бойко Борисов разреши отпускането на 100 млн. лв. за полицейските заплати. \"Проблемът със 100-те милиона е в това да се прецизира къде още има нужда от крачки в тази посока. Доколкото схванах изказването на господин Симеонов, той иска да се помисли и за други сектори, където да се повишават доходите, например на хората от третата възраст\", продължи Юлиан Ангелов. \"Казах го ясно - ние сме за увеличаване на доходите, но трябва да се направи целенасочена политика за увеличаването им, а не тогава, когато някой каже. Въпросът е кога може държавата да го направи\", заяви още той. \"Нещата трябва да се направят с общ план, а не защото някой днес протестира и днес ще му запушим устата, и така нататък. Но колегите (от ОП) не са против в МВР заплатите да бъдат спешно увеличени, защото са смешно ниски\", увери Юлиан Ангелов.", "date": "2018.01.13", "title": "ГОРЕЩА ТЕМА! Патриотът Юлиан Ангелов разкри има ли напрежение сред управляващите"}
{"url": "http://pik.bg/%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%B7%D0%B0%D1%82%D0%B2%D0%BE%D1%80%D0%B8-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5%D1%82%D0%BE-%D0%B2-%D0%B1%D1%83%D1%80%D0%B3%D0%B0%D1%81-news719315.html", "text": "Пристанище Бургас е затворено заради силен вятър, предаде БНР. Забранено е маневрирането на плавателни съдове. Поривите на вятъра достигат до 15 метра в секунда, като скоростта се променя. Вълнението на морето е 4-5 бала. Летището на морския град работи нормално.", "date": "2018.01.13", "title": "Силен вятър затвори пристанището в Бургас"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-%D0%B8%D0%B7%D0%BF%D1%80%D0%B0%D1%82%D0%B8%D1%85%D0%B0-%D0%B3%D0%BE%D0%BB%D1%8F%D0%BC%D0%B0-%D0%BE%D1%84%D0%B5%D1%80%D1%82%D0%B0-%D0%B7%D0%B0-%D1%84%D0%B5%D1%80%D0%BD%D0%B0%D0%BD%D0%B4%D0%BE-%D0%BA%D0%B0%D1%80%D0%B0%D0%BD%D0%B3%D0%B0-news719264.html", "text": "В офисите на ЦСКА-София вече е постъпила оферта за нападателя Фернандо Каранга. Бразилецът е желан от китайския Чангчун Ятай, твърди \"Меридиан мач\", като предложението на клуба е изключително изгодно. Според информация на Спортал.бг става въпрос за сума от порядъка на 2,5 млн. долара, но босовете на българския тим искат повече. \"Червените\", както е прякорът на азиатския тим, вече се разделиха с един от нападателите си - Бруно Менегел и търсят алтернатива на основния си голмайстор - нигериецът Одион Игало. Чангчун Ятай предлага на Каранга 1,5 млн. долара годишно. На \"Армията\" бразилецът взима многократно по-малко.", "date": "2018.01.13", "title": "Горещо от \"Армията\"! Изпратиха голяма оферта за Фернандо Каранга"}
