{"url": "https://pik.bg/%D1%80%D0%BE%D0%B4%D0%BD%D0%B0-%D1%82%D0%B5%D0%BC%D0%B8%D0%B4%D0%B0-%D0%BF%D1%83%D1%81%D0%BD%D0%B0%D1%85%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%BF%D0%B8%D1%8F%D0%BD%D0%B8%D1%8F-%D1%88%D0%BE%D1%84%D1%8C%D0%BE%D1%80-%D0%BF%D1%80%D0%B5%D0%B3%D0%B0%D0%B7%D0%B8%D0%BB-%D1%81%D0%B0%D1%80%D0%B0-%D0%B2-%D1%82%D1%8A%D1%80%D0%BD%D0%B0%D0%BA-news785685.html", "text": "Освободиха от ареста на РУ в Бяла Слатина шофьора, прегазил снощи с джипа си в Търнак 11-годишно момиче. Докато лекарите от плевенската болница се борят за живота на Сара, 59-годишният софиянец, вече е на свобода. От полицията припомниха, че могат да повдигнат мярка за задържане до 24 часа, а по-тежката е в правомощията на прокуратурата. Според Би Ти Ви пробата за алкохол на шофьора е отчела 1,4 промила. По непотвърдени данни пияният джигит е един от собствениците на фармацевтичен цех в Търнак. От полицията отказват коментар. А близките на момиченцето не крият гнева си: \"Какво като има пари! Не трябва да се измъкне от закона!\". Сподели:", "date": "2018.10.03", "title": "РОДНА ТЕМИДА! Пуснаха на свобода пияния шофьор, прегазил Сара в Търнак"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B8%D0%BC%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B3%D1%8E%D0%BB%D0%B5%D0%BD-%D0%B2-%D0%BF%D0%B5%D0%BD%D1%81%D0%B8%D0%BB%D0%B2%D0%B0%D0%BD%D0%B8%D1%8F-news785732.html", "text": "Полицията на американския щат Пенсилвания, където се намира имението на ислямския проповедник Фетхуллах Гюлен, е била извикана по сигнал, подаден от охранител, че въоръжен мъж е проникнал там, предаде Ройтерс, като се позова на говорител на Гюлен. Той поясни, че след като забелязал въоръжено лице да влиза в обекта, охранителят произвел предупредителен изстрел. Лицето, което било проникнало, избягало. Няма ранени при инцидента. Няма и арестувани. Турция обвинява Гюлен, че е подстрекател на опита за преврат срещу Реджеп Тайип Ердоган през лятото на 2016 г. Имението на Гюлен се намира в Сейлърсбърг в планинския район Поконо на щата Пенсилвания. Сподели:", "date": "2018.10.03", "title": "Полиция пристигна в имението на Гюлен в Пенсилвания"}
{"url": "https://pik.bg/%D1%81%D1%8E%D1%80%D0%BF%D1%80%D0%B8%D0%B7-%D1%81%D1%82%D0%BE%D1%82%D0%B8%D1%86%D0%B8-%D0%B1%D0%B5%D0%B7-%D0%B7%D0%B4%D1%80%D0%B0%D0%B2%D0%BD%D0%B8-%D0%BE%D1%81%D0%B8%D0%B3%D1%83%D1%80%D0%BE%D0%B2%D0%BA%D0%B8-%D0%B2%D1%8A%D0%BF%D1%80%D0%B5%D0%BA%D0%B8-%D1%87%D0%B5-%D1%81%D0%B0-%D0%B3%D0%B8-%D0%BF%D0%BB%D0%B0%D1%82%D0%B8%D0%BB%D0%B8-news785730.html", "text": "Мнозина хора се оказаха с неплатени здравни вноски и данъци, въпреки че са платили задълженията си към хазната. Прехвърлянето на базата с данни на обслужващата банка, след като тя се сля с друга финансова инситуция, се оказа проблемът за това, съобщава Би Ти Ви. Хората са платили вноските си на куп, за да могат да ползват медицински услуги. Проверка на медиците обаче показва, че продължават да се водят неосигурени, а здравносигурителните им права са прекъснати. От НАП съобщиха за проблема днес. Той възниква на 1 октомври, когато започва сливането на системите на двете банки. От НАП съветват да използвате пос терминалите в офисите на банките или да прешевдате сумите по електронен път от компютъра у дома, за да избегнете проблема. Сподели:", "date": "2018.10.03", "title": "СЮРПРИЗ! Стотици без здравни осигуровки, въпреки че са ги платили"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D0%BE%D0%BF%D1%83%D0%BB%D1%8F%D1%80%D0%B5%D0%BD-%D1%80%D1%83%D1%81%D0%BA%D0%B8-%D0%B0%D0%BA%D1%82%D1%8C%D0%BE%D1%80-%D0%B8%D1%81%D0%BA%D0%B0%D0%BB-%D0%B4%D0%B0-%D0%BF%D1%80%D0%B0%D0%B2%D0%B8-%D1%81%D0%B5%D0%BA%D1%81-%D1%81-14-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-news785649.html", "text": "Актьорът от популярни руски сериали Михаил Фатеев е заподозрян в интимни връзки с 14-годишно момче. По думите на жертвата, ученикът раздавал вестници в московското метро, когато към него се приближил мъж като му предложил да му намери по-добра работа и му оставил телефона си. Скоро момчето започнало да получава интимни съобщения и покани да го посети в дома му. Ученикът разказал за това на родителите си, които веднага подали жалба в полицията. Правоохранителните органи вече са задържали 44-годишния Фатеев. Той е обвинен в разпространение на порнография и склоняване към интимни отношения на малолетен. Разследващите случая настояват актьорът да бъде задържан. Сподели:", "date": "2018.10.03", "title": "СКАНДАЛ! Популярен руски актьор искал да прави секс с 14-годишно момче"}
{"url": "https://pik.bg/%D0%BC%D0%B0%D1%81%D0%BA%D0%B8%D1%82%D0%B5-%D0%BF%D0%B0%D0%B4%D0%BD%D0%B0%D1%85%D0%B0-%D0%BB%D1%8A%D1%81%D0%BD%D0%B0-%D0%B3%D1%80%D0%BE%D0%B7%D0%BD%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D1%85%D0%B2%D0%B0%D0%BB%D0%B8%D0%BF%D1%80%D1%8A%D1%86%D0%BA%D0%BE%D1%82%D0%BE-%D0%BA%D1%83%D0%BB%D0%B0%D0%B3%D0%B8%D0%BD---%D0%BF%D0%B8%D1%88%D0%BC%D0%B0%D0%BD-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D1%8A%D1%82-%D1%80%D0%BE%D0%B2%D0%B8-%D0%B2--news785664.html", "text": "Дразнител №1 в Къщата на Биг Брадър Валентин Кулагин има претенции да е топперсона от каймака на ВИП-а. Скандалният хасковлия се тупа в гърдите, че визията му е от скъпа, по-скъпа: помадата по лицето му уж е за по 1500 паунда, а дрехите, които не си е ушил сам - уж излезли изпод ръцете на най-големите световни дизайнери. Едва ли има друг, освен самия него, който да се връзва на тези твърдения. Още повече, когато фактите говорят друго. ПИК се натъкна на уникален кадър от преди няколко години. Хасковлията, която с гордост си приписва професии като \"стилист\" и \"дизайнер\", всъщност зарежда гардероба си от магазини за втора употреба. Кулагин често ровел по кофите за дрехи в \"бутик\" за облекла на килограм и редовно си тръгвал от тях с цели чували вехтории. На фона на тази снимка, словата на хвалипръцкото Кулагин колко му е скъпарска визията се пукат като детско балонче. Препомняме, че преди няколко вечери самохвалкото се счепка с Петко Димитров и се опита да го засегне за визията му. \"Само да ти кажа, че аз когато съм ги тези дрехи, ти беше Петко Паркинга и паркираше колите на моите приятели. И съм носил скъпи дрехи и обувки, които ти днес още не можеш да носиш\", избълва Кулагин. Явно вече лети в облаците и самочувствието му, придобита покрай това, че го излъчват в праймтайма на национална телевизия е замъглило съзнанието му до толкова, че да получи бяло петно в паметта откъде, аджеба, всъщност са дрехите му... Сподели:", "date": "2018.10.03", "title": "МАСКИТЕ ПАДНАХА! Лъсна грозната истина за хвалипръцкото Кулагин - пишман дизайнерът рови в кофите за дрехи втора ръка (УНИКАЛНА СНИМКА)"}
{"url": "https://pik.bg/%D0%BF%D1%83%D1%82%D0%B8%D0%BD-%D0%B2%D0%B4%D0%B8%D0%B3%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B0%D1%82%D0%B0-%D0%B2%D1%8A%D0%B7%D1%80%D0%B0%D1%81%D1%82-%D1%81-5-%D0%B3%D0%BE%D0%B4%D0%B8%D0%BD%D0%B8-news785735.html", "text": "Руският президент Владимир Путин подписа закона за непопулярната пенсионна реформа, предадоха световните агенции. Той предвижда вдигане с пет години на възрастта за пенсиониране. Мярката породи протести в страната. Законът бе приет от долната камара на парламента миналата седмица и по-рано днес от горната парламентарна камара. След подписа на Путин той влиза в сила. Според закона мъжете ще се пенсионират на 65 години, а жените на 60 години. Досега мъжете се пенсионираха на 60 години, а жените на 55 години - праг, който бе фиксиран през 1932 г., отбелязва БТА. Сподели:", "date": "2018.10.03", "title": "Путин вдигна пенсионната възраст с 5 години"}
{"url": "https://pik.bg/%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D0%BC%D0%B0%D0%BD%D1%82%D0%B0%D0%BB%D0%B8%D1%82%D0%B5%D1%82-%D1%80%D0%B8%D1%87%D0%B0%D1%80%D0%B4-%D0%B2%D1%82%D1%80%D0%B5%D1%89%D0%B8-%D0%B2%D1%81%D0%B8%D1%87%D0%BA%D0%B8-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%B6%D0%B5%D0%BD%D0%B8%D1%82%D0%B5-%D0%B5-%D0%B7%D0%B0%D0%B4-%D0%BA%D0%BE%D1%82%D0%BB%D0%BE%D0%BD%D0%B0-%D0%B8-%D1%81-%D0%BF%D0%B0%D1%80%D1%86%D0%B0%D0%BB%D0%B0-news785736.html", "text": "Мистър София Ричард определено си вкара брутален автогол. Явно самозабравил се, че втора поредна седмица има имунитет и не може да бъде номиниран или изгонен, фитнес инструкторът си спечели омразата на всички жени. Въобразилият си, че е страшен мачо Ричард отсече, че мястото на жената е в кухнята и зад котлона на печката. Той сподели пред останалите съквартиранти, че много би му се харесало жената, с която живее, да го посреща с гозби, когато се прибира вкъщи след цял ден обществено полезен труд във фитнеса. Това никак не се хареса на Мира Добрева, която веднага го постави на мястото му. \"Представи си, че жената до теб е шефка в банка например и получава повече пари от теб. Дали тя като се прибере в 18 часа би се втурнала веднага към печката да ти готви?”, атакува го тя. Това определено смути напомнания младеж, който дори не успя да й отговори. Мира продължи: \"Значи някоя такава като мен, с позиции, ще ти готви? Представи си може ли?”. Съвсем обърканият Ричард пак не успя да даде смислен отговор на съвсем резонната забележка телевизионната водеща. Вместо това отново завъртя плочата, че жената трябва да се грижи за реда у дома, да готви, чисти, пере и да не работи нищо друго. Това със сигурност никак няма да се хареса на жените пред екрана и при евентуалната липса на защитата за номиниране и изгонване, сексистът като нищо ще изхвърчи от къщата с негативен вот от женската аудитория. \"Слава Богу, че мъжът до мен не е като теб”, затапи го окончателно Мира. Сподели:", "date": "2018.10.03", "title": "БАЛКАНСКИ МАНТАЛИТЕТ! Ричард втрещи всички: Мястото на жените е зад котлона и с парцала"}
{"url": "https://pik.bg/%D0%B1%D0%B8%D0%B7%D0%BD%D0%B5%D1%81-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B8%D1%82%D0%B5-%D0%B4%D0%BE%D0%BC%D0%BE%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D0%B8-%D0%B2%D1%8A%D1%80%D1%82%D1%8F%D1%82-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B8-%D1%81%D1%83%D0%BC%D0%B8-news785654.html", "text": "Около 50 млн. на година се изчислява пазарът на услугите, предлагани у нас от фирмите на професионалните домоуправители. Това обяви Ламбо Попов, председател на новоучредената Асоциация на дружествата, управляващи етажна собственост (АДУЕС). \"Сградите в режим на етажна собственост са близо половината от всички жилища в страната 1,86 млн. апартамента“, уточни той. Попов припомни, че от общо 4 млн. жилища в България почти една трета (31%) са необитаеми. „Около 22 хил. пък сградите в България са сгради тип ЕПК и панелки, намиращи се пред края на експлоатационния си срок. Сред тях има и такива, чиято документация е изгубена, липсват техническите им паспорти. Освен това много от тях са със зле поддържани общи части. Досега са санирани около 760 от тези сгради, а общо подадените заявления за саниране са около 5000, като 2000 са одобрени за обновяване“, поясни той. Цените на услугата предлагана от професионалните домоуправители се определят на пазарен принцип. Половината от сградите, където фирми от асоциацията работят, са стари панелни сгради с повече обитатели, разяснява \"Монитор\". Проверка в интернет показа, че таксите започват от 5 лв. за домакинство, а отделно за почистване се вземат по 2 лв. на обитател на блока. Иван Велков, който е председател на Българската фасилити мениджмънт асоциация обясни, че единствено в София има повече жилищни кооперации, които са с професионален домоуправител. \"Техният дял в столицата достига 15%, но общо за страната е той много по-малък“, уточни той. По думите му, освен в затворените комплекси, където подобно управление и поддръжка на общите части е задължително, най-често от услугата се ползват в сградите, където има повече живущи. \"В новопостроените кооперации обикновено в началото се започва с наемането на фирма за поддръжка, но това не продължава дълго. В центъра на града, например няма толкова голямо покритие, защото там част от апартаментите са празни. Подобен, от демографска гледна точка е и проблемът в по-малките градове, където много жилища пустеят и там подобна услуга и всякакъв друг бизнес трудно се развиват“, смята Велков. Сподели:", "date": "2018.10.03", "title": "БИЗНЕС! Професионалните домоуправители въртят колосални суми"}
{"url": "https://pik.bg/%D0%BF%D0%B0%D0%B4%D0%BD%D0%B0-%D0%B7%D0%B0%D0%B1%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D0%BF%D0%B8%D0%B5%D0%BD%D0%B5-%D0%BD%D0%B0-%D0%B2%D0%BE%D0%B4%D0%B0-%D0%B2-%D1%85%D0%B0%D1%80%D0%BC%D0%B0%D0%BD%D0%BB%D0%B8-%D0%B8-%D1%82%D1%80%D0%B8-%D1%81%D0%B5%D0%BB%D0%B0-news785740.html", "text": "Отпадна забраната за пиене и готвене с водата в Харманли и селата Бисер, Остър камък и Надежден, информират от Регионална здравна инспекция - Хасково. Причина за отмяна на забраната водата да се използва за пиене и готвене е, че са постъпили протоколи от изследвания, които показват стойности в норма по показателя “естествен уран”. От РЗИ уточняват, че има отклонения при алфаактивността и предстои тя да бъде изследвана допълнително. От ВиК-Хасково съобщават, че ще бъде прекратено доставянето на вода с водоноски, както и на минерална. Водата в Харманли и трите села беше забранена за пиене и готвене в средата на август със съответното предписание от инспекцията. Сподели:", "date": "2018.10.03", "title": "Падна забраната за пиене на вода в Харманли и три села"}
{"url": "https://pik.bg/%D0%B2%D0%B8%D0%B6%D0%B4%D0%B0-%D0%B8%D0%BC-%D1%81%D0%B5-%D0%BA%D1%80%D0%B0%D1%8F%D1%82-%D0%B1%D0%B5%D0%B7-%D0%BF%D0%BE%D0%B2%D0%B5%D1%87%D0%B5-%D0%BE%D0%BF%D0%B0%D1%88%D0%BA%D0%B8-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-news785737.html", "text": "От полицията предлагат временен вариант да се отвори стара пътна връзка на 5 километра преди  ГКПП \"Капитан Андреево\" и да се пренасочи товарният трафик към стария международен път, с цел да бъдат предотвратени опашките от камиони по границата ни с Турция. Често шофьорите прекарват часове на опашката, без да слизат от тировете, защото трафикът на магистралата може да  се окаже опасен. Изчисленията показват, че заедно с паркинга, буферната зона може да поеме до 250 камиона.  Проектът  трябва  да бъде изготвен от Пътната агенция „Идеята е да може пропускането на тировете към граничния пункт да е контролируемо, тировете да се подреждат и поетапно да се пускат”, коментира инж. Радостин Ламбрев, директор на ОПУ- Хасково. За целта ще бъдат изградени няколко светофарни системи, а  контролът ще е от Гранична полиция. Проектът вече е  съгласуван на областно ниво, предстои да бъде реализиран в синхрон с няколко министерства. Капитан Андреево е най- натовареният пункт в Европа. Само за миналата година през пункта са преминали над половин милион камиона. Всяка година трафикът се увеличава. Сподели:", "date": "2018.10.03", "title": "ВИЖДА ИМ СЕ КРАЯТ! Без повече опашки на Капитан Андреево"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%80%D0%B0%D0%BD%D0%B5%D0%BD-%D0%BF%D1%80%D0%B8-%D1%81%D0%BD%D0%BE%D1%89%D0%BD%D0%B0%D1%82%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%81%D0%BE%D1%84%D0%B8%D1%8F-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80-%D1%81%D0%B5%D0%B4%D0%BD%D0%B0%D0%BB-%D0%BD%D0%B0-%D0%BC%D0%B0%D1%81%D0%B0%D1%82%D0%B0-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-news785741.html", "text": "Все още няма задържани за снощната стрелба в столичния квартал \"Стрелбище\", при която двама криминално проявени мъже бяха ранени. Стрелбата е станала на метри от жилищни блокове, както и до пицария и фитнес, които все още са били пълни с клиенти. Един от ранените е влизъл в заведението, за да търси помощ, след което е седнал на маса на депутатката от \"Атака\" Миглена Александрова. \"Беше уцелен в двете ръце. Човекът беше в съзнание, беше много уплашен. Нямаше много кръв, виждаха се дупки по него. Видяхме един човек със скиорска маска, който тичаше\", разказа Александрова, цитирана от БТВ. Другият ранен стига до близкия фитнес, а охранител му се притичва на помощ. Спомня си, че преди да чуе изстрелите, видял от мястото да се оттегля черен джип. Само вика: \"Тия ме застреляха\". Падна и каза: \"Умирам\". Докато дойде линейката, ние го превързахме. Като го вдигнахме към линейката, само помоли да си вземе кучето, посочи охранителят, станал свидетел на инцидента. И двамата простреляни са познати на МВР. Лицата са криминално проявени за наркотици, кражби. Работят колегите по тази версия, каза вътрешният министър Младен Маринов. Основната версия е преразпределяне на територии и разчистване на сметки в наркобизнеса. Няма опасност за живота на ранените. Сподели:", "date": "2018.10.03", "title": "РАЗКРИТИЕ! Ранен при снощната стрелба в София наркодилър седнал на масата на депутатка"}
{"url": "https://pik.bg/%D1%85%D0%B0%D0%B9%D0%BA%D0%B0-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D0%B3%D0%B0%D1%89%D0%B8%D1%85%D0%B0-%D0%BD%D0%B0%D0%B4-50-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D0%BF%D0%B8%D1%82%D0%B2%D0%B0%D1%89%D0%B8-%D1%81%D0%B5-%D0%B4%D0%B0-%D0%B2%D0%BB%D1%8F%D0%B7%D0%B0%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news785743.html", "text": "Турските гранични власти са заловили голяма група от 54 нелегални мигранти, които са се опитали да преминат през границата в България, съобщават БТА. Мигрантите са били разделени на четири групи. Укривали се в околностите на селищата Пънархисар и Кофчаз в района на ГКПП Дерекьой – Малко Търново. Мигрантите са граждани на Ирак, Иран и Афганистан. След залавянето им са били предадени на Миграционната дирекция в турския град Къркларели. Властите са задържали и двама души, които са организирали прехвърлянето на групата към границата. Сподели:", "date": "2018.10.03", "title": "ХАЙКА НА ГРАНИЦАТА! Сгащиха над 50 мигранти, опитващи се да влязат в България"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%B2%D0%B8%D0%B7%D0%B8%D1%82%D0%B0-%D0%B2-%D0%B8%D0%B7%D1%80%D0%B0%D0%B5%D0%BB-news785744.html", "text": "Канцлерът на Германия Ангела Меркел пристигна в Израел за серия от съвместни правителствени консултации, които имат за цел да подчертаят близките връзки между двете страни, предаде Асошиейтед прес. Веднага след пристигането си в Израел Меркел отпътува за Ерусалим, където ще има вечеря с израелския премиер Бенямин Нетаняху. Меркел е на двудневно посещение в Израел, придружавана от по-голямата част от членовете на германското правителство и голяма бизнес делегация. Очаква се по време на визитата канцлерът да се фокусира върху двустранните икономически въпроси, като наблегне на иновациите, технологиите и проектите за развитие. Германия и Израел обаче имат сериозни разногласия по отношение на политиката към Иран и палестинците, отбелязва АП. Германия е най-големият търговски партньор на Израел в Европа и един от най-близките му съюзници. Еврейската държава беше създадена три години след края на Втората световна война. Германското правителство плати милиарди долари репарации на оцелели от Холокоста и се позиционира като лидер в борбата с антисемитизма, отбелязва БТА. Сподели:", "date": "2018.10.03", "title": "Меркел пристигна на визита в Израел"}
{"url": "https://pik.bg/%D1%83%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%81%D1%80%D0%BE%D0%BA%D0%B0-%D0%B7%D0%B0-%D0%BE%D1%84%D0%B5%D1%80%D1%82%D0%B8%D1%82%D0%B5-%D0%B7%D0%B0-%D0%BA%D0%BE%D0%BD%D1%86%D0%B5%D1%81%D0%B8%D1%8F%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-news785716.html", "text": "С месец се удължава срокът за подаване на заявления и оферти за концесионната процедура за летище София, съобщиха от министерството на транспорта. Това стана с нарочно обявление на транспортният министър Росен Желязков. Обявлението предвижда срокът за подаване на заявления и оферти за концесионната процедура за летище София да бъде удължен до 22 ноември 2018 г. Крайният срок за подаване на заявления и оферти е до 16:30 часа на 22 ноември 2018 г. Заявленията ще бъдат отворени на 23 ноември в 9:00 часа. Обявлението за поправка вече е изпратено за публикуване в Официалния вестник на Европейския съюз. Сподели:", "date": "2018.10.03", "title": "Удължават срока за офертите за концесията на летище София"}
{"url": "https://pik.bg/%D0%BD%D0%BE%D0%B2%D0%BE-20-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%B4%D0%B5%D1%86%D0%B0-%D1%81%D0%BC%D1%83%D1%87%D0%B0%D1%82-%D1%88%D0%BE%D0%BA%D0%BE%D0%BB%D0%B0%D0%B4-%D0%BE%D1%82-%D1%81%D0%BF%D1%80%D0%B8%D0%BD%D1%86%D0%BE%D0%B2%D0%BA%D0%B8-news785729.html", "text": "Шокиран съм и дълбоко възмутен! Течен шоколад в спринцовка! Дете си купи една с думите: \"може ли една спринцовка\" и изтича пред магазина. Там няколко деца бяха вече с такава в ръцете и ги изстрелваха в устата. Нямам думи... Та това са нашите деца!!! Това коментира уважаваният бургаски психиатър д-р Ивайло Димитров, който е от най-добрите в страната специалисти в терапията на наркоманиите, съобщава \"Флагман\". \"Как е възможно още от съвсем малки да влияем на психиката на малчуганите по тази тема? Толкова ли няма оригинален начин да предложите стоките си на пазара, та да злоупотребяваме с толкова сериозни теми. Виждала съм и бял прах за ядене в пакетчета, както и много други подобни простотии. Така се програмира детският мозък още от съвсем ранна възраст и впоследствие нещата загрубяват\", коментира и бургазлийка, която се занимава с лечението на зависими от дрогата младежи, но пожела анонимност. Сподели:", "date": "2018.10.03", "title": "НОВО 20! Бургаски деца смучат шоколад от... спринцовки"}
{"url": "https://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D1%81%D0%BF%D0%B8%D1%80%D0%B0%D1%82-%D0%B4%D0%B5%D0%B9%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%86%D0%B5%D0%BD%D1%82%D1%8A%D1%80%D0%B0-%D0%BF%D0%BE-%D1%85%D0%B5%D0%BC%D0%BE%D0%B4%D0%B8%D0%B0%D0%BB%D0%B8%D0%B7%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%B0%D0%BF%D0%B0%D1%80%D0%B0%D1%82%D1%83%D1%80%D0%B0%D1%82%D0%B0-news785717.html", "text": "Това съобщи зам.-министърът на здравеопазването Бойко Пенков, който е във Видин по повод на затруднената работа на Центъра на хемодиализа, предаде БТА. На среща днес с ръководството на видинската болница, в която участва омбудсманът Мая Манолова и областният управител Албена Георгиева, бяха набелязани проблемите и мерките, които трябва да се предприемат. До момента 24 пациенти са преминали хемодиализа в Монтана, останалите - в друга клиника, след като Центърът във Видин премина на работа в авариен режим. От утре се прекратява дейността на Центъра по хемодиализа във Видин и започва ремонт на апаратурата. Пациентите ще бъдат извозени до Монтана, където ще преминат процедурите до събота. В началото на следващата седмица ще започне работа Центърът във Видин. Министерство на здравеопазването отпуска веднага 180 000 лева на видинската болница, с които ще се закупят 9 апарата за хемодиализа, каза Пенков. Центърът по хемодиализа във Видин работи на авариен режим от понеделник, а в този режим може да се извършва хемодиализа, с разрешението на фирмата, която поддържа системата, съгласието на екипа на хемодиализа и пациентите. Според Мая Манолова Центърът по хемодиализа във Видин има спешна нужда от инвестиция, подмяна на апарати, които са направили необходимите 30 000 часа, подобряване на битовата среда и повишаване на заплатите на хората, които работят в него. Техник в отделението по хемодиализа във видинската болница получава 510 лева, медицинска сестра, която отговаря за два сектора получава 610 лева, каза Манолова. Припомняме, по-рано днес пациент на хемодиализа почина, а друг е в кома, заради проблемите с апаратурата във видинската болница. В болницата във Видин е създадена организация и са покрити нуждите на пациентите на хемодиализа. Сподели:", "date": "2018.10.03", "title": "РЕАКЦИЯ! Спират дейността на Центъра по хемодиализа заради ремонт на апаратурата"}
{"url": "https://pik.bg/%D1%82%D0%B0%D0%B9%D1%84%D1%83%D0%BD%D1%8A%D1%82-%D0%BA%D0%BE%D0%BD%D0%B3%D1%80%D0%B5%D0%B9-%D0%B2%D1%80%D1%8A%D1%85%D0%BB%D0%B8%D1%82%D0%B0-%D1%8F%D0%BF%D0%BE%D0%BD%D0%B8%D1%8F---%D0%BE%D1%82%D0%BC%D0%B5%D0%BD%D0%B8%D1%85%D0%B0-%D1%81%D1%82%D0%BE%D1%82%D0%B8%D1%86%D0%B8-%D0%BF%D0%BE%D0%BB%D0%B5%D1%82%D0%B8-%D0%B2%D0%B8%D0%B4%D0%B5%D0%BE-news785727.html", "text": "В Япония бяха отменени близо 198 вътрешни полети заради задаващия се мощен тайфун Конгрей , предаде ТАСС, позовавайки се на японската държавна телевизия Ен Ейч Кей. Конгрей е 25-ият тайфун , който се образува в Тихия океан през този сезон. Названието му произлиза от кхмерска легенда и означава \"Красиво момиче\". Тайфунът се намира сега на юг от Окинава и се движи в североизточна посока. Скоростта на вятъра в централната му част е 45 м/с, а поривите достигат 60 м/с. Сподели:", "date": "2018.10.03", "title": "Тайфунът Конгрей връхлита Япония - отмениха стотици полети (ВИДЕО)"}
{"url": "https://pik.bg/%D1%88%D0%BE%D1%84%D1%8C%D0%BE%D1%80-%D0%BD%D0%B0-%D1%82%D0%B0%D0%BA%D1%81%D0%B8-%D1%81%D0%BF%D0%B0%D1%81%D0%B8-%D0%B6%D0%B5%D0%BD%D0%B0-%D0%BE%D1%82-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news785726.html", "text": "Таксиметров шофьор от Чирпан предотврати телефонна измама и спаси всички спестявания на 73-годишна жена. Тя щяла да се раздели с 12 хиляди паунда. Фанка Илиева получава предупредително позвъняване от мним полицай, че ще бъде жертва на изнудване. После започват и заплахите, съобщава Би Ти Ви. Ужасена, жената събира всички ценности и следва инструкциите – не казва на никого, вика такси, за да отиде до Димитровград, където трябва да предаде парите. Качва я дългогодишен шофьор на такси. „Ровеше нещо в чантата си, направи ми впечатление, че нещо увито има в чантата си, като че ли пачка с пари. По време на движението разбрах, че ще има някаква измама”, разказа шофьорът Иван Стоев. В Димитровград Иван оставя Фанка и веднага казва за подозрението си на полицейски патрул. Те намират жената и предотвратяват предаването на парите. Тя не намира думи да благодари. „Предполагам, че съм направил нещо добро, дано и други колеги като мене, ако видят нещо такова, да постъпят по същия начин”, казва Иван. Сподели:", "date": "2018.10.03", "title": "Шофьор на такси спаси жена от ало измамници"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B4%D0%B8%D0%BE%D0%BD%D0%B0-%D1%81%D0%BF%D0%B8-%D1%81%D1%8A%D1%81-%D1%81%D0%B8%D0%BD%D0%B0-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%B7%D0%B0%D0%BC-%D0%BA%D0%BC%D0%B5%D1%82-%D0%B5%D1%82%D0%BE-%D0%B3%D0%BE-%D1%81%D0%B5%D0%BA%D1%81%D0%B8-%D0%BB%D1%8A%D0%B2%D1%87%D0%B5%D1%82%D0%BE-%D0%BD%D0%B0-%D0%B8%D0%B7%D0%B3%D0%BE%D0%BD%D0%B5%D0%BD%D0%B0%D1%82-news785679.html", "text": "Клюката, че изгонената от \"ВИП Брадър\" в понеделник рапърка Диона върти любов с IT специалист, се оказа доста вехта. Смуглата певица отдавна е скъсала с компютърджията и сега спи с един от най-сексапилните рподни модели, научи ПИК. \"Той се снима във видео клипове. Запознахме се на един кастинг за сериал. Много добро момче е. В началото бяхме в приятелски отношение, които след това преминаха в нещо повече\", призна Диона пред \"Star Reporters\", като спести името на възлюбения си. Денислава Сашова, както е истинското име на брадърката, от скоро е с Жоро Петков, носител на титлата \"Super Model Universe\". Красавецът изпълнява главна роля в последния клип на Диона - \"King Kong\", който излезе в края на август, дни преди началото на риалити шоуто. Петков е статист и във видеото на Тита - \"Фотошоп\". Гаджето на Диона е от Гоце Делчев и е студент по икономика в УНСС. Майка му е учителка, а баща му е заместник-кметът на столичната община \"Изгрев\" Веселин Петков. Видеото, в което Диона говори за връзката си с модела, е снимано преди да влезе в Къщата на \"ВИП Брадър\". Преди няколко дни се появи информация, че след като призна ромския си произход, за което красавецът не знаел, рапърката спешно поискала от Биг Брадър да проведе телефонен разговор с гаджето си, за да го попита дали още имат връзка. ПИК обаче се разрови и установи неговата самоличност. Сподели:", "date": "2018.10.03", "title": "РАЗКРИТИЕ НА ПИК! Диона спи със сина на столичен зам.-кмет! Ето го секси лъвчето на изгонената от \"ВИП Брадър\" рапърка... (СНИМКИ)"}
{"url": "https://pik.bg/%D0%BD%D0%BE%D0%B2%D0%B0-%D0%B8%D0%B7%D0%BC%D0%B0%D0%BC%D0%B0-%D0%BA%D0%BC%D0%B5%D1%82%D1%8A%D1%82-%D1%89%D0%B5-%D1%82%D0%B8-%D0%B3%D0%B8-%D0%B2%D1%8A%D1%80%D0%BD%D0%B5-news785605.html", "text": "На 02 октомври 2018 г. в района на кръстовището на бул. „Трети март“ и ул. „Граф Игнатиев“ в град Монтана неизвестен извършител заблудил 72-годишен жител на областния град, че трябва да изпрати пратка с машинна втулка на стойност 80 лв. на кмета на близко монтанско село, който по-късно щял да му върне парите. Възрастният мъж заплатил пратката, но бързо разбрал, че е измамен и подал сигнал в местното Районно управление. Местопроизшествието е служители на РУ - Монтана. По случая е образувано досъдебно производство в РУ - Монтана. 72-годишен мъж е станал жертва на измама. Това съобщиха от ОДМВР - Монтана. Сподели:", "date": "2018.10.03", "title": "Нова измама: \"Кметът ще ти ги върне\""}
{"url": "https://pik.bg/%D1%80%D0%BE%D0%B4%D0%BD%D0%B8%D0%BD%D1%81%D0%BA%D0%B8-%D0%B2%D1%80%D1%8A%D0%B7%D0%BA%D0%B8-%D0%BA%D1%8A%D1%86%D0%B8-%D0%B2%D0%B0%D0%BF%D1%86%D0%B0%D1%80%D0%BE%D0%B2-%D0%BD%D0%B0%D0%B1%D1%83%D1%82%D0%B0-%D1%81%D0%B8%D0%BD%D0%B0-%D1%81%D0%B8-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%81%D0%BD%D0%B8%D0%BC%D0%BA%D0%B0-news785331.html", "text": "Къци Вапцаров е уредил малкия си син Александър в хитовия сериал \"Откраднат живот\", похвали се самият той. Шоуменът пусна снимка на тийнейджъра, гушнат в колегата си Юлиан Вергов, и обяви на последователите си, че могат да го гледат в 9 и 10 серия на медицинската поредица. Алекс Вапцаров влезе в ролята на тийнейджъра Младен, който чака трансплантация на бъбрек. На двора, докато играе баскетбол с Владо Карамазов, Вергов го вижда и научава за проблема му. Тогава героят му доц. Банков решава, че може да даде бъбрека на жена си Ева (Ани Пападопулу), която е изпаднала в мозъчна смърт. Синът на Къци не е попаднал със специален кастинг в лентата, а са го изпратили от театралната школа на Мариан Бачев, разкрива \"Телеграф\". Сподели:", "date": "2018.10.03", "title": "РОДНИНСКИ ВРЪЗКИ! Къци Вапцаров набута сина си в \"Откраднат живот\" (СНИМКА)"}
{"url": "https://pik.bg/%D1%81%D1%82%D1%80%D0%BE%D0%B3%D0%B8-%D0%BC%D0%B5%D1%80%D0%BA%D0%B8-%D1%85%D0%B5%D1%82%D0%B5%D1%80%D0%BE%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8%D1%82%D0%B5-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B8-%D0%BD%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%82%D0%B5-%D0%B1%D0%B5%D0%B7-%D0%BF%D1%80%D0%B0%D0%B2%D0%BE-%D0%BD%D0%B0-%D0%B2%D0%B8%D0%B7%D0%B8-%D0%B2-%D1%81%D0%B0%D1%89-news785745.html", "text": "Амeриканското правителство отнема правото на визи на хетеросексуалните партньори на дипломати и служители на международни организации, ако нямат официален брак . Решението, което влезе в сила от началото на тази седмица, предизвика остри реакции от защитниците на правата на хората с гей ориентация . То ще засегне служители на Световната банка, НАТО, ООН и други институции. Според новите правила на Държавния департамент чуждестранните двойки ще трябва да представят свидетелство за граждански брак , за да получат виза за член на семейство на дипломат. Само малък брой от общо 193-те държави членки на ООН обаче са узаконили еднополовите бракове . Промяна има и в политиката на администрацията към американските дипломати с еднополови връзки , които трябва да сключат граждански брак, за да може половинката им да замине с тях на мандат в чужбина. Новото правило ще позволява редки изключения в случаи, когато дипломатите са от държави, където еднополовите бракове не са позволени . Но само когато американски еднополови двойки са признати там и получат визи за семействата си. В такива случаи САЩ ще си сътрудничи със съответната страна. Няма да има изключения обаче за служителите на международните институции като ООН, Международния валутен фонд, Световната банка, Световната здравна организация и др. Критиците на решението смятат, че то ще затрудни живота на еднополовите двойки в много държави , където няма възможност да узаконят връзката си . А освен това има страни, където хомосексуалността е криминализирана. Само 26 държави , или по-малко от 14%, са легализирали еднополовите бракове , според данни на изследователския център „Пю“. В 72 страни пък хомосексуалността е незаконна , посочват неправителствени организации. Сподели:", "date": "2018.10.03", "title": "СТРОГИ МЕРКИ! Хетеросексуалните партньори на дипломатите без право на визи в САЩ"}
{"url": "https://pik.bg/%D0%B1%D0%B5%D0%B7-%D0%BF%D1%80%D0%BE%D1%88%D0%BA%D0%B0-%D0%BE%D1%81%D1%8A%D0%B4%D0%B8%D1%85%D0%B0-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%84%D0%B8%D1%80%D0%BC%D0%B0---%D0%BA%D1%80%D0%B8%D0%B5%D0%BB-%D0%B4%D0%B0%D0%BD%D1%8A%D1%86%D0%B8-%D0%BD%D0%B0-%D0%BF%D0%BE%D1%80%D0%B0%D0%B7%D0%B8%D1%8F-news785673.html", "text": "Варненската Окръжна прокуратура осъди управител на фирма за укриване на данъчни задължения в особено големи размери, съобщиха от обвинението. Радомир Т. бе осъден днес от състав на Варненския окръжен съд на 2 години лишаване от свобода с 3-годишен изпитателен срок. Присъдата е била постановена при условията на съкратено съдебно следствие. Като собственик и управител на „Корект Т. 2014“ ЕООД, от 14 април до 14 септември 2015 г. подсъдимият избегнал установяването и плащането на данъчни задължения, като потвърдил неистина в подаваните пред НАП във Варна справки-декларации за 4 данъчни периода. Общият размер на укритите данъчни задължения и приспаднатия неследващ се данъчен кредит е в размер на 88 310 лева, което представлява особено големи размери. Присъдата на Варненския окръжен съд подлежи на обжалване пред Апелативния съд. Сподели:", "date": "2018.10.03", "title": "БЕЗ ПРОШКА! Осъдиха управител на фирма - криел данъци на поразия"}
{"url": "https://pik.bg/%D0%B2%D0%BD%D1%83%D0%BA-%D0%BE%D0%B1%D1%80%D0%B0-%D0%B1%D0%B0%D0%B1%D0%B0-%D1%81%D0%B8-%D0%B7%D0%B0%D0%B4%D0%B8%D0%B3%D0%BD%D0%B0-%D0%B9-%D0%BC%D0%B5%D1%82%D0%B0%D0%BB%D0%BD%D0%B0-%D0%BA%D0%B0%D1%81%D0%B0-%D1%81-%D0%BF%D0%B0%D1%80%D0%B8-news785677.html", "text": "Внук е откраднал спестяванията на баба си, но след разкриването му от полицаите бързо върнал парите на възрастната жена. Това съобщиха от Областната дирекция на МВР в Пазарджик. случката се е разиграла в близкото до регионалния град село Главиница. Апашът проникнал през отворен прозорец в къщата на 73-годишната П.А. Жената в това време била отишла до магазина да си вземе хляб и когато се върнала забелязала, че в една от стаите била открадната метална каса, в която били съхранявани около 17 500 лева, пише Монитор. Пенсионерката била скътала в сейфа спестяванията си, които събирала през годините. След като полицаите взели отпечатъци и с разследването се заели служители от сектор \"Криминална полиция“ при местното Районно управление на МВР, не след дълго органите на реда установили, че всъщност автор на посегателството е 30-годишният внук на възрастната жена. У него била открита касата и сумата в нея била възстановена обратно на собственичката й. Само бързата реакция на криминалистите спасили спестяванията на бабата, които не били похарчени още от наглия крадец и неин наследник. Сподели:", "date": "2018.10.03", "title": "Внук обра баба си, задигна й метална каса с пари"}
{"url": "https://pik.bg/%D1%81%D0%BB%D0%B5%D0%B4-%D1%84%D0%B0%D0%BB%D0%B8%D1%82%D0%B0-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%BA-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81-%D0%BD%D0%BE%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D1%81%D0%B5%D0%BA%D1%82%D0%BE%D1%80-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%B0%D0%BD%D0%B5-news785604.html", "text": "Министерският съвет одобри проект на Закон за изменение и допълнение на Кодекса за застраховането (ЗИД на КЗ). Предложените промени са в резултат от транспонирането на изискванията на Директива (ЕС) 2016/97 на Европейския Парламент и на Съвета от 20 януари 2016 г. относно разпространението на застрахователни продукти. Директивата отменя Директива 2002/92/ЕО на Европейския парламент и на Съвета относно застрахователното посредничество. Законопроектът предвижда въвеждането на нови, завишени изисквания спрямо познанията и квалификацията на застрахователните посредници, членовете на техните органи и служителите, които са непосредствено заети с разпространение на застрахователни продукти. Новите изисквания са диференцирани по области на познания и спрямо категориите на предлаганите застрахователни продукти. Поставят се нови изисквания за повишаване квалификацията на застрахователните посредници, членовете на техните органи и служителите, които се занимават с разпространение на застрахователни продукти - чрез професионално обучение или развитие, не по-малко от 15 часа годишно. Повишава се минималният размер на застрахователната сума по задължителната застраховка „Професионална отговорност“ на застрахователните посредници. Законопроектът въвежда регламентация на нова категория разпространители на застрахователни продукти - посредници, предлагащи застрахователни продукти като допълнителна дейност. Те ще могат да бъдат регистрирани при спазване на ограничени изисквания за квалификация, които основно се свеждат до познаването на предлаганите застрахователни продукти и на правилата за разглеждане на претенции и жалби. Предоставя се възможност спрямо тази категория посредници да се прилагат и по-ниски нива на минималната застрахователна сума по задължителната застраховка „Професионална отговорност“ на застрахователните посредници. С проекта на закон се въвежда ново условие за регистрация на застрахователен посредник, касаещо разкриване на самоличността на лицата, които притежават повече от 10 на сто от капитала на посредника, както и на лицата, които имат тесни връзки с него. Предвидена е и възможност за подаване на заявление за регистрация като застрахователен посредник по интернет. Текстовете поставят и допълнителни изисквания по отношение на пакетните продажби и на продажбите на основаващи се на застраховане инвестиционни продукти. Със законопроекта се въвеждат нови правила за трансграничното извършване на дейността по застрахователно посредничество и за надзора върху него. Уредена е детайлна процедура по изпращане на уведомления между надзорните органи. Предлага се също така механизъм за разпределение на правомощията между надзорните органи на държавата членка по произход и държавата членка по седалището на клона на застрахователните посредници. Промените ще създадат задължение за предоставяне на обективна информация относно застрахователните продукти, като се предвижда предоставянето на стандартизиран информационен документ за застрахователния продукт при сключване на застраховки по общо застраховане. Предлага се доразвиване на уредбата в частта й по предоставянето на ползвателите на застрахователни услуги на информация върху траен носител, различен от хартия, включително и чрез интернет страница с изричното съгласие на конкретния ползвател. ЗИД на КЗ предлага също така актуализирането на минималните размери на застрахователната сума по задължителна застраховка „Гражданска отговорност“ на автомобилистите, като досегашният размер от 10 000 000 лв. за имуществени или неимуществени вреди вследствие на телесно увреждане или смърт да се увеличи на 10 420 000 лв., а досегашният размер от 2 000 000 лв. за вреди, причинени на имущество, да се увеличи на 2 100 000 лв. Сподели:", "date": "2018.10.03", "title": "След фалита на \"Олимпик\"! Правителството с нови промени в сектор \"Застраховане\""}
{"url": "https://pik.bg/%D1%80%D0%B0%D1%82%D0%B0%D0%B8-%D0%B5%D0%B4%D0%BD%D0%B0-%D1%82%D1%80%D0%B5%D1%82%D0%B0-%D0%BE%D1%82-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8%D1%82%D0%B5-%D0%B2%D1%8A%D0%B2-%D1%84%D0%B5%D1%80%D0%BC%D0%B8%D1%82%D0%B5-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D1%81%D0%B0-%D0%B1%D1%8A%D0%BB%D0%B3%D0%B0%D1%80%D0%B8-news785731.html", "text": "Почти 32% от работниците в северноирландските ферми са българи. Това сочи статистика на Департмента по селско стопанство в Северна Ирландия, цитиран от местния вестник \"Нюз Летер\". Според данните от 1 ноември 2017 г., 20% от работната сила на Северна Ирландия се запълва от мигранти, като само до този период новоназначените сезонни работници са наброявали близо 1500. \"Почти във всички отговори на местните фермери присъстваше факта, че мигрантската работна ръка е важна за бизнеса им“, пише в доклада. Според него най-много чужденци са наети в градинарския сектор и отглеждат цветя за дома, гъби или плодове, пише \"Монитор\". По данните през 2017 най-много работници във фермите е имало от България (32%), следвана от Литва (28%) и Полша (16%). От общо 7000 редовни служители, 1400 са били мигранти, по-голямата част от които са мигранти от Европейския съюз. От тях 13% не са били сезонни, 15% са били сезонни и 7% са били смесени. Сподели:", "date": "2018.10.03", "title": "РАТАИ! Една трета от работниците във фермите в Северна Ирландия са българи"}
{"url": "https://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%BF%D1%83%D1%81%D0%BD%D0%B0%D1%85%D0%B0-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%B4%D0%BE%D0%BC%D0%B0-%D0%BD%D0%B0-%D0%BF%D0%BE%D0%BA%D0%BE%D0%B9%D0%BD%D0%B8%D0%BA%D0%B0-%D0%BD%D0%B0-%D1%81%D0%B5%D0%BB%D1%81%D0%BA%D0%B8-%D0%B3%D1%80%D0%BE%D0%B1%D0%B8%D1%89%D0%B0-news785650.html", "text": "Сграда в гробищния парк на близкото до Пловдив село Труд ще бъда обявен за продан чрез търг. Тя е изоставена от годините на соца и се нуждае от основен ремонт. Постройката е с площ 68 кв. м, представлява едно помещение и според лицензиран оценител пазарната оценка е 3808 лева. Миналият месец Общинският съвет на Община \"Марица\" взе решение за пускане на процедура за продажбата, като задължи бъдещия купувач да използва сградата единствено за извършване на ритуални дейности и церемонии в полза на жителите на селото, както и да поддържа гробищния парк. \"Инвестиционен интерес към изоставената сграда предявява траурна агенция. Тя заявила, че е готова да ремонтира покрива, да постави дограма и да облагороди района около нея, ако я купи. Също така ще постави хладилна камера\", обясни пред \"Марица\" кметът на Труд Красимир Минков. Той добави, че в момента покойниците от селото стоят в камери в Пловдив и се транспортират за погребалната церемония, което излиза доста скъпо на близките им. Според Минков, общината няма средства за ремонт и поддръжка на сградата в гробищния парк. Според селския кмет продажбата ще помогне сградата да се ремонтира и поддържа, а освен това ще се осигури присъствие в гробищния парк и така ще се следи кой влиза и какво прави там. Предстои обявяването на търга. Сподели:", "date": "2018.10.03", "title": "ПЪЛЕН ШАШ! Пуснаха за продажба Дома на покойника на селски гробища"}
{"url": "https://pik.bg/%D0%B4%D0%B2%D0%B0-%D0%BD%D0%BE%D0%B2%D0%B8-%D1%81%D0%BB%D1%83%D1%87%D0%B0%D1%8F-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%BE%D0%BD%D0%B8%D0%BB%D1%81%D0%BA%D0%B0-%D1%82%D1%80%D0%B5%D1%81%D0%BA%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B8-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-news785684.html", "text": "Регистрирани са два доказани случая на заболели от западнонилска треска. Това съобщи д-р Величка Григорова от РЗИ Бургас. Те са на жени от град Бургас и град Приморско, като и двете са на 76 години. Пробите им, изпратени в Националната референтна лаборатория по заразни и паразитни болести, са потвърдили заболяването. Напомняме, че досега първият случай, отново на жена от Бургас, остана вероятен, съобщава \"Бургас Инфо\". Двете жени са били хоспитализирани в Отделението по инфекциозни болести на УМБАЛ Бургас, като вече са изписани. „Те са без остатъчна неврологична симптоматика, нямат парези”, заяви д-р Григорова. Друга жена, от община Созопол, също е останала вероятен случай за западнонилска треска. В момента се очакват резултатите на двама пациенти с менингит – това са жена, пребиваващ в Бургас, с постоянен адрес в София и дете. Понеже една от симптоматиките на западнонилкста треска е развитието на менингит, от всички пациенти с това заболяване се взимат проби. Сподели:", "date": "2018.10.03", "title": "Два нови случая на западнонилска треска в Бургас и Приморско!"}
{"url": "https://pik.bg/%D0%BD%D0%B0-%D1%82%D0%BE%D0%BF%D0%BB%D0%BE-%D1%82%D0%B8%D0%BA%D0%BD%D0%B0%D1%85%D0%B0-%D0%B2-%D0%BF%D0%B0%D0%BD%D0%B4%D0%B8%D0%B7%D0%B0-%D0%BC%D1%8A%D0%B6-%D0%B7%D0%B0-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D0%B5-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%87%D0%BD%D0%B8-%D0%B2%D0%B5%D1%89%D0%B5%D1%81%D1%82%D0%B2%D0%B0-news785675.html", "text": "Съдът в Сливен наложи мярка задържа под стража на Кольо К. по обвинение за разпространение на високорискови наркотични вещества, съобщиха от Окръжна прокуратура-Сливен. На 28.09.2018г. в гр. Нова Загора, без надлежно разрешително, обвиняемият е държал с цел разпространение високорискови наркотични вещества – таблетки екстази с брутно тегло около 265 гр. и марихуана с брутно тегло около 280 гр., като деянието е извършено в условията на опасен рецидив – престъпление по чл.354а, ал.2, изр.2, предл. последно, т.4, вр.ал.1, изр.1, алт.1, предл.4 от НК. Според прокурора, налице е обосновано предположение  за това, че Кольо К. е извършил престъплението, в което е обвинен. Представителят на държавното обвинение е категоричен, че Кольо К. може да се укрие или да извърши ново престъпление. Съдът прие мотивите на прокурора и задържа под стража обвиняемия. Определението на Окръжен съд – Сливен може да бъде обжалвано пред Апелативен съд – Бургас. Сподели:", "date": "2018.10.03", "title": "НА ТОПЛО! Тикнаха в пандиза мъж за разпространение на наркотични вещества"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%BF%D0%B5%D1%82%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BD%D0%B0-%D0%BF%D0%B0%D1%80%D0%BA%D0%B8%D0%BD%D0%B3-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-%D0%B2%D1%8A%D0%B2-%D1%84%D0%B8%D0%BB%D0%B0%D0%B4%D0%B5%D0%BB%D1%84%D0%B8%D1%8F-news785752.html", "text": "Най-малко петима души са ранени, след като неизвестен извършител откри стрелба пред магазин във Филаделфия, съобщи BBC, цитирана от БГНЕС и Нова телевизия Стрелбата е започнала около 14:40 часа местно време на паркинг пред местен търговски център в германската част на града. От полицията съобщават, че 23 годишен мъж, двама 19 годишни мъже и един 20 годишен мъж са ранени. Те са транспортирани в местната болница и към момента състоянието им се оценява като стабилно По всички петима ранени е стреляно от заподозрян в движещо се превозно средство. Към момента няма арестувани за стрелбата. Сподели:", "date": "2018.10.03", "title": "Най-малко петима ранени при стрелба на паркинг на търговски център във Филаделфия"}
{"url": "https://pik.bg/%D0%B1%D0%B0%D0%BD%D0%BA%D1%80%D1%83%D1%82-%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%BD%D0%B0-%D1%80%D1%83%D0%BC%D0%B5%D0%BD-%D0%BB%D1%83%D0%BA%D0%B0%D0%BD%D0%BE%D0%B2-%D1%81%D0%B5-%D1%81%D1%80%D0%B8%D0%BD%D0%B0-%D0%BE%D1%82%D1%87%D0%B5%D1%82%D0%B8%D1%82%D0%B5-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%B5%D1%80---%D0%BA%D1%80%D0%B8%D1%82%D0%B8%D1%87%D0%BD%D0%B8-%D0%B7%D0%B0%D0%B3%D1%83-news785617.html", "text": "Водещият на сваленото от ефир предаване \"Сделка или не\" Румен Луканов се провали в бизнеса си с вино и пица на парче. Той държеше повече от година и половина бар за алкохолни напитки \"Румен точка уайн\" в топ центъра на София, на \"Алабин\". След като Луканов видя, че е трудно обектът да се самоиздържа от вина, отвори и тезгях за пица на парче. От няколко дни телевизионерът обаче е затворил и двете. Цялата конструкция на заведението му е разрушена, скъпата мебелна облицовка е изнесена, а помещението е в очакване на следващ наемател. Луканов имаше и магазин за вино и на още едно място в столицата, но и той не просъществува дълго. Притиснат от липса на клиенти и солидни задължения, телевизионерът бе принуден да го затвори през април тази година. \"Затворих го заради липса на клиенти. С тези ремонти заради метрото хората отвикнаха да минават по булеварда и няма смисъл да правя разходи. Още повече, че другите ми два магазина са наблизо и всеки желаещ може да мине оттам\", обясняваше преди време Луканов. Виненият бар на \"Алабин\" уж вървеше, но изведнъж затвори кепенците. Отчетите на фирмата, стопанисваща обектите, показва тъжна картина. Според последния си финансов отчет дружеството е декларирало загуби за над 150 бона. Отделно от това има и задължения за 184 000 лева. Солидно на минус е и виненият бар на Луканов, държан от друга негова фирма, пише \"Хотнюз\". Сподели:", "date": "2018.10.03", "title": "БАНКРУТ! Бизнесът на Румен Луканов се срина! Отчетите на бившия телевизионер - критични, загубил 150 бона (СНИМКА)"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%80%D1%83%D0%BC%D0%B5%D0%BD-%D0%BE%D0%B2%D1%87%D0%B0%D1%80%D0%BE%D0%B2-%D1%81%D0%B5-%D1%80%D0%B0%D0%B7%D0%BF%D0%B0%D0%BB%D0%B8-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B3%D0%B0%D0%B7%D0%B0-%D0%BD%D1%8F%D0%BA%D0%BE%D0%B8-%D1%81%D0%B8-%D0%BF%D1%80%D0%B0%D0%B2%D1%8F%D1%82-%D0%B1%D0%B0%D0%BA%D0%B0%D0%BB%D1%81%D0%BA%D0%B8-%D1%81%D0%BC%D0%B5%D1%82%D0%BA%D0%B8-news785698.html", "text": "България не може да постигне намаляване на цената на руския газ, категорично отсече Румен Овчаров. Все пак обаче някаква възможност имало, но затова трябвали сериозни анализи и още по-сериозно доказателство, че страната ни е ощетена, а решения на парче няма да бъдат полезни, уточни по Би Ти Ви бившият енергиен министър. \"Някой трябва да седне и да помисли за условията, при които бихме могли да постигнем по-ниска цена. Бакалските сметки, които се опитват да направят някои, няма да минат”, заяви още той. \"Последните няколко дни се наслушах на толкова много глупости, че чак ми става тъжно. Някакви си експерти твърдят, че цената на газа били вързани с цената на петрола. Даже не си направиха и труда да проверят, че цената на газа е обвързана с цената на мазута. Неслучайно формулата е направена за 9 месеца, за да има стабилност”, разкри Овчаров. \"Те са договорили два анекса. България трябва да докаже, че наистина е била ощетена. Има един период през 2010-2012 г., когато цената на природния газ беше над т.нар. „спот цени”. Тогава самият \"Газпром” предложи компенсации, но ги получихме с година по-късно”, върна лентата назад  той. \"Сега слушам, че едва ли не трябва да почукаме на вратичката на \"Газпром” и те веднага ще ни намалят цените”, допълни Овчаров. Ниските цени на електроенергията видимо ядосаха Румен Овчаров. Според него, принудителното държане на ниска цена не помагало на бедните, а на богатите. \"Субсидираме големите богаташи да си отопляват басейните с ток. За бедните се правят помощи. Фактически на гърба на бедните помагаме на богатите да ползват евтината цена на тока”. Той не подмина и темата за предложеното сливане на АЕЦ \"Козлодуй” и \"Марица изток-2”. \"Делян Добрев твърди, че всичко в енергетиката върви по мед и масло. НЕК си продължава да е потънала в задължения, БЕХ продължава да трупа задължения, ТЕЦ \"Марица изток-2” изведнъж се оказва пред фалит. Това са едни ретроградни уйдурми. Ние искаме АЕЦ \"Козлодуй” да изплаща заплатите на служителите на ТЕЦ-а поне до изборите догодина, хайде да си го кажем откровено\". \"Имаме експресна нужда от изграждането на АЕЦ „Белене”. Иначе можем да си слушаме приказките на тоя и оня как всичко ще ни идва от слънчева енергия и вятър. Идващите инвеститори са наистина сериозни”, завърши Овчаров. Сподели:", "date": "2018.10.03", "title": "ГОРЕЩА ТЕМА! Румен Овчаров се разпали за цената на газа: Някои си правят бакалски сметки"}
{"url": "https://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%BE-%D0%B2-%D0%BA%D1%83%D0%BB%D1%82%D0%BE%D0%B2%D0%B8%D1%8F-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB-%D0%BA%D1%8E%D1%87%D1%83%D0%BA-%D0%BF%D0%B0%D1%80%D0%B8%D0%B6---%D0%B5%D0%B4%D0%BD%D0%B8-%D1%88%D0%BE%D1%84%D0%B8%D1%80%D0%B0%D1%82-%D0%BF%D0%B8%D1%8F%D0%BD%D0%B8-%D0%B8-%D0%BD%D0%B0%D0%B4%D1%80%D1%83%D1%81%D0%B0%D0%BD%D0%B8-%D0%B4%D1%80%D1%83%D0%B3-news785662.html", "text": "Серия от престъпления са се случили в пловдивския квартал \"Кючук Париж\" за изминалото денонощие. Двама нарушители на пътя са били задържани в Първо РУ. Около 12:30 часа на Коматевско шосе, екип на сектор \"Специализирани полицейски сили“ установил, че 41-годишен управлява лек автомобил \"Пежо“ под въздействие на наркотици. Два часа по-късно пътни полицаи спрели за проверка лек автомобил \"Ровър“ на кръстовището между улиците \"Георги Икономов“ и \"Никола Димков“. Последвал тест с дрегер на 48-годишния шофьор и апаратът отчел над 2,6 промила. Срещу мъжете са образувани бързи производства. Междувременно материални щети били нанесени по лек автомобил \"Мини Купър“. Според първоначалните данни, за времето между 3 часа и 16:30 часа в понеделник неизвестен извършител увредил лаковото покритие по цялата дължина на колата, ползвана от 32-годишна шофьорка. Това се е случило на улица \"Славееви гори“. Сподели:", "date": "2018.10.03", "title": "КРИМИНАЛНО! В култовия пловдивски квартал \"Кючук Париж\" - едни шофират пияни и надрусани, други окепазяват коли"}
{"url": "https://pik.bg/%D1%81%D0%B2%D0%B5%D1%82%D0%B8%D1%8F%D1%82-%D1%81%D0%B8%D0%BD%D0%BE%D0%B4-%D0%BD%D0%B5%D0%B4%D0%BE%D0%B2%D0%BE%D0%BB%D0%B5%D0%BD-%D1%81%D0%BA%D0%BE%D1%87%D0%B8-%D1%81-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D0%BD%D0%B8%D0%BA%D0%BE%D0%B9-%D0%BD%D0%B5-%D0%BD%D0%B8-%D0%B5-%D0%BF%D0%B8%D1%82%D0%B0%D0%BB-%D0%B7%D0%B0-%D0%BD%D0%BE%D0%B2%D0%B8%D1%8F-%D0%B7%D0%B0%D0%BA%D0%BE%D0%BD-%D0%B7%D0%B0-%D0%B2%D0%B5%D1%80%D0%BE%D0%B8%D0%B7%D0%BF%D0%BE%D0%B2-news785645.html", "text": "В свое изявление от днес Светият Синод на БПЦ-БП заявява, че идеите, развити във внесените законопроекти не са обсъждани предварително със Светия Синод на БПЦ-БП. Законопроекти, които засягат фундамента на вероизповеданията в България и отношенията с държавата по необходимост следва да бъдат предложени за широка обществена дискусия или най-малко с вероизповеданията, преди внасянето им в Народното събрание, недоволстват синодалните старци. Публикуваме цялото изявление по-долу. Основавайки се на принципите, върху които се изгражда конституционния, законов и демократичен модел на църковно-държавни отношения, както и на установения от хилядолетия вътрешно-църковен каноничен ред относно неприкосновеността на имуществото на Църквата, особения статус на свещенослужителите, който е гаранция за нейната автономност, свобода на вероизповед и богослужебна практика, заявяваме: 1. Религиозните общности и институции са отделени от държавата. Според Конституционният съд на РБ недопустима е държавна намеса и държавно администриране на вътрешноорганизационния живот на религиозните общности и институции, както и в тяхното обществено проявление. Действащият Закон за вероизповеданията /ЗВ/ е един демократичен закон, в съответствие с международните стандарти на универсалните и регионални международни договори – чл. 18, ал.1 Международния пакт за граждански и политически права МПГПП и чл. 9 от Европейската конвенция за правата на човека и основните свободи /ЕКПЧ/ – безспорно признато и от Конституционния съд на РБ. Промяната на Закона за вероизповеданията в тази му част – гарантирането свободата и вътрешно управление на вероизповеданията – носи сериозен риск за нарушаване на основни демократични принципи, като при това и добрите мотиви за законодателни промени, ще се компрометират от само себе си. 2. Борбата с тероризма или други престъпления, насочени срещу конституционния и законов ред в държавите са в предметния обхват на други специални закони. Българското законодателство дава всеобхватна законова защита и съответни мерки и правомощия на специализираните органи – ДАНС, разузнаване, прокуратура, МВР и съд по специалните закони за борба с тероризма, без с това да се променя демократичната законова основа за вероизповеданията, чиито верски убеждения и богослужебна практика изключват такива явления в своята дейност. 3. Светият Синод е категорично против да се дава определение, в който и да е закон на понятието „религиозен радикализъм“. В дефинирането на такова понятие е водеща позицията на конфесиите и научните достижения на вътрешното право на съответното вероизповедание, които очевидно не могат да си позволят да работят с еклектика и да достигнат до единно нормативно понятие за „религиозен радикализъм“ за целите на международното и респективно на съответното национално право. Ако държавата иска да санкционира радикалната ислямистка пропаганда, то това трябва да стане с подходящите средства за защита на националната сигурност, без да се засяга правото на свободно изразяване на религиозно мнение или популяризиране на религия. В този смисъл Българската православна църква подчертава своята изконна толерантност към всички вероизповедни общности в България, различни от православната. 4. Увеличаване на контролните правомощия на дирекция „Вероизповедания“ в Министерския съвет, чрез което се цели контрол на даренията и финансите на вероизповеданията, е грубо нарушение и намеса на държавата чрез изпълнителната власт във вътрешния живот на религиозните институции и противоречи на Конституцията. По смисъла на предлаганите промени, обаче, религиозните институции биват поставени в състояние на свръхзависимост от натоварения със свръхфункции и свръхпълномощия административен орган – Дирекция „Вероизповедания”. По наше мнение това е доста силова намеса на държавата във вътрешния живот на вероизповеданията. Това би създало предпоставки за вземане на субективни и непрозрачни решения. 5. Категорично е възражението срещу деклариране на банковите сметки на религиозните институции пред Сметната палата. Съдържанието на тази норма е грубо погазване на конституцията и груба намеса в отделените от държавата религиозни институции. Това не се е случвало спрямо Църквата и другите вероизповедания дори и във времето на тоталитарния режим в България. 6. Сега действащият модел в чл. 28 от ЗВ е адекватният нормотворчески подход и законодателна техника, а именно – разпределението на държавната субсидия за регистрираните вероизповедания да се извършва с годишния закон за държавния бюджет. В случай, че се налага промяна в някои от специалните закони, то същата следва да се извърши в съответните закони, а не да се променя ЗВ като се предвижда намеса на контролните финансови органи във вътрешно организационния живот на вероизповеданията чрез проверка на техните финансови отчети, което означава контрол върху имуществото, формиращо се основно чрез дарения и завещания. Този законов подход е в нарушение на Конституцията и трайната практика на конституционния съд. Администрирането и контролът на счетоводството на вероизповеданията и проверка на техните дарения представлява държавно администриране на техния автономен живот, тъй като от своето основаване до днес Църквата формира своето имущество главно чрез дарения. Това са пожертвования на хората към нея и имената на много от тях остават неизвестни дори за църковните служители. 7. Църквите и вероизповеданията не се водят от принципа на националните държави и гражданство. Някои вероизповедания биха изчезнали, ако не се финансират от централните им ведомства. При БПЦ-БП този проблем не съществува, което не означава, че Българската православна църква не следва да апелира за запазване на религиозния мир в страната и ненамеса в делата и на останалите изповедания. 8. Св. Синод категорично възразява държавен административен орган да събира информация за религиозните убеждения на отделни граждани, чрез задължаване на вероизповеданията да декларират имената на своите дарители. В Православната църква даряването е част от религиозния живот на вярващия и се регламентира от учението и вътрешното (канонично) право на Църквата, и не може да бъде предмет на регламентиране и контрол от страна на държавата. Даренията в Църквата са дълбоко личен акт. 9. Опитът от почти двайсетгодишния политически инспириран разкол в Българската православна църква доказва, че всяка намеса на държавата във вътрешните дела на Църквата, води до тежки последствия както за Църквата, така и за самата държава. Историческият опит показва също така, че винаги, когато държавата се е опитвала да упражни контрол върху дейността на Църквата или да моделира вътрешно-църковния живот по своите светски критерии, това е завършвало с неуспех. Православната църква е институция с двухилядолетна история, основана от Самия Господ Иисус Христос. Редували са се периоди на гонения от страна на държавата с периоди на мирно съвместно съществуване. Историята доказва, че демократичните отношения между държавата и Църквата при взаимно уважение и при гарантиране правата на самоуправление на Църквата са гарант за националната сигурност в България. Такива отношения бяха успешно установени и гарантирани чрез действащия Закон за вероизповеданията. БПЦ-БП е доказала, че представлява основен фактор на стабилността и националната сигурност в България, както и вековна опора за българския народ, дори в периодите когато държава не е имало. Изхождайки от всичко това, смятаме, че предлаганите промени в ЗВ, са противоречиви и чрез тях не се постига целения резултат, нуждаят се от сериозно преосмисляне, включително и тяхната необходимост, за да не поставят под съмнение установеното добро сътрудничество на демократична основа между държава и Църква. Сподели:", "date": "2018.10.03", "title": "Светият Синод недоволен, скочи с декларация: Никой не ни е питал за новия Закон за вероизповеданията"}
{"url": "https://pik.bg/%D1%80%D0%BE%D0%BD%D0%B0%D0%BB%D0%B4%D0%BE-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BE%D1%82%D1%80%D0%B8%D1%87%D0%B0%D0%BC-%D0%BB%D1%8A%D0%B6%D0%B0-%D0%B5-news785712.html", "text": "Португалската футболна звезда на „Ювентус” Кристиано Роналдо написа в Twitter, че твърдо отхвърля обвиненията в изнасилване срещу него и няма никакви притеснения от евентуално разследване на случая. В края на миналата седмица американката Катрин Майорга заяви, че Роналдо я е изнасилил в хотелска стая в Лас Вегас през юни 2009 г., след което неговите представители са я подвели да подпише договор за конфиденциалност срещу 370 000 долара. В последните дни скандалът набра скорост \"Категорично отхвърлям обвиненията срещу мен. Изнасилването е отвратително престъпление, което е против всичко, в което вярвам и което съм. Колкото и да имам желание да изчистя името си, отказвам да подхранвам този медиен спектакъл, създаден от хора, които искат да си правят реклама на мой гръб. Поради това чистата ми съвест ще ми позволи да изчакам спокойно резултатите от всички разследвания по случая\", написа португалецът. Очаква се адвокатът на Майорга да даде пресконференция с детайли около случая и обвиненията срещу Роналдо. , като германското издание „Шпигел” публикува въпросния договор за извънсъдебно споразумение, а полицията в Невада потвърди, че отново ще отвори случая, за да го преразгледа. До момента единственият коментар на петкратния носител на „Златната топка” бе, че това е \"фалшива новина\", но днес той публикува по-дълго съобщение в Тwitter, пише БГНЕС. Сподели:", "date": "2018.10.03", "title": "Роналдо отхвърли обвиненията в изнасилване: Отричам, лъжа е!"}
{"url": "https://pik.bg/%D0%BE%D1%87%D0%B0%D0%BA%D0%B2%D0%B0%D0%B9%D1%82%D0%B5-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%BD%D0%B0-%D1%80%D0%BE%D1%81%D0%B8-%D0%B1%D0%B0%D0%BD%D0%BE%D0%B2-%D0%B8-%D0%B4%D0%B5%D1%81%D0%B8-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2%D0%B0-%D0%B4%D0%B6%D0%B5%D0%BD%D0%B4%D1%8A%D1%80%D0%B8-%D0%BB%D0%B8-%D1%81%D0%BC%D0%B5-%D0%B5%D0%B9%D0%BA%D0%BE%D0%B9-%D0%BE%D1%82-%D0%BD%D0%B0%D1%81-news785704.html", "text": "Утре - невероятна изповед в ПИК! Роси Банова и Деси Плевнелиев: Викат ни джендъри, не издържаме, ходим по доктори! Не знаем какво да обясняваме на малолетните си деца от предишни бракове... Признания, от които ще ви настръхнат косите! Драмата на един истински мъж и бивш президент, който се бори за сърцето на своята благопристойна дама. Сподели:", "date": "2018.10.03", "title": "ОЧАКВАЙТЕ НЕВЕРОЯТНА ИЗПОВЕД НА РОСИ БАНОВ И ДЕСИ ПЛЕВНЕЛИЕВА: Джендъри ли сме, ей...Кой от нас е мъж и кой - жена..."}
{"url": "https://pik.bg/%D0%BD%D0%BE%D0%B2%D0%B0-%D1%81%D1%82%D1%80%D0%B0%D0%BD%D0%B8%D1%86%D0%B0-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%BA%D0%BE%D0%BC%D0%B0%D0%BD%D0%B4%D0%BE%D1%81-%D0%B5%D0%BC%D0%B8%D0%BB-%D1%88%D0%B0%D1%80%D0%BA%D0%BE%D0%B2-%D0%B7%D0%B0%D0%BB%D1%8E%D0%B1%D0%B8-%D0%B1%D0%BE%D0%B3%D0%B0%D1%82-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD---%D0%B4%D0%B2%D0%BE%D0%B9%D0%BA%D0%B0%D1%82%D0%B0-%D1%82-news785587.html", "text": "Вдовицата на убития при полицейска акция командос Емил Шарков–Милена, показа новия си мъж. Миската се появи на светско събитие с гаджето си, слагайки край на спекулациите дали е обвързана или не. Двамата предпочитаха да не афишират отношенията си в България, но след последния романтичен воаяж решиха, че повече няма да се крият. Двойката се появи заедно на модно събитие и по всичко личеше, че са безкрайно щастливи заедно. Новият мъж на Милена–Лъчезар, е изпълнителен директор в най-големия фасилити мениджмънт холдинг у нас. Той ръководи близо 2500 служители и над 300 корпоративни клиенти. Въпреки натоварената си програма, бизнесменът все пак успява да намери време и да заведе любимата си на ваканция в чужбина. Двойката обиколи Рим, Пукет, Дубай, а наскоро посетиха и Прага, пише столичен всекидневник. Сподели:", "date": "2018.10.03", "title": "НОВА СТРАНИЦА! Вдовицата на убития командос Емил Шарков залюби богат бизнесмен - двойката тръгна на романтичен воаяж (СНИМКИ)"}
{"url": "https://pik.bg/%D0%BD%D0%B8%D0%B0%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B2%D0%BE%D0%B4%D0%BE%D0%BF%D0%B0%D0%B4-%D0%B2%D0%B7%D0%B5-%D0%B0%D0%BA%D1%8A%D0%BB%D0%B0-%D0%BD%D0%B0-%D0%BC%D0%B0%D0%BB%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news785700.html", "text": "Малина загуби ум и дума пред едно от чудесата на Америка - Ниагарския водопад. В края на миналия месец чалга звездата замина на турне в САЩ и Канада. По време на един от свободните си дни Малина успяла да отиде до величествения водопад, който се намира на В момента тя има няколко свободни дни и се надява да посети и други забележителности. \"Получават се хубави, дълги концерти, пеем по 3-4 часа. Малко съм изненадана, че ми искат и доста балади. Една от любимите мои песни тук е \"Не те забравям\". Истинска еуфория настава, когато започне най-бързата част от шоуто ми, която е подкрепена от виртуозни импровизации на тъпан\", призна от далечна Америка Малина. На 5 октомври звездата нще пее за най-голямата българска диаспора, която е в Чикаго. В следващите два поредни дни се оформя мини маратон, защото на 6-ти е концертът й в Детройт, а на 7-ми в Нейпълс. Последните две спирки от турнето са в Хюстън и Сиатъл, на 12 и 13 октомври. границата между Щатите и Канада. Малина онемяла от гледката и, естествено, си направила няколко снимки за спомен. Сподели:", "date": "2018.10.03", "title": "Ниагарският водопад взе акъла на Малина (СНИМКИ)"}
{"url": "https://pik.bg/%D0%BF%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B5%D0%B4%D0%B8%D0%BD%D0%BE%D0%B4%D1%83%D1%88%D0%BD%D0%BE-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B2%D0%BB%D0%B0%D1%85%D0%BE%D0%B2-%D0%B7%D0%B0-%D0%BA%D1%81-news785703.html", "text": "Правната комисия в парламента предложи едонодушно на Народното събрание Красимир Влахов да бъде избран за конституционен съдия. Той беше подкрепен от всички 12 члена на комисията. Красимир Влахов в момента е съдия във Върховния касационен съд. Той беше предложен за поста от ГЕРБ и е единствената номинация от квотата на Народното събрание. Опонентът му Янаки Стоилов реши да се оттегли през изминалата седмица и така пред депутатите остана единствено неговата кандидатура. Изслушването му пред Правната комисия продължи час и половина. Пред депутатите той разви своите виждания за тълкувателната дейност на конституционния съд, както и за индивидуалната конституционна жалба. Влахов изтъкна факта, че към момента България е една от шестте държави в ЕС, които нямат в своето законодателство индивидуална конституционна жалба. Сподели:", "date": "2018.10.03", "title": "Правната комисия в парламента подкрепи единодушно Красимир Влахов за КС"}
{"url": "https://pik.bg/%D0%BB%D0%B5%D0%BA%D0%B0%D1%80%D0%BA%D0%B0-%D1%81-%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F---%D0%B8%D0%BC%D0%B0-%D0%BB%D0%B8-%D0%B1%D1%83%D0%BC-%D0%BD%D0%B0-%D0%B7%D0%B0%D0%B1%D0%BE%D0%BB%D0%B5%D0%BB%D0%B8%D1%82%D0%B5-%D0%BE%D1%82-%D1%85%D0%B5%D0%BF%D0%B0%D1%82%D0%B8%D1%82-%D0%B0-%D0%B2-%D1%81%D0%BE%D1%84%D0%B8%D1%8F-news785682.html", "text": "Няма бум на заболелите от хепатит А в столицата. До момента може да се говори само за епидемична ситуация, като заразените  са 106 души, каза за БНР д-р Ирина Гайтаневска, която е началник на отдел \"Епидемиоло гия и контрол на заразните болести\" към Министерство на здравеопазването. “Не мисля, че трябва да се притесняваме от епидемия. Уверявам ви, че са взети всички възможни мерки, които можем да вземем. Още с първите случаи на вирусен хепатит са информирани абсолютно всички институции, които по компетентност да си предприемат мерки, също така са направени сбирки с общопрактикуващите лекари, които обслужват това население, предупредени са какво трябва да правят, посетени са абсолютно всички училища и детски градини още преди стартирането на учебната година\", каза д.р Гайтаневска. Тя допълни, че са оттпуснати средства от общината за почистване на кварталите, на нерегламентиранитe сметища, както и за закупуването на допълнително миещи препарати и дезинфекционни препарати. През юли месец за първи път бяха регистрирани 6 случая, като засегнатите квартали са Красна поляна и Факултета. Столична община е закупила допълнително ваксини срещу хепатит А, които се поставят на контактните при личните лекари. Сподели:", "date": "2018.10.03", "title": "Лекарка с гореща информация - има ли бум на заболелите от хепатит А в София"}
{"url": "https://pik.bg/%D0%B2%D0%B5%D1%81%D1%82%D0%BD%D0%B8%D0%BA-%D0%BD%D0%B0-%D1%81%D0%BF%D0%BE%D0%BD%D1%81%D0%BE%D1%80%D0%B0-%D0%BD%D0%B0-%D1%86%D1%81%D0%BA%D0%B0-%D0%BB%D0%B5%D0%B2%D1%81%D0%BA%D0%B8-%D0%B5-%D0%BC%D0%BD%D0%BE%D0%B3%D0%BE-%D0%BF%D0%BE-%D0%B3%D0%BB%D0%B5%D0%B4%D0%B0%D0%BD-%D0%BE%D1%82%D0%B1%D0%BE%D1%80-%D0%BE%D1%82-%E2%80%9C%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5%E2%80%9D-news785627.html", "text": "Вестник “Тема спорт”, който е собственост на спонсора на ЦСКА “Петрол”, разкрива в традиционната си статистическа страница в сряда, че Левски е най-гледаният отбор в България! Благодарение на вечното дерби ЦСКА е наваксал изоставането си като домакин, но все още средно на мач най-много публика събират “сините”. При това предимството им е доста сериозно – от почти 1000 души. Интересното е, че Левски и ЦСКА са събрали заедно повече публика от всичките 5 отбора след тях общо! Сподели:", "date": "2018.10.03", "title": "Вестник на спонсора на ЦСКА: Левски е много по-гледан отбор от “армейците”"}
{"url": "https://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B2-%D0%BE%D0%BF%D0%B8%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-74-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%81%D1%82%D1%80%D0%B5%D0%BB%D0%B5%D1%86-%D0%BE%D1%82-%D1%80%D0%B0%D0%BA%D0%BE%D0%B2%D1%81%D0%BA%D0%B8-%D0%B3%D1%80%D0%BE%D0%B7%D1%8F%D1%82-%D0%B3%D0%BE-%D0%B4%D0%BE-20-%D0%B3%D0%BE%D0%B4%D0%B8%D0%BD%D0%B8-news785709.html", "text": "Окръжната прокуратура-Пловдив привлече като обвиняем 74-годишният стрелец от Раковски за това, че е направил опит умишлено да умъртви другиго - 33-годишен мъж. До момента е установено, че на 2 октомври 2018 г., край Раковски, обвиняемият С.Г. е прострелял с огнестрелно оръжие 33-годишен мъж, след възникнало пререкание помежду им. Пострадалият е бил откаран в болница в Пловдив, където му е оказана спешна медицинска помощ. Обвиняемият С.Г. е задържан за срок от 72 часа с постановление на наблюдаващия прокурор от Окръжна прокуратура-Пловдив, в рамките на които ще се прецени за внасяне на искане в съда за вземане на мярка за неотклонение „задържана под стража\" спрямо обвиняемия. Разследването по случая продължава. Предвиденото от закона наказание за престъплението, в което С.Г. е обвинен, е „лишаване от свобода\" от 10 до 20 години. Сподели:", "date": "2018.10.03", "title": "Обвиниха в опит за убийство 74-годишния стрелец от Раковски! Грозят го до 20 години"}
{"url": "https://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0%D1%82-%D0%B2%D1%81%D0%B5-%D0%BF%D0%BE-%D0%BC%D0%B0%D0%BB%D0%BA%D0%BE-%D1%81%D0%B4%D0%B5%D0%BB%D0%BA%D0%B8-%D1%81-%D0%B8%D0%BC%D0%BE%D1%82%D0%B8-%D0%BE%D1%82-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news785636.html", "text": "„Истината е, че в последните десетилетия жилище мога да закупят 10 до 20 процента от българите. Сигурно много повече от тях искат, но ако говорим за ново жилище, могат да си позволят да го закупят малка част от българите… Цените са доста високи наистина. Особено в София тази година се забелязва, че купувачите все по-трудно приемат високите цени, все по-бавно взимат решения за покупка и постепенно активността към по-крайните, по-бедни квартали се повишава по-бързо отколкото в по-скъпите квартали. Наблюдението ни за ръста на цените тази година е, че в София той е около 7,7%, но в някои крайни квартали като „Дружба“ и „Овча купел“ - около 10%, защото те са и по-бюджетни и потокът на купувачите постепенно се насочва към тях. Едновременно с това и двата квартала се намират на около десетина минути с обществения транспорт от центъра“, каза Павлов. Цените на жилищата в най-голямата степен се влияят от лихвения процент по ипотечните кредити, който зависи от състоянието на банките в целия Европейски съюз. В момента той е между 3 и 4 процента - около два пъти по-ниско отколкото при предишния имотен бум. „Ако гледаме цената като евро на квадратен метър, тя е висока, но измерена през ипотечната вноска е все още приемлива за много от купувачите. Очакванията ми са обаче, че лихвеният процент повече няма да спада. Повишението към момента е едва забележимо - около 0,1% - но по-важното е тенденцията“. Георги Павлов прогнозира, че цените на имотите по-скоро ще се задържат или дори леко ще спаднат в следващата една година. Те все още са малко по-ниски спрямо 2007-а, а за тези 11 години доходите на хората са се повишили с около 30-40%, така че ситуацията е много по-стабилна, посочи той. Наемите растат, защото отразяват текущите доходи на хората. Те не изпреварват ръста на средната работна заплата, но следват тренда ѝ, коментира експертът. „Три различни фактора трябва да разгледаме – състоянието на жилището, състоянието на сградата и състоянието на околната среда наоколо. Те много често не отговарят на потребностите на съвременния млад, модерен наемател. Невидимата ръка на пазара отсява тези решения. Едновременно с това има и много хубави луксозни апартаменти, които се предлагат на една или друга цена. Към момента предлагането е много разнообразно, но наемодателите бързо разбират кое жилище отговарят на състоянието на пазара, тъй като ако то остане няколко месеца неотдадено под наем, те губят пари и или коригират наема, или влагат пари да го ремонтират“. Павлов се обяви в подкрепа на нормативни промени, които да задължават продавача да дава подробна информация на купувача за състоянието на имота, но предупреди, че те трябва да бъдат направени по такъв начин, че да не бъдат променяни с десетилетия. Процесът на повишаване на броя на сделките с недвижими имоти е към своя край, макар цените да продължават да растат. Това каза за предаването „Хоризонт до обед“ по БНР Георги Павлов - изпълнителен директор на една от водещите компании на пазара на имоти у нас. Той прогнозира, че тази година ще е последната, в която има ръст в броя сключени сделки спрямо предходната. Сподели:", "date": "2018.10.03", "title": "Прогнозират все по-малко сделки с имоти от догодина"}
{"url": "https://pik.bg/%D0%B4%D0%B0-%D1%81%D0%B8-%D0%BA%D1%83%D0%BF%D0%B8%D1%88-%D0%B4%D0%BE%D0%BC-%D0%BD%D0%B0-%D0%BF%D0%BE%D0%BA%D0%BE%D0%B9%D0%BD%D0%B8%D0%BA%D0%B0-%D0%B7%D0%B0-3808-%D0%BB%D0%B5%D0%B2%D0%B0-news785629.html", "text": "Сграда в гробищния парк на село Труд ще бъда обявен за продан чрез търг. Тя е изоставена от годините на соца и се нуждае от основен ремонт. Постройката е с площ 68 кв. м, представлява едно помещение и според лицензиран оценител пазарната оценка е 3808 лева. Миналия месец Общинският съвет на Община \"Марица\" взе решение за пускане на процедура за продажбата , като задължи бъдещия купувач да използва сградата единствено за извършване на ритуални дейности и церемонии в полза на жителите на село Труд, както и да поддържа гробищния парк, става ясно от решението. Инвестиционен интерес към изоставената сграда предявява траурна агенция. Тя заявила, че е готова да ремонтира покрива, да постави дограма и да облагороди района около нея, ако я купи. Също така ще постави хладилна камера, обясни кметът на Труд Красимир Минков. Той добави, че в момента покойниците от селото стоят в камери в Пловдив и се транспортират за погребалната церемония, което излиза доста скъпо на близките им, пише в. \"Марица\". Според Минков общината няма средства за ремонт и поддръжка на сградата в гробищния парк. Тя се нуждае от основен ремонт. Според Минков продажбата , от една страна, ще помогне сградата да се ремонтира и поддържа, а от друга - ще се осигури присъствие в гробищния парк и така ще се следи кой влиза и какво прави там. Предстои обявяването на търга. Общината подготвя за продан и овощна градина на Карловско шосе, близо до гарата в Труд. Върху имота дръвчета няма, но площта му е над 4 дка, обясни Минков. Обявената цена е 43 хил. лв., като администрацията ще се опита да вземе много повече, тъй като е обещала средствата от продажбата да останат в село Труд. \"С тях ще довършим спортната зала в двора на училището\", обясни кметът Минков. Сподели:", "date": "2018.10.03", "title": "Да си купиш Дом на покойника за 3808 лева"}
{"url": "https://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%82%D1%80%D1%8A%D0%B3%D0%BD%D0%B0-%D0%B7%D0%B0-%D1%86%D1%8E%D1%80%D0%B8%D1%85-%D0%BD%D0%BE-%D1%88%D0%B5%D1%84%D1%8A%D1%82-%D0%BC%D0%B8%D1%81%D0%BB%D0%B8-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-news785632.html", "text": "Изпълнителният директор на Лудогорец Ангел Петричев говори пред медиите преди българският шампион да замине за Цюрих, където в четвъртък вече от 19.55 ч. ще изиграе втория си мач от група А в лига Европа срещу местния едноименен швейцарски тим. „Очакванията са да постигнем първа победа в групата. Момчетата се готвят с тази нагласа. Ще бъде интересен мач, така че се готвим за битка.” „Спортно-техническият щаб е направил пълен анализ на съперника и се надявам да сме го разузнали добре. Не съм мислим върху статистиката, че обикновено започваме с победа в групите. Остават още 5 мача, трябва да си вземем своето. Мисля, че тази група е доста завързана и очаквам развръзката да бъде през декември.” „Не мисля, че е имало доста силно напрежение върху нас досега. Важно беше да  влезем в групите. Сега вече се концентрираме и в първенството, а другата ни битка ще бъде за излизане от групата в Лига Европа”, заяви Петричев, показвайки, че вече прима насериозно конкуренцията на лидера в Първа лига Левски. Сподели:", "date": "2018.10.03", "title": "Лудогорец тръгна за Цюрих, но шефът мисли за... Левски"}
{"url": "https://pik.bg/%D0%BC%D1%8A%D0%B6-%D0%BE%D1%82-%D0%B1%D0%BE%D0%B3%D0%B0%D1%82-%D1%86%D0%B8%D0%B3%D0%B0%D0%BD%D1%81%D0%BA%D0%B8-%D0%BA%D0%BB%D0%B0%D0%BD-%D0%B8%D0%B7%D0%BD%D0%B0%D1%81%D0%B8%D0%BB%D0%B8-%D0%B3%D0%BB%D1%83%D1%85%D0%BE%D0%BD%D1%8F%D0%BC%D0%BE-12-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%B4%D0%B5%D1%82%D0%B5%D1%82%D0%BE-%D0%BA%D1%80%D0%B8%D0%BB%D0%BE-%D0%B1%D1%80%D0%B5%D0%BC%D0%B5%D0%BD%D0%BD%D0%BE%D1%81%D1%82%D1%82%D0%B0--news785713.html", "text": "Прокуратурата в Горна Оряховица разследва случай на сексуално посегателство върху петокласничка от възрастен мъж в Лясковец, която е родила дете преди месец, съобщава \"Труд\". За скандалния случай с 12-годишното момиче, която е едно от 12-те деца на бедно ромско семейство, разказа нейният брат Християн. Многолюдната фамилия на жертвата живее в Лясковец, а момичето е учило до напредването на бременността през тази пролет в средното училище в града. Според брат й, момичето не съобщило за позорния случай и крило бременността си до април, когато получило болки в корема и повръщане. Близките му го завели тогава в Спешна помощ в железничарския град, където станало ясно, че е бременно, а после и в Акушеро-гинекологичното отделение на горнооряховската болница, където пък медиците установили с точност, че плодът е вече на шест месеца. По думите на 29-годишния Християн чак тогава било установено, че през зимата сестра му била пресрещната на улицата в Лясковец, завлечена в една къща, където била пребита и изнасилена от мъж на около 60 години. Тогава обаче петокласничката не успяла да разкаже драматичната история, тъй като е глухоняма и със средна степен на умствена изостаналост. С нея обаче успявала да комуникира единствено майка и, която я разпитвала защо е удряна, но ученичката мълчала. Веднага след като се разбрало какво точно се е случило, роднините на В. депозирали жалба в полицията в Горна Оряховица. Пред полицаи и дознатели петокласничката показала къщата на насилника в Лясковец. По думите на брата става дума за мъж от богат ромски клан. Семейството на насиленото момиче наело и адвокат от Горна Оряховица, провели се неколкократно срещи със служители на отдел „Закрила на детето“ и психолози. Ученичката била спряна от училище и изкарала бременността си до деветия месец вкъщи, скрита от чужди очи. На 1 септември тя родила във великотърновската болница здраво момиченце. След намесата на социалните работници от отдел „Закрила на детето“, бебето било дадено за осиновяване и дори вече е настанено в приемно семейство в Бяла. „Имахме такъв такъв случай в нашето училище, момичето прекъсна училище“, признаха и учители от лясковското школо. Според тях то живее в семейство със сложно социално положение от 14 души. В училището учи и по-малката сестра на жертвата. „Всички документи са в адвоката и в отдела за закрила на детето, от полицията мислят, че търсим пари, няма кой да иска сметка от насилника! Казаха, че ще правят ДНК тест, нищо не се случва вече месец“, твърди Християн. От Районната прокуратура в Горна Оряховица потвърдиха, че по случая е образувано досъдебно производство по чл.151 от НК за съвъкупление с малолетно лице, но без проявено насилие. По казуса е разпоредена експертиза за установяване кой е бащата на новороденото. Сподели:", "date": "2018.10.03", "title": "Мъж от богат цигански клан изнасили глухонямо 12-годишно момиче! Детето крило бременността си до последно"}
{"url": "https://pik.bg/%D1%80%D1%83%D0%BC%D0%B5%D0%BD-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B8%D0%BC%D0%B0-%D0%BB%D0%B8-%D1%81%D0%BF%D0%B5%D0%BA%D1%83%D0%BB%D0%B0-%D0%B2-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%85%D0%BB%D1%8F%D0%B1%D0%B0-%D0%B8-%D0%B7%D0%B0%D1%89%D0%BE-%D0%BD%D0%B0%D1%81%D1%8A%D1%89%D0%BD%D0%B8%D1%8F%D1%82-%D1%81%D1%82%D0%B0%D0%BD-news785708.html", "text": "Хлябът поскъпна значително с идването на есента. Например самунът \"Добруджа” през юли е струвал 1.10 лв., а сега в магазина броим 1.40 лв. \"Поскъпването се дължи на цената на пшеницата, тя е по-висока от миналогодишната с около 20%. Новата цена е 250-260 лв. за тон”. Така обясни по БНТ новите, по-високи цени земеделският министър Румен Порожанов. \"Този основен фактор повиши цената на брашното, а има и енергоносители, които оскъпяват хляба. Търговците... вижте, всеки има своята тема по веригата от производител до крайния потребител”, допълни той. Земеделският министър сподели и резултати от проведените разговори между държавата и големите търговски вериги, хлябът да се продава без печалба. \"Разговорите са основно колегиални как стои българският продукт в тези вериги. Много над 50% от хранителните продукти са български”, отчете той. \"При цената няма спекула в рамките на търговията. Има цена на производител-доставчик в големите вериги. Всеки доставчик договаря цената си. Там са калкулирани разходите за брак и други. Основно разговорите бяха за масовия хляб – \"Добруджа”, белият хляб, да се продават без печалба и смятам, че имаме разбираме по този въпрос. Ние сме пазарна икономика. Хлябът има своите клиенти”, отговори на въпрос как се формира цената на хляба и дали има спекула. \"Имаме джентълменско споразумение. Някои от веригите ми показаха, че и прези моите разговори са продавали хляба без печалба”, завърши важната тема за цената на насъщния Румен Порожанов. \"В Шарково определено се търсеше провокация как полицаи евентуално да дърпат и бутат протестиращи”, заяви той по темата с чумата в Странджанско, която пламна през лятото, а БСП направи опит да яхне недоволството на земеделските производители в района. Сподели:", "date": "2018.10.03", "title": "Румен Порожанов с гореща информация има ли спекула в цената на хляба и защо насъщният стана по-скъп"}
{"url": "https://pik.bg/%D0%BC%D0%B5%D1%81%D0%B5%D1%86-%D1%81%D0%BB%D0%B5%D0%B4-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BF%D0%B8%D0%B0%D1%80%D0%BA%D0%B0%D1%82%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%81%D0%B5-%D0%B2%D1%8A%D1%80%D0%BD%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BC%D1%8A%D0%B6%D0%B0-%D0%BD%D0%B0-%D0%BB%D1%83%D0%B8%D0%B7%D0%B0-%D0%B3-news785569.html", "text": "Само месец, след като прегърна за първи път сина си Дария Симеонова отново запретва ръкави на снимачната площадка. Актрисата, която доби популярност като красивата пиарка Наталия на болница \"Свети Кири\"л в \"Откраднат живот\", отпътува за Варна, където щракна клапата на новия български филм \"Диви и щастливи\". Лентата е режисирана от Мартин Макариев, а целият екип се събра за първи път в морската ни столица преди броени дни. Проектът качва на голям екран още Яна Маринова, Луиза Григорова и Александър Сано, след като тримата обединиха творчески потенциал в \"Привличане\" - дебютния опит на актрисата от \"Връзки\" като съсценарист и продуцент. И тогава на режисьорското столче седна Макариев. Подробностите около сюжета на \"Диви и щастливи\" се пазят все още в тайна. Централните персонажи обаче вероятно ще бъдат изиграни от Григорова и Сано, издава кадър, публикуван от Макариев в социалните мрежи. Луиза блести пред камерата с различна визия с къдрава и изрусена коса, а заедно с Маринова ще покачат нивото на адреналин в кръвта си и с каскади върху мотори. От други снимки от снимачния сет става ясно, че Дария Симеонова ще изиграе далеч не толкова свободолюбива жена, тъй като е облечена в строго делово облекло. За красавицата това е и първа по-голяма роля след \"Откраднат живот\". Припомняме, че в края на петия сезон на сериала тя обяви, че няма да се завърне в следващите епизоди. Като причина за това изтъкна именно факта, че е бременна с първа рожба. Дария даде живот на сина си в края на месец август, пише \"Монитор\". Сподели:", "date": "2018.10.03", "title": "МЕСЕЦ СЛЕД РАЖДАНЕТО! Пиарката от \"Откраднат живот\" се върна на работа заради мъжа на Луиза Григорова (СНИМКА)"}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D0%B1%D0%B8%D0%B2-%D0%B2-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D1%87%D1%83%D0%B6%D0%B4%D0%B5%D0%BD%D0%B5%D1%86-%D0%B4%D1%83%D1%85%D0%BD%D0%B0-%D0%BF%D1%80%D0%B5%D0%B7-%D1%81%D0%BB%D1%83%D0%B6%D0%B5%D0%B1%D0%B5%D0%BD-%D0%B2%D1%85%D0%BE%D0%B4-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-news785714.html", "text": "Пореден инцидент със сигурността на Летище София. Виетнамец избяга от „Гранична полиция“. На 21 септември с полет от Дубай пристигат двама виетнамски граждани с редовни документи и валидни български визи. Мъжете обаче не са успели да обяснят целта на пътуването си. Граничарите им отнемат паспортите и ги настаняват в специално помещение.  Два дни по късно - на 23 септември, единият от тях е избягал през незаключен служебен вход. Часове по-късно е задържан в столицата. От „Гранична полиция” обявиха, че са започнали проверка. Сподели:", "date": "2018.10.03", "title": "ПОРЕДЕН ПРОБИВ В СИГУРНОСТТА! Чужденец духна през служебен вход на Летище София"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%85%D0%B8%D1%82%D1%80%D0%B8%D0%BD%D0%BE-%D0%BD%D0%B0%D0%BF%D0%B0%D0%B4%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B7%D0%B0-%D0%BA%D0%BB%D0%B5%D0%B2%D0%B5%D1%82%D0%B8%D1%82%D0%B5-%D0%B8-%D0%BB%D1%8A%D0%B6%D0%B8%D1%82%D0%B5-%D0%B7%D0%B0-%D0%B1%D0%B5%D0%B7%D0%BE%D1%82%D1%87%D0%B5%D1%82%D0%BD%D0%B8%D1%82%D0%B5-%D0%BC%D0%B8%D0%BB%D0%B8%D0%BE%D0%BD%D0%B8-%D0%B7%D0%B0-%D0%BD%D0%BE-news785702.html", "text": "Такова говорене от един такъв представителен човек като омбудсмана Мая Манолова не съм очаквал. Това заяви пред Би Ти Ви кметът на Хитрино Нуридин Исмаил. Повод за коментара му бяха упреците на Манолова, че събраните близо 2,5 милиона за изграждането на нови къщи за пострадалите от опустошителния взрив, са изразходвани непрозрачно и при пълна липса на отчетност. \"Искам съвсем накратко да обясня. Аз съм най-заинтересованият човек в България истината да излезе наяве. През първите дни не смогвах да вдигам телефона на съпричастните хора, които искаха да помагат. Първата сметка - по БЧК. Разплащането е ставало само след решение на Националния обществен съвет. И въз основа на това решение е бил сключван договора между община Хитрино и БЧК. Аз исках да бъдат определени минимални цени за уредите, които хората искат да закупят. И още - хора да отидат на място, за да видят, че е направена покупката. И чак след това тя да бъде осребрена... Вие добре запитахте - имате ли съмнения за средствата от БЧК... От БЧК заявяват, че нямат капка съмнение в изразходването на тези средства. И после - в края на всеки месец ние правим месечен отчет към БЧК и той съдържа: адрес, име, оборудване - хладилник, маса, стол, цена. Нито кметът, нито някой от общинска администрация е направил някаква покупка\", заяви кметът. Исмаил повтори, че е сигурен, че и фонд \"Социална закрила\", както и БЧК, ще потвърди, че не е имало неправомерно изразходвани от събраните дарителски средства: \"Ние без решение на фонда не сме подписвали договор. След като е издадено заявление за подпомагане, другите документи се изпращат на УС на фонда. И той излиза със заключение\". \"Но тези квалификации, това, което Мая Манолова използва пред цяла България - клевети, лъжи... Аз искам и ви моля - тази тема да остане открита, докато обществото наистина бъде информирано за истината\", заяви накрая Нуридин Исмаил. Сподели:", "date": "2018.10.03", "title": "Кметът на Хитрино нападна Мая Манолова за клеветите и лъжите за безотчетните милиони за новите къщи"}
{"url": "https://pik.bg/%D0%BB%D0%B5%D0%BA%D0%BE-%D0%BE%D1%85%D0%BB%D0%B0%D0%B6%D0%B4%D0%B0%D0%BD%D0%B5-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%BD%D0%B0-%D0%B6%D0%B8%D0%BB%D0%B8%D1%89%D0%B0-%D0%B2-%D1%81%D0%BE%D1%84%D0%B8%D1%8F-news785639.html", "text": "Леко охлаждане на пазара на жилища в София, отчитат от една от големите посреднически агенции. За второто и третото тримесечие се наблюдава лек спад на сключените сделки спрямо същия период на 2017. Едновременно с това числото на огледите и запитванията остава голям. Не всички клиенти обаче имат реална готовност за покупка. Интересът им се обуславя от желанието да бъдат информирани и ориентирани за случващото се на пазара, пише Монитор. „Два са факторите, които ще определят пазара на имоти в следващите месеци и трябва да се вземат предвид от всички участници. Единият е отчетеният спад на сделките, който може да доведе рецесия за пазара на имоти. Вторият ключов елемент е промяната в поведението на купувачите. Макар да продължават активно огледите и запитванията, те вече не са склонни да купуват на всяка цена, а по-скоро се интересуват от предлагането към момента.“, коментира Георги Павлов, изпълнителен директор на фирмата. Ипотечното кредитиране, което дава най-силен тласък на жилищния пазар, през 2018 надхвърля значително обема от миналата година. По данни на БНБ през август отпуснатите жилищни заеми растат с 9.6% на годишна база и вече достигат 10.15 млрд. лв. В същия месец се очертава и друга тенденция. За първи път от 12 месеца лихвените нива по жилищните кредити леко се покачват месец, след като бе отчетено най-ниското им равнище. Друг показател – индексът „Моите пари“, също дава сигнал, че може би идва краят на падането на лихвите. За периода юни-август стойността му не се променя. „Ако вземем предвид високата инфлация и решенията на Федералния резерв на САЩ, напълно възможно е лихвите по кредитите у нас да тръгнат нагоре, макар и незабележимо в началото. Осезаемо отражение на жилищния пазар обаче можем да очакваме най-рано в края на 2019 г., тъй като прогнозите за затягане на паричната политика на Европейската централна банка (ЕЦБ) към момента са за средата на следващата година.“, уточнява Георги Павлов. Експертите на компанията уточняват, че купувачите стават все по-уверени относно взимането на кредит. „Ако през 2017 г. клиентите разчитаха предимно на банково участие между 50% и 80%, то през тази година зачестява търсенето на 100% финансиране на сделката“, посочва оперативният директор на фирмата Гергана Тенекеджиева и допълва: „По-младите клиенти и семейства, които не разполагат със спестени средства, избират възможности за пълно финансиране на покупката. Често съчетават жилищен с потребителки кредит, за да компенсират самоучастието в ипотеката“. Все пак голям е делът на покупките със собствени средства - 46%. Цените на имотите в столицата отбелязват умерен ръст спрямо края на миналата година – 7.7% В не толкова привлекателните райони за живеене поскъпването е минимално за разлика от предпочитаните квартали и тези с експанзия на новото строителство, където ръстът е по-голям. Най-ясно се отличават Дружба и Овча купел. Доскоро по-слабо търсени и извън полезрението на купувачите, те вече дават заявка за по-добро позициониране сред предпочитанията на клиентите. Сподели:", "date": "2018.10.03", "title": "Леко охлаждане на пазара на жилища в София"}
{"url": "https://pik.bg/%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D0%BC%D0%B8%D0%B3%D1%80%D0%B0%D0%BD%D1%82-%D0%BF%D0%BE%D1%87%D0%B8%D0%BD%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D1%81%D0%BB%D0%B8%D0%B2%D0%B5%D0%BD-news785635.html", "text": "е починал в боницата в . Преди това гранични полицаи са го издирили и открили в землището на село Сива река. Полицаите са го пренесли на ръце до пътя, където го е поела Спешна помощ. Граничарите са били насочено от свидетелски показания на други . Те са заловени вчера около 12.30 часа край Сива река. Били са без документи за самоличност, трима заявили, че са . Незаконните мигранти съобщили за още един пакистанец, който те оставили в безпомощно състояние в гората до селото. Независимо от оказаната медицинска помощ, чужденецът е починал по- късно в болница. В 19.20 часа в ГПУ - Ново село е получена информация от болницата, че мъжът е починал. Незаконен мигрант Свиленград, след като е бил приет във видимо изтощено състояние петима чужденци, също нелегални мигранти афганистанци, а другите двама - от Пакистан Сподели:", "date": "2018.10.03", "title": "Нелегален мигрант почина в болницата в Сливен"}
{"url": "https://pik.bg/%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0-%D0%B1%D0%BE%D1%8F%D0%B4%D0%B8%D1%81%D0%B0%D0%BD%D0%BE%D1%82%D0%BE-%D0%BA%D1%83%D1%87%D0%B5%D0%BD%D1%86%D0%B5-%D0%B7%D0%B0%D1%89%D0%BE-%D0%BC%D1%8A%D0%BB%D1%87%D0%B0%D1%82-%D0%BA%D1%80%D0%B5%D1%81%D0%BB%D0%B8%D0%B2%D0%B8%D1%82%D0%B5-%D0%B3%D1%80%D0%B0%D0%BD%D1%82%D0%B0%D0%B4%D0%B6%D0%B8%D0%B8%D0%B8-%D0%B8-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%B5%D1%83%D0%B3-news785706.html", "text": "\"Тази \"новина\" видяхте ли я? Цигани хванали и боядисали кученце. Ей така, за забавление. Нехуманна, животинска постъпка, нали така\", изригна на страницата си във Фейсбук евродепутатът Ангел Джамбазки за появилата се в последните дни информация, че животинката е била боядисана в червено. Историята му предизвика вълна от реакции в социалните мрежи.  Доброволци откриха животното, боядисано в червено от група деца в ромската махала на Тутракан. В момента кучето се възстановява във ветеринарна клиника в София. \"Всъщност това си е престъпление, насилие и жестокост към животно. Обаче тишина. Оглушителна тишина от лагера на кресливите грантови правозащинтици. Няма го БХК, няма ги зелените еуглени, няма ги розовите зелени, няма я и Марта Кучкарката, да осъдят жарко това престъпление. Да пожелаят страстно възмездие. Защо бе, драги, тази свенливост? Защо не заклеймите извършителите-престъпници? Защо не поискате тяхната публична кастрация и обесване на площада, както искате подобни мерки, когато някой пиян самоковски ретард влачи кучето си след колата\", попита реторично евродепутатът. Защото извършителите са цигани, нали така? Затова си мълчите и си траете, като изпуснали газ в превозно средство на градския транспорт. Де гиди, лицемерни правозащитници, де гиди клети грантови двулични негодници, допълва в коментара си Джамбазки. Сподели:", "date": "2018.10.03", "title": "Джамбазки изригна за боядисаното кученце: Защо мълчат кресливите грантаджиии и зелените еуглени...Де, гиди, клети двулични негодници!"}
{"url": "https://pik.bg/%D0%BF%D0%B0%D0%BA-%D0%BF%D1%80%D0%BE%D1%82%D0%B5%D1%81%D1%82%D0%B8-%D1%85%D0%B8%D0%BB%D1%8F%D0%B4%D0%B8-%D0%B2-%D0%B0%D1%80%D0%BC%D0%B5%D0%BD%D0%B8%D1%8F-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news785721.html", "text": "Хиляди недоволни арменци се събраха пред парламента в столицата Ереван с искане за предсрочни парламентарни избори. Водени от премиера Никол Пашинян, протестиращите настояват да бъде отменена нова разпоредба, която ще забави вота. Пашинян вече обяви, че ще уволни шестима от министрите си. Причината за крутите мерки е, че те са подкрепили промяната. След предстоящите уволнения, премиерът Пашинян възнамерява да разговаря и с депутатите. Провеждането на предсрочни парламентарни избори е записано в програмата на премиера, с която той дойде на власт след улични протести, свалили управляващата тогава партия. Сподели:", "date": "2018.10.03", "title": "ПАК ПРОТЕСТИ! Хиляди в Армения поискаха предсрочни избори"}
{"url": "https://pik.bg/%D0%B0%D0%BD%D0%B0%D0%BD%D0%B8%D0%B5%D0%B2-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D1%81%D0%BF%D0%B5%D1%88%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D1%86%D0%B5%D0%BD%D1%82%D1%8A%D1%80%D0%B0-%D0%BF%D0%BE-%D1%85%D0%B5%D0%BC%D0%BE%D0%B4%D0%B8%D0%B0%D0%BB%D0%B8%D0%B7%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-news785628.html", "text": "Министър Кирил Ананиев разпореди незабавна проверка в центъра по хемодиализа във Видин. Заместник-министърът на здравеопазването д-р Бойко Пенков пътува за Видин, за да провери на място каква е ситуацията. Създадена е организация пациентите от Видин да бъдат транспортирани безплатно до лечебните заведения в Монтана и Лом. В близките дни Министерството на здравеопазването ще предостави 180 хил. лв. на болницата във Видин за закупуване на хемодиализни апарати, легла и водоочистваща система. Средствата са осигурени от Министерския съвет в края на септември т.г. По информация на директора на лечебното заведение във Видин аварията в центъра по хемодиализа ще бъде отстранена до края на седмицата и от понеделник апаратът ще работи. Сподели:", "date": "2018.10.03", "title": "Ананиев разпореди спешна проверка на центъра по хемодиализа във Видин"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B0-%D0%BA%D0%B0%D0%BC%D0%B5%D1%80%D0%B0-%D0%B7%D0%B0%D1%81%D0%BD%D0%B5%D0%BB%D0%B0-%D0%B5%D0%B4%D0%B8%D0%BD-%D0%BE%D1%82-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D1%81%D0%B5%D0%BA%D1%83%D0%BD%D0%B4%D0%B8-%D0%BF%D1%80%D0%B5%D0%B4%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2%D0%B8%D0%B4-news785631.html", "text": "Кадри от мястото на стрелбата, станала във вторник вечерта в столичния квартал „Стрелбище”, разпространи Нова телевизия. Записът е от охранителна камера в района. На него се вижда как единият от ранените – Ивайло Богданов, върви с кучето си по улица „Хайдушка гора”. В същото време оттам преминава и джип. Свидетели предполагат, че в него е пътувал стрелецът. Секунди по-късно Богданов е пронизан от два куршума. Той е криминално проявен. Лежал е в затвора за разпространение на наркотици. След стрелбата е настанен в болница, без опасност за живота. При опитът за покушение беше прострелян и друг познат на полицията млад мъж – Божидар Ролански. Той има регистрации за кражби от жилища и офиси. От МВР предполагат, че стрелците са били двама. Сподели:", "date": "2018.10.03", "title": "ИЗВЪНРЕДНО! Охранителна камера заснела един от ранените в София секунди преди стрелбата (ВИДЕО)"}
{"url": "https://pik.bg/%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8-%D0%B8-%D0%B5%D0%B4%D0%B8-%D1%80%D0%B0%D0%BC%D0%B0-%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%B6%D0%B5%D0%BD%D0%B5%D0%B2%D0%B0-%D0%B4%D0%BE%D0%B3%D0%BE%D0%B2%D0%B0%D1%80%D1%8F%D1%82-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-news785577.html", "text": "Президентът на Косово Хашим Тачи и премиерът на Албания Еди Рама споделиха обща снимка от участието си на Световния икономически форум, който се провежда в Женева, Швейцария. Косовският държавен глава, който стои зад идеята за размяна на територии със Сърбия, продължава да заговорничи за границите с подкрепата на Рама, пише електронното издание на прищинския вестник \"Газета Експрес\". Албанският премиер никога не се е обявявал твърдо в полза или срещу размяната на територии между Белград и Прищина. Но шведският дипломат Карл Билдт, в материал, публикуван от The Washington Post, разкри, че освен сръбският президент Александър Вучич и Еди Рама е приел идеята за размяна на територии, отбелязва изданието. По-късно, припомня вестникът, Рама бе помолен да коментира дали е обсъждал тази идея с Тачи или Вучич, на което отговори, че го е направил с много политици, които участват в процеса по взимане на решения, без да уточнява темата на дискусиите. Косовският държавен глава, който публикува снимката с Рама, описа срещата като „красива утрин в Женева“, в която двамата „се наслаждават на кафето и слънцето“. Сподели:", "date": "2018.10.03", "title": "Хашим Тачи и Еди Рама на среща в Женева, договарят границите на Косово"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%B7%D0%B0%D1%81%D0%BD%D0%B5%D1%85%D0%B0-%D0%BA%D1%83%D0%BB%D0%B8-%D0%BF%D0%B8%D1%80%D0%B0%D0%BC%D0%B8%D0%B4%D0%B8-%D0%BD%D0%B0-%D0%BB%D1%83%D0%BD%D0%B0%D1%82%D0%B0-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news785511.html", "text": "Сензационно откритие направиха уфолози с помощта на Google Moon. Те са публикували в  YouTube канал \"Secureteam10\" видеоклип, за да покажат, че на лунната повърхност има пирамиди и кули, остигащи височина 5000 метра, съобщава esoreiter.ru. Изследователите, ползвали Google Moon, която позволява да се види триизмерно Луната, били учудени, когато видели високите лунни кули. Уфолозите са сигурни, че природата не е в състояние да създаде подобни върхове. Построени са или от извънземни, или от друга земна цивилизация, по-напреднала от нашата. Сподели:", "date": "2018.10.03", "title": "СЕНЗАЦИОННО ОТКРИТИЕ! Заснеха кули-пирамиди на Луната (ВИДЕО/СНИМКИ)"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%8A%D0%B4-%D0%B7%D0%B0-%D0%BB%D1%8A%D0%B6%D0%B5%D1%81%D0%B2%D0%B8%D0%B4%D0%B5%D1%82%D0%B5%D0%BB%D1%81%D1%82%D0%B2%D0%B0%D0%BD%D0%B5-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D0%BF%D1%8A%D1%82%D1%8F-news785634.html", "text": "Специализираната прокуратура внесе в Специализирания наказателен съд обвинителен акт срещу прокурор от Окръжната прокуратура в Добрич за извършване на две престъпления, съобщиха от Спецпрокуратурата. Първото е за това, че на 30 юни 2012 г, като длъжностно лице, тя използвала служебното си положение, за да преустанови започнала проверка на съпруга й, спрян от полицаи във видимо нетрезво състояние. Мъжът отказал на служителите на МВР проверка за алкохол, оказало се, че няма и необходимите документи в себе си – легитимирал се единствено с международен паспорт. След негово обаждане по телефона на мястото пристигнала съпругата му. Представила се и попитала дали може да направи нещо, за да няма последствия за половинката й. Носела и документите му. След повторна покана от полицаите за алкохолна проверка с дрегер, мъжът станал агресивен, хванал единия от униформените за ръката, нанесъл му удар с юмрук в гърдите и му отправил заплахи и обиди. Наложило се на място да дойде и втори полицейски екип, след което мъжът бил задържан и отведен в Районното управление. В хода на образуваното досъдебно производство по случая, по свое желание (макар да не е длъжна да свидетелства за член от семейството), съпругата на три пъти дала лъжливи показания като свидетел пред разследващи и съдебни органи в Добрич, Варна и Разград. Започналото в Добрич разследване по него продължило в Разград заради служебното положение на съпругата. Досъдебното производство срещу прокурорката от Окръжна прокуратура - Добрич е образувано през 2015 г. в Софийска градска прокуратура и приключва с обвинителен акт. Съгласно новите компетенции за разследване на магистрати, делото е изпратено в Специализираната прокуратура. Предстои Специализираният наказателен съд да насрочи разпоредително заседание. Сподели:", "date": "2018.10.03", "title": "Прокурор отива на съд за лъжесвидетелстване след скандал на пътя"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BB%D0%B5%D0%BD%D0%B8%D1%83%D0%BC-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D1%85%D0%B8%D1%82%D0%BE%D0%B2%D0%B0%D1%82%D0%B0-%D0%BA%D0%BD%D0%B8%D0%B3%D0%B0-%D0%BD%D0%B0-%D1%8F%D0%BA%D0%BE%D0%B2-%D1%8F%D0%BD%D0%B0%D0%BA%D0%B8%D0%B5%D0%B2-%D1%85%D1%80%D0%BE%D0%BD%D0%B8%D0%BA%D0%B8-%D0%BD%D0%B0-%D0%B1%D0%B5-news785670.html", "text": "Издателство \"Милениум\" представя хитовата си книга \"Хроники на безвремието\" на известният автор Яков Янакиев за времената, останали в паметта на зрелите поколения като тяхна младост и твърде непознати за младите. Личностите, за които разказва Яков Янакиев са едни от най-ярките звезди на небосклона на българската култура. Ето какво казва самият автор за своята книга: \"Много пъти съм виждал и слушал стари хора да си припомнят нещо и да въздишат: \"Ех, какво хубаво време беше!\". А като разровиш онова тяхно време, оказва се, че е било война. Как е възможно да им е било хубаво? Ами така - просто са били млади, а за младите всичко е възможно. Нещо подобно са и моите хроники. Точно в безвремието на тоталитаризма ми се случиха няколко паметни събития, които не само ме разтърсиха, но ме и срещнаха с неколцина от най-значителните фигури в тогавашния културен живот. За срещите си с тях разказвам: Тончо Жечев, Генчо Стоев, Радой Ралин, Борис Димовски, Веселин Йосифов и редица други, имената на които са по страниците на тази книга. Те не само бяха пробили и разчупили \"безвремието\"; някои от тях буквално надраснаха времето си. Но главното е в \"безплатните уроци\", които тези хора ми дадоха - на мене, един тогавашен самонадеян хлапак. Странното е, че ги запомних - макар да бях непоносимо млад, макар тогава морето да ми беше до колене.\" За разказите на Яков Янакиев говорят: „Всички сме мечтали да ни ръководят умни хора.” Така пише Яков Янакиев в третата си хроника. Тези и още много още много хубави думи, са казани точно за Пенка Чернева. Тя е от ония „измръзнали овошки”, за които пише авторът. Но корените ѝ се оказват много яки, скоро избухват филизите, растат и раждат плод. Достатъчно е да кажем, че вече се родиха десетина книги с блестяща проза. Автор на над 20 книги с лирика, сатира и поезия за деца. Но той присъства тук като колега на автора от времето на „Народна младеж”, а още повече като приятел, втурнал се да му помогне не само след уволнението, а и винаги, когато е имал нужда от истински приятели. Той е не само достоен син на Радой Ралин, но и изтъкнат творец със собствена биография, както и дългогодишен приятел на Яков Янакиев, и съучастник в редица паметни събития. Приятел на автора от студентските години та до ден днешен. Колега от „Народна младеж”, свидетел и съучастник във всичко, случило се на Яков и семейството му. Създателката на камерен ансамбъл „Йоан Кукузел”, който прославя България пред света. А светът оценява тяхното изкуство наравно с тракийското злато и с българските икони, нарича го „бисер в ореола на светеца”. Ето какво пише Яков Янакиев във втората си хроника: „За Стоян Шиеков, който направи черешовото топче и го подари на Перущица, говорихме вече надълго и нашироко. Но и по-късно, докато следях развитието му през годините, с каквото и да се е занимавал, той си остана същия неистов патриот. Можеше да живее където си иска по света, но избра да се върне в родната Златица, оттам да води българските си битки. И въпреки че вече няма топ, постоянно ехтят топовните му изстрели.” \"Винаги е имало читатели и приятели, колеги, които са ме подкрепяли. И реших, че трябва да създам тази книга за тях. Хората не знаят. Има едно прекъсване на нишката на поколенията. Има една пропаст - от годините на промените. Втурнахме се да разрушаваме неща, които не е бивало да се разрушават. И така тръгна - да разрушаваме, да не пазим старото\", заяви пред ПИК TV авторът. Пенка Чернева. Виктор Самуилов. Кин Стоянов. Валентин Бояджиев. Таня Христова. Стоян Шиеков. Сподели:", "date": "2018.10.03", "title": "ПЪРВО В ПИК TV! Издателство \"Милениум\" представя хитовата книга на Яков Янакиев \"Хроники на безвремието\" (ОБНОВЕНА/СНИМКИ)"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B5%D1%81%D0%B8-%D1%86%D0%BE%D0%BD%D0%B5%D0%B2%D0%B0-%D1%81%D0%B5-%D1%81%D0%B3%D0%BE%D0%B4%D0%B8-%D0%B7%D0%B0-%D0%BD%D0%B0%D0%B1%D0%BE%D1%80-%D0%BD%D0%B0-%D0%B1%D0%B0%D1%89%D0%B0-%D1%81%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D1%8F%D0%B2%D0%BE%D1%80-%D1%81%D1%82%D0%B5%D1%84%D0%B0%D0%BD-news785705.html", "text": "Наследницата на Димитър Цонев - Деси, има хубав повод да почерпи. Репортерката на Гала се е сгодила с издателя Явор Стефанов, който е само с три години по-млад от легендарния тв говорител. Цонева и Стефанов живеят на семейни начала вече повече от година. 35-годишната Деси залюби бизнесмена скоро след като скъса с бившия си любовник, за връзката ѝ с когото недоволстваха и баща ѝ, и майка ѝ Марияна. Приживе Митко Цонев многократно се бунтувал срещу любовта на щерка си с Георги, брата на небезизвестния борец и ексзастраховател Димитър Джамов. А с днешна дата и самата Деси оценява като грешка отношенията си с бизнесмена, който преди нея е имал вземане-даване и с леля ѝ Теодора Цонева. Джамов вече е в графата \"бивши\" в интимното тефтерче на Деси, а по всичко личи, че много скоро напористата репортерка ще добави към известната си фамилия и тази на бъдещия си съпруг. Наскоро Стефанов е предприел важната крачка и е подарил на 19 години по-младата си половинка годежен пръстен с диамант, видяха фотографите на \"Ретро\". Преди дни красивата брюнетка се появи в кафене в центъра на столицата заедно с двама непознати мъже. Господата обърнаха по бира-две, а Деси Цонева се подкрепи с постна салата от свежи зеленчуци. Докато телевизионерката бодваше с вилицата в чинията си, върху безименния пръст на другата ѝ ръка проблясваше издайническото бижу, символ на сериозните намерения на Явор Стефанов. Най-вероятно бизнесменът е предложил брак на Деси в близките три-четири седмици, тъй като снимките ѝ отпреди месец в социалните мрежи са без пръстена. Преди минути Цонева потвърди новината на ПИК и \"Ретро\" и сподели стори в \"Инстаграм\", на което се похвали с пръстена от годеника си. Деси не крие, че след неуспешния брак с Янчо Таков-младши иска да мине под венчило повторно. Голямата възрастова разлика с годеника ѝ ни най-малко не я смущава. \"Гаджетата ми винаги са били много по-големи от мен. Мъж под 45 ли е, не ми го хвали\", призна наскоро Цонева. Тя шокира и с признанието, че се надява да роди от Явор Стефанов, а баща ѝ да се прероди в детето им. Сподели:", "date": "2018.10.03", "title": "ЕКСКЛУЗИВНО В ПИК И \"РЕТРО\"! Деси Цонева се сгоди за набор на баща си! Бизнесменът Явор Стефанов я закичи с диамант (СНИМКИ)"}
{"url": "https://pik.bg/%D0%BB%D1%8E%D0%B1%D0%BE-%D0%B3%D0%B0%D0%BD%D0%B5%D0%B2-%D1%81-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D0%B7%D0%B0-%D0%BF%D0%BB%D0%B0%D0%BC%D0%B5%D0%BD-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-news785563.html", "text": "Пламен Константинов вече не е селекционер на волейболните националите. Договорът на бившия капитан на \"лъвовете\" изтече след края на световното първенство. Любо Ганев, който е член на УС на БФВ съобщи в предаването \"Тази сутрин\" по бТВ, че във федерацията са отворени за бъдещи преговори, но за момента са приключили взаимоотношенията си със специалиста, който води тима от 2014 г. Също Ганев уточни, че никой не е разговарял с Мартин Стоев за селекционерския пост. \"Нашите момчета не се представиха зле, но можехме да бъдем в първата шестица. Представянето е добро, но можеше още\", каза Любо Ганев. \"Договорът на Пламен Константинов приключи, видяхме се, поговорихме и се разбрахме, след като приключи световното за жени, двамата треньори да направят отчет. Когато Пламен се върне от Русия ще викнем и треньора на жените и двамата ще дойдат пред Управителен съвет, за да дадат отчет до къде са стигнали и какво са постигнали.\", обясни той. \"Можем, разбира се, да подновим контракта. С Пламен сме говорили само да дойде и да представи какво е било до момента, не сме говорили за продължаване тъй като Пламен имаше 4-годишен договор, който изтече сега. Той ще каже дали иска и решението се взима от Управителен съвет. Разглеждаме кандидатури и пр. Ние сме доволни, аз съм казвал, че той е най-доброто, което сме имали като треньор до момента\", заяви още Ганев. \"Националният отбор е престиж, това е най-голямата чест. Не може да викнеш играч, а той да не иска да влезе и то на мач на живо. Това повече не може да се получава. А този, който уж е изгонен, той сам напусна, след което обиколи всички телевизии. Държавата плати 5 милиона лева за участието такси, но ние сме уредили рекламните договори, за да могат да се подготвят момчетата. Мартин Стоев не знам дали би могъл да стане треньор. Той има невероятни успехи в неговия отбор, така че ще видим, но всичко се решава през Управителен съвет.\", завърши Ганев. Сподели:", "date": "2018.10.03", "title": "Любо Ганев с изключително интересно мнение за Пламен Константинов"}
{"url": "https://pik.bg/%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%B4%D0%B0%D1%82%D0%BE-%D1%81%D0%BA%D0%BE%D1%87%D0%B8-%D1%81-3-%D0%BC%D0%BB%D0%BD-%D0%BB%D0%B2-news785600.html", "text": "Правителството увеличава утвърдения със закона за държавния бюджет показател по бюджета на Държавна агенция „Технически операции“ за максимален размер на ангажиментите за разходи, които могат да бъдат поети през 2018 г., със сумата 3 100 000 лв. Планирането, прогнозирането и изпълнението на ангажиментите за разходи и новите задължения за разходи в Държавна агенция „Технически операции“, отразяват спецификата на дейността на агенцията при изпълнение на задачата по чл. 19а, ал. 1 от Закона за специалните разузнавателни средства, обусловена от бързо променяща се оперативна среда и бързо развиващата се среда на информационните и комуникационни технологии. Това налага отделяне на значителни ресурси за иновации, които са насочени към повишаване на технологичния и техническия капацитет на агенцията за изпълнение на законово регламентираните й цели. Поетите и очакваните до края на 2018 г. ангажименти за разходи, са съобразени с финансово обезпечаване постигането на основните цели и изпълнението на приоритетите на агенцията, произтичащи от Закона за специалните разузнавателни средства, както и за постигане на ефективен капацитет, даващ възможност за гъвкавост и адекватна реакция на възникващите в естеството на работа промени. Разпределението и изразходването на наличния ресурс е насочен към постигане на ефективност и резултатност в дейността на агенцията в условията на ресурсни ограничения. Сподели:", "date": "2018.10.03", "title": "Бюджета на ДАТО скочи с 3 млн. лв."}
{"url": "https://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B2%D0%B5%D0%BB%D0%B8%D1%87%D0%B8%D0%B5-%D0%BE%D1%82-%D0%BC%D1%83%D0%BB%D1%82%D0%B8%D0%B3%D1%80%D1%83%D0%BF-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%81%D0%BC%D1%8A%D1%80%D1%82%D1%82%D0%B0---%D0%BF%D0%B5%D1%80%D0%BD%D0%B8%D1%88%D0%BA%D0%B8-%D0%BA%D0%B0%D0%BC%D0%B8%D0%BE%D0%BD-%D0%B2%D1%80%D1%8A%D1%85%D0%BB%D0%B5%D1%82%D1%8F-%D0%B0%D0%BD-news785580.html", "text": "На косъм от смъртта се озова дъщерята на величието от \"Мултигруп\" Лилян Вачков - Аниела Милушева. Красавицата за малко да бъде пометена от камион в Перник, който не само че не я видял, но и продължил по пътя си, като смятал, че ще се измъкне невредим. \"Детето ми не беше с мен, защото за него щеше да е шок. Не разбирам тези хора изобщо гледат ли знаците\", възмути се Аниела, която успя да запише номера на провинилия се - РК 3047. \"Добре че ми се размина, Господ ме пази\", сподели Милушева пред ежедневник. Аниела Милушева нашумя през лятото, когато започна войната с бившата си дружка - \"Мис Плеймейт\" Нора Недкова- След скандал помежду им, Милушева разпространи чатовете си с блондинката от Варна, в които тя я пита как се прави секс с китаец. Недкова се подложи на детектор на лъжата, който констатира, че не е имала интимни отношения с азиатец. Твърди се, че в секс тефтерчето на Аниела пък фигурира не кой да е, а волейболната легенда Любо Ганев. Тя обаче е опровергавала това - не били интимни, а била само бизнес партньори. Сподели:", "date": "2018.10.03", "title": "ИНЦИДЕНТ! Щерката на величие от \"Мултигруп\" на косъм от смъртта - пернишки камион връхлетя Аниела Милушева (СНИМКИ)"}
{"url": "https://pik.bg/%D0%B0%D1%81%D1%8A%D1%82-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BE%D0%B1%D0%B5%D1%80%D1%82%D0%B0%D0%BD-%D1%81-%D0%B2%D0%B0%D0%B6%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news785661.html", "text": "Звездата на Левски Габриел Обертан разкри, че в момента води преговори за нов договор с клуба. Изричното желание на французина е да остане на \"Герена\", като сподели, че се чувства повече от отлично в столичния гранд. \"Водя преговори за новия договор, ще видим какво ще се случи. Знам, че искам да остана в Левски. Харесва ми обстановката в отбора и работата с треньора. Собственикът Спас Русев също се държи много добре с мен. Мисля, че ще се споразумеем и ако трябва да съм честен, искам да остана\", сподели Обертан пред Канал 3. \"Това са неща от кухнята и ще се разберем. Сега съм по-възрастен и разбрах, че когато намериш място като тук, където хората оценяват това, което правиш и си щастлив, трябва да останеш. Искам да спечелим както титлата, така и Купата на България. Ще се борим до последно. До самия край няма да бъде ясно кой ще бъде шампион. За Купата също ще се хвърли максимално. Няма да пестим сили, защото искаме да спечелим и двата трофея. Победихме ЦСКА (1:0) заради духа, който имаше в отбора. Ако си толкова мотивиран, колкото бяхме ние, ти вече си спечелил даден мач\", коментира още французинът. Сподели:", "date": "2018.10.03", "title": "Асът на Левски Обертан с важно изказване"}
{"url": "https://pik.bg/%D0%BF%D1%83%D1%82%D0%B8%D0%BD-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D0%BA%D1%80%D0%B8%D0%BF%D0%B0%D0%BB-%D0%B5-%D0%B8%D0%B7%D0%BC%D0%B5%D1%82-%D0%B8-%D0%BF%D1%80%D0%B5%D0%B4%D0%B0%D1%82%D0%B5%D0%BB-news785663.html", "text": "Президентът на Русия Владимир Путин смята, че Сергей Скрипал е измет и предател, предава ТАСС. „Някои информационни източници прокарват мисълта, че господин Скрипал едва ли не е правозащитник“, заяви Путин на пленарно заседание на форума „Руска енергетическа седмица“, в отговор на въпрос за санкциите срещу Русия и случая „Скрипал“. „Той е просто шпионин и предател на Родината“. „Той е просто измет и това е всичко“, добави президентът. Сподели:", "date": "2018.10.03", "title": "Путин изригна: Скрипал е измет и предател"}
{"url": "https://pik.bg/%D1%81-%D1%82%D0%B0%D0%B9%D0%BD%D0%B8-%D0%B5%D1%81%D0%B5%D0%BC%D0%B5%D1%81%D0%B8-%D0%B1%D1%81%D0%BF-%D0%B4%D0%B8%D1%80%D0%B8%D0%B6%D0%B8%D1%80%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D0%B8%D1%82%D0%B5-%D1%87%D0%B5%D1%80%D0%B2%D0%B5%D0%BD-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BF%D1%80%D0%B0%D1%89-news785651.html", "text": "БСП се опита отно да яхне националния протест на майките с деца с увреждания. Те вчера отново блокираха движението по „Орлов мост“ в София за около час и половина, а шествието им приключи пред Народното събрание. Оказва се, че активисти на БСП са се опитали да манипулират протеста, чрез инструкции, изпращани по SMS и във Viber. Става дума за зам.-председателя на социалната комисия в парламента Георги Гьоков. От изтекъл кадър в мрежата лъсват указания на Гьоков към своите къде трябва да се чакат, за да отидат на шествието и кои ще участват в него. Очевидно са изпращани инструкции чрез SMS и във Viber на депутати и активисти от партията. Целта е била да се постигне масовост и евентуално - да се придаде политически нюанс на протеста. Включването на червените е стартирало със събиране на паркинга зад Народното събрание, където е сформирана група от младежката организация на социалистическата партия. С тях е бил и народният представител от левицата Антон Кутев, става ясно от съобщението. Инструкции за участие в протеста са изпратени и до членовете на комисията по труда, социалната и демографската политика от квотата на БСП. На протеста всички застанаха зад транспарант с надпис \"Не уврежданията убиват децата ни, а държавата!\" Каква е бройката на включилите се от парламентарно представената коалиция в протеста - все още не е ясно. Сподели:", "date": "2018.10.03", "title": "С ТАЙНИ ЕСЕМЕСИ БСП ДИРИЖИРА ПРОТЕСТА НА МАЙКИТЕ! Червен депутат от социалната комисия праща инструкции във Вайбър до своите"}
{"url": "https://pik.bg/%D0%B3%D0%B5%D0%BD%D0%BE%D1%86%D0%B8%D0%B4-%D0%BF%D0%BE%D1%87%D0%B8%D0%BD%D0%B0-%D0%BF%D0%B0%D1%86%D0%B8%D0%B5%D0%BD%D1%82-%D0%BD%D0%B0-%D1%85%D0%B5%D0%BC%D0%BE%D0%B4%D0%B8%D0%B0%D0%BB%D0%B8%D0%B7%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D0%B4%D1%80%D1%83%D0%B3-%D0%B5-%D0%B2-%D0%BA%D0%BE%D0%BC%D0%B0-news785667.html", "text": "Eдин от пациентите на хемодиализа е починал, а друг е в кома вследствие на аварията, която спря работата на животоспасяващата апаратура във Видин, съобщава \"БулНюз\". В понеделник мъжът пропуснал диализния сеанс. Във вторник той е уведомен за аварията на апарата и са му посочени алтернативите за извършване на процедурата. Той казал, че днес ще се обади за да замине на диализа в Монтана. Тази сутрин обаче той се почувствал много зле и извикал бърза помощ. Докато бъде закаран до спешното отделение на болницата във Видин, човекът изпаднал в терминално състояние и починал, каза директорът на МБАЛ „Св. Петка“ във Видин Цветан Василев. Втори пациент е в кома в следствие на авариралата хемодиализна техника. Той е заминал за спешна животоспасяващата процедура в Лом. В момента пациентът е в тежко състояние, въпреки че вече е диализиран. Той е настанен в отделението по неврология и лекарите се борят да стабилизират състоянието му. Счупената част на апарата за хемодиализа вече е намерена. Утре във Видин се очаква да пристигнат екипи, които да ремонтират повредената медицинска техника. Очаква се хемодиализата във Видин да заработи отново в понеделник. Междувременно министър Кирил Ананиев разпореди незабавна проверка в центъра по хемодиализа. В близките дни Министерството на здравеопазването ще предостави 180 хил. лв. на болницата във Видин за закупуване на хемодиализни апарати, легла и водопочистваща система. Средствата са осигyрени от Министерския съвет в края на септември т.г. Сподели:", "date": "2018.10.03", "title": "ГЕНОЦИД! Почина пациент на хемодиализа във Видин, друг е в кома"}
{"url": "https://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%BF%D0%B5%D1%82%D0%B8%D0%BC%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B5%D0%B4%D0%B8%D0%BD-%D0%BE%D1%82-%D1%82%D1%8F%D1%85-%D0%BF%D0%BE%D1%87%D0%B8%D0%BD%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-news785659.html", "text": "Петима чужденци са били засечени край свиленградското село Сива река от гранични полицаи от ГПУ - Ново село вчера около 12:30 часа, съобщиха от МВР. Те били без документи за самоличност, трима заявили, че са афганистанци, а другите двама – от Пакистан. Незаконните мигранти съобщили за още един пакистанец, който те оставили в безпомощно състояние в гората до селото. Граничните полицаи веднага предприели издирване в района, междувременно уведомили и спешния медицински център. В 13:30 часа те открили чужденеца - видимо силно изтощен, и го пренесли до чакащите на пътя медици. Оказана му е първа помощ, след което мъжът бил настанен в МБАЛ – Свиленград. В 19:20 часа в ГПУ - Ново село е получена информация от болницата, че мъжът е починал. Haskovo.net припомня, че в петък миналата седмица край границата бяха задържани двама каналджии и 36 незаконни имигранти. Сподели:", "date": "2018.10.03", "title": "Заловиха петима нелегални мигранти, един от тях почина в болницата"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%BE%D0%BF%D0%B8%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news785606.html", "text": "Между двама мъже избухнал скандал за 15 лева. Единият извадил нож, за да реши спора. Намесил се техен общ познат, който се е опитал да разтърве биещите се. Така Димитър Хр. забива ножа в областта на сърцето на 29-годишния, опитал се да се намеси между спорещите. След това инцидента Димитър избягал. Установен е и е задържан по-късно. 25-годишният Димитър ще бъде привлечен като обвиняем за опит за убийство. Той ще бъде задържан за срок до 72 часа, а Окръжната прокуратура ще внесе искане във Варненския окръжен съд за вземане мярка за неотклонение „Задържане под стража“ спрямо него. Пострадалият е опериран. Продължават действията по разследването. Окръжната прокуратура във Варна ръководи досъдебно производство за опит за убийство на мъж, който се е опитал да разтърве двама. За престъпление по член 115, във връзка с член 18, ал. 1 от НК ще бъде привлечен 25-годишният Димитър Хр. Инцидентът е станал снощи пред игрална зала във варненския квартал „Владиславово“. Сподели:", "date": "2018.10.03", "title": "Разследват опит за убийство във Варна"}
{"url": "https://pik.bg/%D0%BD%D0%BE%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B7%D0%B0-%D1%84%D0%B8%D0%BB%D0%BC%D0%BE%D0%B2%D0%B0%D1%82%D0%B0-%D0%B8%D0%BD%D0%B4%D1%83%D1%81%D1%82%D1%80%D0%B8%D1%8F-%D1%89%D0%B5-%D0%B8%D0%BC%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B0-%D0%BF%D0%BE%D0%BC%D0%BE%D1%89-news785608.html", "text": "Целта е да се установи прилагането на три схеми за помощ - две схеми за държавна помощ, прилагани на основание Регламент (ЕС) № 651/2014 и една смеха за помощ de minimis по Регламент (ЕС) № 1407/2013. Със законопроекта се въвеждат разпоредби, регламентиращи изричното прилагане на двата регламента, като същевременно се предлага процедурите за прилагане за всяка от схемите да бъдат регламентирани с правилник за прилагане на закона. Касае се конкретно за разписване на условията за предоставяне на минималната помощ съгласно Регламент (ЕС) № 1407/2013 и съответно за разписване на условията предоставяне на държавна помощ съгласно Регламент (ЕС) № 651 /2014. Правителството одобри Законопроект за изменение и допълнение на Закона за филмовата индустрия. Чрез промените ще бъде осигурено прилагането на изискванията на европейското законодателство в областта на държавните помощи, съответно на изискванията на Регламент (ЕС) № 651/2014 и Регламент (ЕС) № 1407/2013 на Комисията. Сподели:", "date": "2018.10.03", "title": "Нови промени за филмовата индустрия, ще има държавна помощ"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D1%86%D0%B8%D0%B3%D0%B0%D0%BD%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D1%81%D1%82%D0%B0%D1%80%D0%B5%D1%86-%D0%BD%D0%B0%D0%BF%D1%80%D0%B0%D0%B2%D0%B8%D0%BB-%D0%B8%D0%BC-%D0%B7%D0%B0%D0%B1%D0%B5%D0%BB%D0%B5%D0%B6%D0%BA%D0%B0-%D1%87%D0%B5-%D0%BA%D1%80%D0%B0%D0%B4%D0%B0%D1%82-news785612.html", "text": "Двама цигани пребиха и ограбиха 82-годишен пенсионер в кв. Победа. Агресията им била предизвикана от забележка на възрастния мъж, който е видял, че крадат. Бруталната сцена се е разиграла посред бял ден – вчера около 11:00 ч., пред погледите на десетки, но никой не е реагирал. 82-годишният мъж вървял по ул. „Чаталджа“ в кв. Победа и видял двама младежи да вземат закуски от баничарница, разположена в близост до кръстовището с ул. „Велека“, без да си платят. Пенсионерът им направил забележка, но това предизвикало агресия у младежите. Единият го ритнал, съборил го на земята, а другият откраднал последните пари на нападнатия – 10 лева. Мъжът подал сигнал в полицейския участък в кв. Победа. А благодарение на светкавичната реакция на униформените, двамата са задържани до няколко часа. Установено е, че нападателите са 18-годишният Енчо Великов и 15-годишният Михаил А. Двамата са от ромски произход, живеят в сърцето на гетото в кв. Победа и са криминално проявени, съобщава \"Флагман\". Енчо и Михаил са задържани за 24 часа, направили пълни самопризнания. По случая е образувано бързо досъдебно производство. Флагман.бг призовава компетентните органи да приложат цялата строгост на закона спрямо извършителите! Сподели:", "date": "2018.10.03", "title": "Брутална агресия! Цигани нападнаха старец, направил им забележка, че крадат"}
{"url": "https://pik.bg/%D0%BB%D1%8A%D0%B2%D0%B8%D1%86%D0%B8%D1%82%D0%B5-%D1%81%D1%8A%D1%81-%D1%81%D0%B8%D0%BB%D0%B5%D0%BD-%D0%BC%D0%B0%D1%87-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news785656.html", "text": "България започна вихрено 4-ия си двубой на Световното първенство по волейбол в Япония срещу един от лидерите в групата ни - Китай. Състезателките на Иван Петков бяха неудържими в първия гейм и определено успяха да изненадат съперничките си и да поведат в резултата. Постепенно обаче националките ни започнаха да отстъпват пред класните си съпернички, а китайките заиграха на обичайното си ниво, като не оставиха шансове на нашите - 1:3 (25:22, 22:25, 14:25, 17:25). Вместо да пусне експериментален състав и да запази силите на възпитаничките си за утрешния двубой с Канада, който ще е пряк сблъсък за място в следващата фаза, нашият наставник заложи на титулярките. Така на игрището се появиха Лора Китипова, Мирослава Паскова, Гергана Димитрова, Мария Каракашева, Нася Димитрова, Христина Русева и Жана Тодорова-либеро. Това бе неочакван ход за един от лидера в групата ни и китайките почти не успяха да реагират на силната игра на \"лъвиците”. Така, след като водеха през цялата част, българките я затвориха в своя полза – 25:22 и поведоха в резултата срещу действащите олимпийските шампионки. Във втория гейм китайките вече бяха на ясно какво се случва на игрището и наложиха преса от началото, като бяха и доста по-концентрирани. Така те водеха и при двете технически прекъсвания в резултата, но националките ни успяха да се върнат в частта и дори да поведат в резултата при 18:17 и 19:18. За съжаление в най-важните последни минути тимът ни се пропука и така азиатките си взеха гейма след 25:22. В началото на третата част момичетата на Иван Петков продължиха да се борят за всяка топка и да са равностойни на съперничките си в началото, като се движеха близо да тях в резултата. След второто техническо прекъсване, дошло при 12:16 обаче китайките не позволиха на българките да играят, като им дадоха едва 2 точки до края на гейма. Така те поведоха в резултата с 2:1 части. Въпреки това \"лъвиците\" не се отчаяха, а се опитаха да вдигнат оборотите в 4-ия гейм. Резултатът вървеше точка за точка до първото техническо прекъсване, дошло с 1 т. преднина за нашите – 8:7. Двубоят продължи да е изключително оспорван до 12:12, след което азиатките дръпнаха с 2 т. за 12:14. Тогава Иван Петков се опита да наруши ритъма на съперничките, като взе таймаут, но и това не помогна на тима му и възпитаничките му се оттеглиха на почивка с 3 точки пасив – 13:16. И след паузата нашите не намериха пътя да се върнат в мача и след няколко грешки и силна игра на китайките, загубиха срещата след 1:3 гейма, акцентира \"Новспорт\". Сподели:", "date": "2018.10.03", "title": "\"Лъвиците\" със силен мач на Мондиала"}
{"url": "https://pik.bg/%D0%B1%D0%B5%D0%BD%D0%BE%D0%B2%D1%81%D0%BA%D0%B0-%D0%B7%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%B2-%D1%81%D0%B0%D1%89-%D0%B7%D0%B0%D0%B5%D0%B4%D0%BD%D0%BE-%D1%81-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D1%85%D0%BE%D0%B4%D0%B8%D1%85-%D1%81%D0%B5-%D0%B8%D0%B7-%D0%B1%D1%83%D1%82%D0%B8%D1%86%D0%B8%D1%82%D0%B5-%D0%BD%D0%B0-%D1%88%D0%B0%D0%BD%D0%B5%D0%BB-%D1%84-news785595.html", "text": "\"С тези прекрасни дрехи от последното ревю на Жени Живкова се разходих по Медисън авеню, където са бутиците на Шанел, Фенди, Луи Вютон, Филип Плейн, Гучи, Валентино, Армани , Фере, Каролина Херера, Ермес, Валентино, Макс Мара, Шервино и всичко останали корифеи на модата - изпускам много имена. Важното , което искам да кажа е , че: ПОЗВОЛИХ СИ ДА ВЛЯЗА ВЪВ ВСЕКИ ЕДИН ОТ БУТИЦИТЕ...НАВСЯКЪДЕ МЕ ПОПИТАХА : С каква марка сте облечена??? Бях страшно горда! ЖЕНИ СТИЛ ги впечатли - ВСИЧКИ, БЕЗ ИЗКЛЮЧЕНИЕ!\" Сподели:", "date": "2018.10.03", "title": "Беновска за посещението си в САЩ заедно с Бойко Борисов: Разходих се из бутиците на Шанел, Фенди, Гучи, Валентино, Армани, Фере, Макс Мара, Каролина Херера, Шервино..."}
{"url": "https://pik.bg/%D0%B2-%D1%82%D0%B0%D0%B9%D0%BB%D0%B0%D0%BD%D0%B4-%D1%80%D0%B0%D0%B7%D1%80%D0%B5%D1%88%D0%B8%D1%85%D0%B0-%D0%B4%D0%B0-%D1%81%D0%B5-%D1%85%D0%BE%D0%B4%D0%B8-%D1%81-%D0%BA%D1%83%D1%87%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%B0-news785552.html", "text": "Нимо скача от колата и се втурва презглава, за да отиде на работа в тайландска рекламна агенция в столицата Банкок. Само че Нимо не е обикновен служител, той е куче, предава Ройтерс. Кафявото хъски придружава всяка сутрин стопанина си Тимапорн Попипат в офисите на дигиталната рекламна агенция YDM. \"Аз съм голям фен на кучетата и поради тази причина приех да работя тук в тази фирма, където шаровците са добре дошли\", доверява 29-годишният пиар мениджър, който е и горд собственик на чихуахуа на име Му Пан. Трендът за ходене на работа с домашния любимец става все по-популярен в Тайланд, най-вече в компании, свързани с рекламния бизнес, където работните часове не са строго регламентирани. Тази политика помага на служителите да се избавят от стреса. Тя привлича и задържа кадрите. И други рекламни фирми в Банкок приемат в офисите си работещи с кучета, но YDM със сигурност е най-голямата, приела на въоръжение тази практика. Централата има 200 служители, като всеки ден в офисите присъстват около 20 кучета. Много научни изследвания доказаха ползата от присъствието на четириногите на работното място. Дори и служителите, които идват на работа без домашен любимец, контактувайки с кучетата на колегите, установяват с тях по-добри контакти и така колективът се сплотява. Сподели:", "date": "2018.10.03", "title": "В Тайланд разрешиха да се ходи с куче на работа"}
{"url": "https://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%85%D0%B0%D0%BB%D0%B2%D0%B0%D0%B4%D0%B6%D0%B8%D1%8F%D0%BD-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D0%BA%D0%B0%D1%82%D0%B0-%D0%B8-%D0%B2%D1%8A%D1%80%D1%85%D1%8A%D1%82--news785579.html", "text": "Историята с театралния репортер на \"Господари на ефира\" Димитър Върбанов ще се превърне в легенда. Гарантирам ви. Нашето общество от години живее в цикъл на перманентен скандал, но в тази драма има нещо, което отекна до дъното на българската душа. Просто пред очите на всички се изясни как се прави \"журналистика\" в България и до каква степен българската медийна среда се е превърнала в тресавище без изход. Още повече че скандалът удари предаване, което от години си е въобразило, че е някакъв говорител на ударените, пиар на върховния морал, направо председател на колективната българска съвест. В светлината на този скандал много от техните действия, премълчавания и откровени атаки вече започват да изглеждат по друг начин, придобиват дори и друг смисъл. Заради това, напук на продуцентите, скандалът ще се запечата в паметта и ще стане нарицателно, защото потвърди много от подозренията, които хората обикновено пазят само за себе си. Най-гнусно в цялата история обаче не е театралната сценка на репортерчето. Ако гледаме обективно, Димитър Върбанов е жертва на медийната среда, в която е отраснал. На него предварително му е било ясно, че очакват от репортажа му бой, кървища, скандали, крясъци и конфликти, достойни за второстепенен екшън от Холивуд. И заради това без притеснение, когато се налага, той ляга на земята с хъс, достоен или за Роналдо, или за Манол Глишев, и започва да се въргаля като наистина пребит. Той е като кучето на Павлов - знае какво поведение се очаква от него, за да бъде възнаграден. Той е дресираното пале на остро изявен медиен интерес. Заради това постъпката му е отвратителна, сценката - пошла, но в никакъв случай не е най-осъдителната в целия този медиен трилър. Най-гаден всъщност е начинът, по който продуцентите се опитаха да сатанизират своя служещ, да стоварят цялата вина върху него, като си измиха ръцете почти по библейски. Пикът на това злодеяние стана предаването, в което на Върбанов официално бе връчен \"Златен скункс\". Това беше опит за върховното бягство от отговорност и той мина през нещо като медийна екзекуция на репортерчето. Върбанов беше подложен на садистично унижение пред камерата, на мелодраматично овъргалване в катран и пера. И цялото \"шоу\" бе така поразително и маниакално, че всеки непредубеден зрител е разбрал - тия коварни копелета се опитват да скрият нещо, опитват се да вдигнат жив щит пред себе си, да дадат на публиката истинска кръв, за да забрави да търси истинските виновници за медийната катастрофа. Пред очите ни се извършва едно огромно замитане на следите, заличаване на отпечатъците на местопрестъплението, въпреки че в електронната епоха е трудно нещо да се скрие. В окото на бурята от \"Господари на ефира\" обявиха, че те никога не са казвали, че репортерът им е пребит, а това било продукт на сензационността на други медии. Не аз, а врели и кипели във виртуалните дълбини обаче откриха кешираната версия на техния сайт и там ясно си личи, че новината е анонсирана като \"нападнаха и биха журналиста Димитър Върбанов\". След като скандалът избухна, дописката в сайта им беше променена със скоростта на светлината, за да получи много по-неутралното заглавие: \"Трима души проявиха агресия към журналиста Димитър Върбанов\". Това заличаване изглежда повече от съмнително. Ако продуцентите не са знаели нищо за поведението на Върбанов, те можеха лесно да обяснят и информацията - \"той ни подведе и излъга\". Но първата реакция не е да обяснят, а да заличат следите. А това, прощавайте, е поведение на виновен човек. Някой е търсил бърз начин да насочи вниманието само към злополучното репортерче и да остави маститите медийни босове встрани от подозрение и обвинение. Защото има твърде много въпроси, на които не получихме отговор в драмата. Например - операторът, който снима, и той ли е съучастник в сценката? Продуцентът видял ли е суровия видеоматериал, не е ли усетил, че има нещо съмнително в историята? И в крайна сметка не е ли нормално, честно и почтено да не се криеш зад гърба на един паднал човек, а да излезеш и ясно да поемеш отговорност. Вместо да обясни, продуцентът Джуди Халваджиян тръгна да ръси общи приказки за отговорността на предаването и за това, че моментално \"отстранява\" Върбанов от екипа на предаването. Братът на Джуди - Магърдич (реалният бос в семейството), също заля фейсбука с гневен пост. В него се казваше следното: \"Жалко за Върбанов, но каквото си надробиш, това сърбаш! Някои хора явно не си дават сметка каква отговорност носят пред обществото, работейки в екипа на Господарите!!!\" (едно към едно е запазен броят на удивителните в авторския текст). Разбира се, Магърдич Халваджиян едва ли си дава сметка, че подобно количество гняв може да бъде изсипано и към него. Защото във всяка нормална страна не можеш да си намериш просто изкупителна жертва, а ти да излезеш сух от водата и да имитираш върховна невинност. Навремето, когато вестник \"Нюз ъф дъ Уърлд\" беше уличен, че е подслушвал телефони на знаменитости, никой не позволи на издателя Рупърт Мърдок да натопи редакцията и да излезе невинен от драмата. Стигна се дори до закриването на вестника, защото беше ясно, че изданието е компрометирано завинаги. Представителите на клана Халваджиян обаче заеха позата на обидени моралисти. Минах из фейсбука на част от семейството и съжалявам за решението. Заля ме един влажен поток от мрънкане и хленч, който в крайна сметка стигаше до това, че \"хейтърите\" само това чакали, за да омърсят една светла, чиста и невинна мисия, а \"Господарите\" били институция, случайно попаднала в кофти ситуация. Ето тази опорна точка е върховната подлост, защото всички, които са следили в последните години предаването (аз не съм от тях, а сега съжалявам за решението, защото щях да бъда по-обогатен с примери), знаят колко често то всъщност работеше като изпълнител на големи и понякога дребни политически поръчки. Изобщо този микс между буфонода, комедия и опити за разследваща журналистика беше фитилът, който прецака медийната среда у нас до състояние на пълна безпомощност. Едно предаване с танцьорки и репортери аматьори се опита да изземе малкото останало морално пространство в журналистиката и да се самокоронова като решител на всички проблеми и разобличител на недъзите. Само аз ли виждам днес, че това е перфектното начало на самоубийствен сюрреализъм. Това също е баджак журналистика, но маскирана като борец с обществените недъзи. \"Господари на ефира\" не започна така. В началото те не се опитваха да размахват пръсти, да пръскат едностранчив морал и да се самообожествяват в ефир всяка вечер. Беше едно забавно и освежително предаване. После започнаха с позите, изхвърлянията и клоунадата, която направи възможна Димитър Върбанов. Не, той не е аномалия. Той е закономерност. И ако Джуди Халваджиян беше честен, щеше да го признае. Само че това означава златният поток за клана да секне, да убият кокошката с диамантените яйца и заради това ми е жал за репортерчето. Ще го накарат да плати цялата солена сметка, ще го сатанизират докрай, ще го оставят на кучетата, докато богатите продуценти се скрият в луксозните си имения в очакването дъждът и градушката да отминат. Случката с \"Господари на ефира\" ни дава възможност да обърнем поглед и към цялостната дейност на клана Халваджиян, които от години като октопод са пуснали пипала във всевъзможни медии и формати. Патриархът на клана Магърдич Халваджиян не крие и своята близост с Бойко Борисов. Достатъчно е да пуснете двете имена в „Гугъл“, за да откриете доста снимки, на които двамата демонстрират близост и съпричастие. Вероятно това приятелство обяснява и припряната реакция на премиера, който дори отвъд Океана пришпори прокуратурата и я строи в две редици да арестува за едното нищо двама души. Може би заради това във виновното лято на 2013 г. Халваджиян пишеше гневни ругатни по отношение на БСП и обвиняваше нейните милион симпатизанти, че мечтите на всички останали са били убити. Пред нас имаме човек с огромно его, който се изживява като алфата и омегата на телевизията и беше кристално ясно, че той дори и за момент няма да допусне, че нещо в предаването скърца и е прогнило. Такива хора живеят с идеята, че в тях е отразено небето, а боговете са им близнаци. Заради това високомерно раздават мнения, ругатни и посредственост. И заради това кланът Халваджиян нито за миг не би се замислил, преди да жертва някого като Върбанов и да го пусне на гладната тълпа. За тях са важни приятелството им с Бойко Борисов, банковите им сметки и нищо друго по клетата и изнурена земя... И го показаха на всички, които имат очи да видят. Сподели:", "date": "2018.10.03", "title": "Александър Симов с взривяващ коментар пред ПИК и \"РЕТРО\": Халваджиян, журналистиката и върхът на подлостта"}
{"url": "https://pik.bg/%D1%87%D1%83%D0%BF%D0%BA%D0%B8-%D0%B2-%D0%BA%D1%80%D1%8A%D1%81%D1%82%D0%B0-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%B2%D1%80%D0%B5%D0%BC%D0%B5-%D0%B9-%D0%B5-%D0%BC%D0%BD%D0%BE%D0%B3%D0%BE-%D0%B2%D0%B5%D1%81%D0%B5%D0%BB%D0%BE-%D0%BD%D0%B0%D1%80%D0%B5%D0%BA%D0%BE%D1%85%D0%B0-%D1%8F-%D0%BA%D1%80%D0%B0%D0%BB%D0%B8%D1%86%D0%B0-%D0%BD%D0%B0-%D1%82%D0%B0%D0%BD%D1%86%D0%B0-news785644.html", "text": "Напоследък на британската премиерка Тереза Мей й е все по-весело. Колкото повече зацикля Брекзита, толкова по-забавно й става. Дъ Телеграф публикува видео от конгрес на консерваторите в Бирмингам, където тя влиза с танцова стъпка на сцената и продължава да се кълчи. Заради чупките преди речта й, а и заради музикалния фон с парчето на АББА \" Мей си спечели прозвището \"кралица на танца\". Премиерката е изключително вдървена и с вързани крака, но, както се вижда, това не й пречи да се пробва винаги, когато е възможно, а дори и в случаи, когато е изключително нелепо. Мей произнесе програмна реч на форума, в която очерта и позициите в хода на преговорите с ЕС за Брекзит. На фона на напрежението в отношенията с Европа заради твърдата позиция на Лондон по условията за Брекзит от последните дни и седмици, танците й явно поразчупиха ледовете и Мей получи одобрението на шведския посланик в Лондон, отбеляза \"Гардиън\". Торнбьорн Солстрьом написа в туитър, че може само да каже \"браво\" на Мей, задето е решила да започне речта си на партийния форум с песента на АББА. В словото си Мей нападна лейбъристите, които нарече \"партията на Джеръми Корбин\", че са предали принципите си и определи антисемитските изказвания и позиции на Корбин \"национална трагедия\". Тя призова консерваторите към единство. Dancing Queen\" Танцът й предизвика и смях, и одобрителни възгласи сред делегатите на форума и бурни реакции в социалните мрежи. Според \"Гардиън\" така тя сама се пошегувала със себе си и танцовите си възможности, които демонстрира през август при посещението си в Африка. Сподели:", "date": "2018.10.03", "title": "ЧУПКИ В КРЪСТА: На Тереза Мей в последно време й е много весело! Нарекоха я \"кралица на танца\" след поредна изцепка (СНИМКИ/ВИДЕО)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D1%80%D0%B0%D0%B7%D0%BA%D1%80%D0%B8-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BB%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B2%D0%BB%D0%B0%D1%85%D0%BE%D0%B2-%D0%B7%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%B5%D0%BD-%D1%81%D1%8A%D0%B4%D0%B8%D1%8F--news785564.html", "text": "Кандидатът за конституционен съдия от парламентарната квота Красимир Влахов проведе последна среща с депутатите в лицето на парламентарната група на Веселин Марешки \"Воля\", за да търси подкрепа при гласуването в парламента. Преди това днес той се срещна с депутатите от ДПС, а миналата седмица бе изслушан от депутати от ГЕРБ и Обединените патриоти. Засега не е известно дали депутатите от БСП искат да изслушат Влахов. Според програмата на парламента е предвидено гласуването на новия конституционен съдия да бъде в петък сутринта. В началото на брифинга, който даде парламентарната група на \"Воля\", лидерът на партията Веселин Марешки коментира темата за Македония. По думите му референдумът за името на Македония е неуспешен, след като болшинството от хората не са отишли да гласуват. \"Ние трябва да подкрепим този народ\", призова зам.-председателят на парламента. \"Имахме среща с г-н Влахов, господин Данаил Кирилов представи неговия професионален път и професионални качества. Той е респектиращ от гледна точка на това, че е минал от най-ниските до най-високите нива на йерархията. Беше ни дадена възможност да го почувстваме като възпитание и като излъчване. Към днешна дата ние с чиста съвест ще подкрепим тази кандидатура за представител на парламента в Конституционния съд\", разкри Веселин Марешки. \"Ние по-скоро ще подкрепим, ако има идеи за подобряване на здравеопазването, но няма да подкрепим вота на недоверие и би пратил страната в хаос\", отсече лидерът на \"Воля\". Сподели:", "date": "2018.10.03", "title": "ИЗВЪНРЕДНО В ПИК TV! Марешки разкри ще подкрепи ли Красимир Влахов за конституционен съдия и как \"Воля\" ще гласува на вота на недоверие (ОБНОВЕНА)"}
{"url": "https://pik.bg/%D1%81%D0%BB%D1%8A%D0%BD%D1%87%D0%B5%D0%B2-%D0%B4%D0%B5%D0%BD-%D1%81%D0%BF%D0%B5%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%BB%D0%BE-%D0%B8-%D0%BC%D0%B0%D0%BB%D0%BA%D0%BE-%D0%BD%D0%B5-%D1%81%D0%B5-%D0%B6%D0%B5%D0%BD%D0%B5%D1%82%D0%B5-%D0%B4%D0%BD%D0%B5%D1%81-news785512.html", "text": "17-ят слънчев ден е време за освобождаване на страховете, за защита на справедливостта. Добре е да се работи със словото: да се четат мантри, молитви, да се учите, пише астрологът Ивелина Пенчева в хороскопа си. „Могат да се подписват важни документи. Желателно е да бъдете много внимателни със словото и имената в този ден. Хубаво е да се започне цикъл на образование, на учене. Може да се пътува на дълги разстояния. Денят е добър за тези дела, които изискват бързи решения и за ново запознанство“, добавя астрологът. „Не се препоръчва да се отваря прозорец, да се планират и завършват дела. Нежелателно е да се сключва брак в този ден. Нищо не трябва да се планира. Противопоказно е да се изпитва страх. Не стойте дълго у дома! Не бива да спите дълго и продължително да се гледате в огледалото. Неблагоприятно е за чистене и изхвърляне на боклуци“, предупреждава Ивелина Пенчева. „Не се препоръчват брачни контакти. Да не се яде пилешко месо! Да не се обиждат домашните птици и дърпат перата им“, добавя тя. „Не се препоръчва да се готви в този ден храна. Добре е да се яде всичко кръгло – питки, понички, милинки и др. Добре е да смените дрехите, да облечете нещо ново и чисто. Препоръчва се бяло, жълто, оранжево и тъмно-червено. Откажете се от мрачните тонове, сивите и небесносините“, съветва астрологът. „В този ден е по-добре е да не сънувате. Да се спи малко и на светлина. Всички приятни сънища могат да се изпълнят на обратно. Да сънувате храм е знак за изпитание, за търпение“, добавя Ивелина Пенчева. Сподели:", "date": "2018.10.03", "title": "СЛЪНЧЕВ ДЕН! Спете на светло и малко, не се женете днес"}
{"url": "https://pik.bg/%D1%83%D1%87%D0%B0%D1%81%D1%82%D1%8A%D0%BA%D1%8A%D1%82-%E2%80%9E%D0%BC%D0%B8%D0%BD%D1%8C%D0%BE%D1%80%E2%80%9C-%D0%BE%D1%82-%E2%80%9E%D0%B1%D0%BE%D0%B1%D0%BE%D0%B2%D0%B4%D0%BE%D0%BB%D1%81%D0%BA%D0%B8-%D0%B2%D1%8A%D0%B3%D0%BB%D0%B8%D1%89%D0%B5%D0%BD-%D0%B1%D0%B0%D1%81%D0%B5%D0%B9%D0%BD%E2%80%9C-%D1%81-%D0%BD%D0%BE%D0%B2-%D0%BA%D0%BE%D0%BD%D1%86%D0%B5%D1%81%D0%B8%D0%BE%D0%BD%D0%B5%D1%80-news785601.html", "text": "Дружеството „Траш Енерджи“ ЕООД ще поеме изцяло правата и задълженията по концесионен договор за добив на твърди горива - кафяви въглища, от участък „Миньор“ на находище „Бобовдолски въглищен басейн“. Това реши правителството, одобрявайки поисканата от досегашния концесионер - „Фундаментал“ ЕООД, промяна. Участък „Миньор“ на находище „Бобовдолски въглищен басейн“ е разположено в община Бобов дол, област Кюстендил. Концесионният договор за добив на кафяви въглища от него е сключен през 2005 г. за срок от 35 г. С днешното правителствено решение се предвижда и промяна на клаузите на концесионния договор, свързани с предоставянето на банкова гаранция. До момента исканата банкова гаранция покриваше 50% от паричните задължения на концесионера. След измененията тя ще се отнася 100% за всички (не само за паричните) задължения, свързани с изпълнението на концесионния договор. След въвеждането на по-широк обхват на банковата гаранция, вноските във фонда за окончателно напускане на концесионната площ също ще бъдат финансово обезпечени с нея. Съгласно друго решение на МС, концесионният договор за добив на строителни материали - пясъци, от находище „Горен близнак 2“ ще бъде прекратен по взаимно съгласие на страните. Находището се намира на територията на община Аврен, област Варна. През юли 2011 г. за него е сключен концесионен договор с „Ескана“ АД, гр. Варна. В искането си за прекратяване на договора дружеството посочва, че пазарната конюнктура налага преструктуриране на активите на концесионера и ограничаване на разходите за поддържането им. Правителството одобри също така предложената от „Каолин“ ЕАД, гр. Сеново, промяна на концесионната площ на находище „Саръгьол - гнезда 17 и 20“ („Жълти дол“), което е за добив на неметални полезни изкопаеми - индустриални минерали. Концесионната площ се определя в размер на 838,6 дка. Правната възможност за промяна на концесионната площ по мотивирано искане на концесионера е регламентирана със Закона за подземните богатства. От „Каолин“ ЕАД мотивират искането си с факта, че при предоставянето на концесията за добив концесионната площ не обхваща цялото находище. „Саръгьол - гнезда 17 и 20“ („Жълти дол\") се намира на територията на община Каолиново, област Шумен. Концесионният договор е сключен през 1999 г за срок от 27 години. Сподели:", "date": "2018.10.03", "title": "Участъкът „Миньор“ от „Бобовдолски въглищен басейн“ с нов концесионер"}
{"url": "https://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BA%D0%BE%D0%BB%D0%B0-%D0%BF%D0%BB%D0%B0%D0%BC%D0%BD%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F---%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%BA%D1%8A%D0%BC-%D0%BF%D0%BB%D0%BE%D0%B2%D0%B4%D0%B8%D0%B2-%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news785674.html", "text": "Автомобилът е бил обхванат от пламъците малко след 15 часа. Шофьорът е успял да отбие в аварийната лента. На място веднага са се отзовали екип на \"Пътна полиция\" от Пазарджик, както и противопожарен автомобил. В момента движението в участъка не е ограничено, но е силно затруднено и образуването на тапа е въпрос на време. Преминаването става само в активната лента, разказват свидетели на огнения ад. Автомобил изгоря напълно на магистрала \"Тракия“. Инцидентът е станал на км 100 в посока Пловдив. Сподели:", "date": "2018.10.03", "title": "ОГНЕН АД! Кола пламна на \"Тракия\" - магистралата към Пловдив е блокирана (СНИМКИ)"}
{"url": "https://pik.bg/%D0%BB%D0%B8%D1%87%D0%BD%D0%BE-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D1%81-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D1%8F-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%B1%D0%B0%D1%89%D0%B0%D1%82-news785513.html", "text": "\"Получих уникален опит, познавам всички вътрешни министри в Европа, с някои сме приятели. В България трябва да погледнем в целия сектор сигурност, но като депутат нямах този опит. Някои баланси трябва да се намерят\", добави Валентин Радев. Той се спря по-подробно за ПТП-то с участието на бащата на президента Румен Радев в Харманли. \"Аз лично бях там. В петък научихме, на мен премиерът ми го каза\", разказа Валентин Радев. \"Намерихме, защо не е стигнало до нас - отчетено е като малко ПТП, без тежки наранявания и не стига до нас. Има политически оттенък, не го е преценил шефът на ОДМВР в Хасково. По думите му неговото присъствие в почивния ден на мястото на инцидента е било наложително \"за да бъдат спазени всички процедури, това бе една от задачите ми, и само исках обективност. Трябваше да обявят за виновни и двамата (участници в ПТП-то), и други грешки са направени там - дори да има пешеходец там, не може да го удряш\", продължи той. По въпроса за битовата престъпност и лозунга \"Полицай във всяко населено място\", Валентин Радев уточни, че той не е негов. \"Обещанието в програмата на ГЕРБ е с 1000 служители повече - казах им, да го слагат в сайта, че полицаите и жандармеристите са с 1000 повече. От това съм доволен и това съм го изпълним. Това е написано в програмата ни\", припомни той. \"Какво да съжалявам? Човек в положението ми - направил нещо, но те спират по средата на пътя или там, където не искаш. Можехме да довършим някои процеси - но иначе не съжалявам. Това заяви пред Канал 3 бившият вътрешен министър Валентин Радев, сега редови депутат от ГЕРБ. Той смята, че при престоя си начело на МВР едва ли е успял да види всички неща в системата. \"Видях основните проблеми, видях, че това е най-големият работодател в страната - 50 000 души. Като я видях тази система, разбрах, че тя сама не може да се реформира, занимава се с неща, които не са нейна отговорност. При ПТП и други министерства да поемат отговорността - и го направихме\", отчете още Радев. Но тук е забъркан родител на нашия президент и ние оставаме неподготвени. С едно изречение - тези хора, които бяха там, вместо да му изпишат вежди, му извадиха очи на президента. На всеки може да се случи това, не само на президента\", каза Валентин Радев. Уволнението на виновния полицай не е политическо, категоричен бе Валентин Радев. \"Със сигурност работата не е свършена като хората, затова е наказан този полицай. Доказано е, че е направил грубо нарушение, не е питал нито един свидетел. След като не го е направил, кадрите можеше да ги види. Каква намеса на политиката? Във всички случаи така реагираме. Не може да научаваме за това по този начин и така да обърнат нещата по този начин - че е виновен само човекът с триколката\", отбеляза бившият шеф на МВР. Валентин Радев разкри, че премиерът Бойко Борисов е искал от него да мотивира и защити всяко свое действие в системата на МВР. \"Премиерът може би някои неща не е харесвал - той е от системата, много милее за тях, за всяко нещо буквално трепереше за тях. Казах - мога да го направя, тази система може да бъде отпимизирана. Той (премиерът) каза - \"добре, но искам от вас приходната част\". И той даде над 200 милиона лв., които са вкарани в МВР. И им казах - ето, сега хората искат резултати. За дрогата Европа ни хвали, пазим добре границата, много други неща направихме, свързани с мотивацията на всеки един служител\", добави Валентин Радев. Сподели:", "date": "2018.10.03", "title": "ЛИЧНО! Валентин Радев с признания за оставката, отношенията с Борисов и катастрофата с бащата на президента"}
{"url": "https://pik.bg/%D1%82%D0%B5%D0%B6%D1%8A%D0%BA-%D1%80%D0%B0%D0%B7%D0%B1%D0%BE%D1%80-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news785666.html", "text": "Треньорът на ЦСКА Нестор Ел Маестро скастри сериозно своите футболисти заради представянето им по време на дербито с Левски (0:1). Сръбският специалист е направил детайлен разбор на срещата. Той е акцентирал върху всяка грешка на \"червените\", пише \"Меридиан мач\". Те явно не са били малко, тъй като вчерашната тренировка на тима се е забавила с около 2 часа. Ръководството на ЦСКА застана твърдо зад треньора и играчите, въпреки колебливата игра и поражението от \"сините\". След първите 10 кръга от шампионата ЦСКА заема третата позиция в класирането. \"Червените\" са с пасив от 3 точки спрямо Левски и 1 пункт изоставане спрямо Лудогорец. В събота, 6 октомври, \"армейците\" ще гостуват на Септември в среща от първенството, началният час на двубоя е 17:30. Сподели:", "date": "2018.10.03", "title": "Тежък разбор на \"Армията\""}
{"url": "https://pik.bg/%D0%BC%D0%B0%D1%81%D0%BE%D0%B2%D0%B0-%D0%B7%D0%B0%D1%80%D0%B0%D0%B7%D0%B0-%D0%BE%D1%82-%D1%85%D0%B5%D0%BF%D0%B0%D1%82%D0%B8%D1%82-%D0%B0-%D0%B2-%D1%81%D0%BE%D1%84%D0%B8%D1%8F-%D0%B2%D0%B0%D0%BA%D1%81%D0%B8%D0%BD%D0%B8%D1%82%D0%B5-%D0%BD%D0%B5%D0%B4%D0%BE%D1%81%D1%82%D0%B8%D0%B3%D0%B0%D1%82-news785559.html", "text": "Нараства броят на регистрираните заразени с хепатит А в столицата, засегнати са предимно деца. Родители сигнализираха, че ваксините срещу заболяването недостигат. Най-много са случаите на заразени с хепатит А в кварталите „Красна поляна” и „Факултета”. В тези райони липсват ваксини и при личните лекари, и в аптечната мрежа. Във „Факултета” са имунизирани 250 деца, поръчали са и още ваксини. Съмненията са, че към този квартал са насочени повечето налични препарати срещу заболяването. Сподели:", "date": "2018.10.03", "title": "Масова зараза от хепатит А в София, ваксините недостигат"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B0%D0%B2%D0%B0-28-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%BC%D0%B8%D0%B7%D0%B8%D1%8F-%D0%B4%D1%83%D0%BF%D0%BD%D0%B8%D1%86%D0%B0-%D0%B8-%D1%82%D0%B5%D1%82%D0%B5%D0%B2%D0%B5%D0%BD-news785602.html", "text": "Правителството одобри допълнителни разходи/трансфери за 2018 г. в размер на 2 782 263 лв. по бюджетите на Министерството на регионалното развитие и благоустройството и общините Мизия, Дупница и Тетевен. Сумата е предназначена за преодоляване на щетите от бедствията в посочените общини и е предложена с решение на Междуведомствената комисия за възстановяване и подпомагане към МС. Заложените цели са: възстановяване на засегнати обекти в следствие на падналите обилни валежи на 23 и 24 юли т.г. в района на Община Тетевен, ремонтни дейности на улици и сгради в Мизия, укрепване на пътя Дяково-Кременик чрез изграждане на подпорна стена. Сподели:", "date": "2018.10.03", "title": "Правителството дава 2,8 млн. лв. за Мизия, Дупница и Тетевен"}
{"url": "https://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%BE%D1%82%D1%81%D1%82%D1%8A%D0%BF%D0%B2%D0%B0-%D0%BF%D0%B0%D1%80%D0%BA%D0%B0-%D0%B2%D1%80%D0%B0%D0%BD%D0%B0-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news785558.html", "text": "Специална работна група от общината е обсъдила казуса с парка \"Врана\", дарен на общината от Симеон Сакскобургготски през 2001 г. Без особени мнения, всички са преценили, че сумата може да се увеличи при всяка следваща съдебна инстанция. \"И бидейки държавна собственост, паркът запазва именно обществения си характер. Паркът има защита и по линия на това, че е обявен за паметник на градинско-парковото изкуство\", каза Ботьо Ботев, общински съветник в Столична община. От общината обясняват още, че за последните 5 години 600 хиляди лева са вложени за поддръжката на парка и че те са от бюджета на столичани. Адвокатите на държавата не знаеха. „Винаги ни изненадва, когато някой признае правата, които сме твърдели и сме защитавали. И ни радва съответно. Това означава, че с правната теза сме убедили противната страна, че нашата теза е вярната”, каза Марияна Попова, адвокат на държавата. По две от делата – за „Саръгьол” и „Ситняково”, има изпълнителни листове и държавата вече може да влезе във владение. Защитата на Сакскобургготски засега отказва коментар. Столичната община отстъпва парка \"Врана\" на държавата. Решението на Софийския градски съд по делото за царския имот няма да бъде обжалвано. Общината ще оспори само разноските, след като преди месец беше осъдена да плати на държавата от 700 хиляди лева. Сподели:", "date": "2018.10.03", "title": "Столична община отстъпва парка \"Врана\" на държавата"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81-%D0%BE%D1%82%D1%87%D0%B5%D1%82-%D0%B7%D0%B0-%D0%BF%D0%BE%D1%85%D0%B0%D1%80%D1%87%D0%B5%D0%BD%D0%B8%D1%82%D0%B5-%D0%BF%D0%B0%D1%80%D0%B8-%D0%BF%D1%80%D0%B5%D0%B7-2017-%D0%B3%D0%BE%D0%B4%D0%B8%D0%BD%D0%B0-news785598.html", "text": "Правителството одобри годишния отчет за изпълнението на държавния бюджет на Република България за 2017 г. и доклада към него, и предлага на Народното събрание да го разгледа и приеме. На база на данните от годишните отчети за касово изпълнение на бюджета на първостепенните разпоредители, 2017 г. приключи с излишък по консолидираната фискална програма (КФП) на касова основа в размер на 845,5 млн. лева. Отнесен към БВП, излишъкът по КФП за 2017 г. представлява 0,9 % от БВП. За сравнение в разчетите към Закона за държавния бюджет на Република България за 2017 г. (ЗДБРБ за 2017 г.) е заложен дефицит за годината в размер на 1 330 млн. лв., което означава, че спрямо заложеното в програмата за годината се отчита номинално подобрение на бюджетното салдо с 2,2 млрд. лева. Бюджетното салдо на сектор „Държавно управление“ за 2017 г. по методологията на Европейската система от национални и регионални сметки (ESA 2010), съгласно априлските Нотификационни таблици за дефицита и дълга, е положително в размер на 0,9 % от БВП, което съответства на разпоредбите на чл. 25, ал. 2 на Закона за публичните финанси. Фискалният резерв към 31.12.2017 г. е 10,3 млрд. JIB., в т.ч. 9,8 млрд. лв. депозити на фискалния резерв в БНБ и банки и 0,5 млрд. лв. вземания от фондовете на Европейския съюз за сертифицирани разходи, аванси и други. Фискалният резерв към края на годината е над определения в чл. 65 на ЗДБРБ за 2017 г. минимален размер от 4,5 млрд. лева. Постъпилите приходи, помощи и дарения по консолидираната фискална програма за 2017 г. са в размер на 35 316,6 млн. лв., което представлява 99,7 % от годишните разчети, а представени като относителен дял в БВП - 35,8 % от БВП. Съпоставени с 2016 г., постъпленията по КФП бележат номинален ръст от 4,0 % (1 357,2 млн. лева). Данъчните приходи за годината възлизат на 29 581,3 млн. лв., което представлява изпълнение от 105,5 % на годишните разчети. Неданъчните приходи са в размер на 4 214,7 млн. лв., което представлява 88,6 % изпълнение на годишните разчети, а приходите от помощи и дарения (основно средства от Структурните и Кохезионния фондове, от Европейския земеделски фонд за развитие на селските райони по линия на Програмата за развитие на селските райони, без директни плащания, и Европейския фонд за морско дело и рибарство) за 2017 г. са в размер на 1 520,6 млн. лв., което представлява 57,5 % от разчета за годината. Приходите в частта на преките данъци възлизат на 5 644,3 млн. лв., което представлява 110,8 % спрямо годишния разчет. Съпоставени с 2016 г., преките данъци нарастват с 12,1 % (607,0 млн. лв.). Приходите от косвени данъци са в размер на 14 532,5 млн. лв., което представлява 103,7 % спрямо годишния разчет. Съпоставени с 2016 г., косвените данъци бележат ръст от 7,2 % (970,8 млн. лв.). Постъпленията от други данъци (включват други данъци по ЗКПО, имуществени данъци и др.) са в размер на 1 039,3 млн. лв., което представлява 104,9 % спрямо годишния разчет и нарастват с 5,4% (53,4 млн. лв.) спрямо 2016 година. Приходите от социални и здравноосигурителни вноски към 31.12.2017 г. са в размер на 8 365,2 млн. лв. или 105,4% спрямо планираните за годината, като спрямо 2016 г. нарастват с 1 047,4 млн. лв. (14,3 %). Разходите, включително вноската в бюджета на ЕС, по КФП за 2017 г„ представляват 34,9 % от БВП. Общият им размер е 34 471,1 млн. лева. Съпоставено с разчетите към ЗДБРБ за 2017 г., разходите представляват 93,7 на сто от планираните за годината, а спрямо предходната 2016 г. разходите се увеличават с 1 979,7 млн. лв. (6,1 %). Нарастването на разходите е основно поради по-високия размер на социалните и здравноосигурителните плащания (базов ефект при разходите за пенсии от увеличението им от юли 2016 г., увеличението от юли 2017 г. и увеличението на две стъпки през 2017 г. на размера на минималната пенсия от юли и октомври), както и по-високите разходи за субсидии и разходи за персонал, включително и поради ръста на разходите за осигурителните вноски, свързан с увеличения размер на осигурителната вноска за фонд „Пенсии за лицата по чл. 69“ с 20 п. п. спрямо 2016 година. Лихвените плащания възлизат на 792,4 млн. лв. (95,8 % от планираните за 2017 г.), текущите нелихвени разходи - на 29 004,2 млн. лв. (101,1 % спрямо разчета за годината), капиталовите разходи (вкл. нетния прираст на държавния резерв) - 3 749,7 млн. лв. (60,0% от разчетите към ЗДБРБ за 2016 г.) и предоставените текущи и капиталови трансфери за чужбина - 36,6 млн. лв. при планирани с разчетите към ЗДБРБ за 2017 г. 14,4 млн. лева. Вноската на България в общия бюджет на ЕС, изплатена за 2017 г. от централния бюджет, възлиза на 888,2 млн. лв. (0,9 % от БВП), което е в съответствие с действащото през годината законодателство в областта на собствените ресурси на ЕС. Със същото решение правителството одобри Годишен доклад и отчет за дейността на Държавния фонд за гарантиране устойчивост на държавната пенсионна система за 2017 г. и Годишен отчет за състоянието на държавния дълг за 2017 г„ които предстои да бъдат внесени в Народното събрание. Общият паричен ресурс към 31.12.2017 г. по сметката на Държавния фонд за гарантиране устойчивост на държавната пенсионна система в Българската народна банка е в размер на 2 785.8 млн. лв., от който 2 785,0 млн. лв. са оформени в годишни депозити с решения на управителния съвет на Фонда. Размерът на държавния дълг към 31.12.2017 г. е 23,5 млрд. лв., което представлява 98,3 % от заложения лимит за максималния размер на държавния дълг към края на 2017 г. в ЗДБРБ за 2017 г. в размер на 23.9 млрд. лева. Сподели:", "date": "2018.10.03", "title": "Правителството с отчет за похарчените пари през 2017 година"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81-%D0%BD%D0%B0%D0%B4-1500-%D0%BC%D0%B5%D1%80%D0%BA%D0%B8-%D0%B7%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%B8%D0%B2%D0%BD%D0%BE%D1%82%D0%BE-%D0%BE%D0%B1%D1%81%D0%BB%D1%83%D0%B6%D0%B2%D0%B0%D0%BD%D0%B5-news785609.html", "text": "Правителството одобри пакет от над 1500 мерки за трансформация на модела на административно обслужване. Предвижда се общо 373 административни услуги и регулаторни режима да бъдат премахнати с цел облекчаване на гражданите и създаване на по-добри условия за икономическа и инвестиционна дейност. С решението се редуцират изискваните от заявителите документи, увеличава се служебният обмен на документи, съкращават се някои срокове и такси, стандартизират се услуги на администрации със сходен профил на дейност. До 31 декември т.г. министрите трябва да организират съответстващото на приетите мерки заличаване или вписване в Административния регистър на предоставяните административни услуги, а в срок до 31 март 2019 г. - да изготвят и внесат за одобрение в Министерския съвет проектите за изменения на закони и подзаконови нормативни актове от тяхната компетентност. Отчет за изпълнението на приетия пакет от мерки ще бъде внасян на всеки три месеца от заместник министър-председателя, отговарящ за административната реформа. Сподели:", "date": "2018.10.03", "title": "Правителството с над 1500 мерки за административното обслужване"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D1%80%D0%B0%D1%81%D0%B8%D0%BC%D0%B8%D1%80-%D1%8F%D0%BD%D0%BA%D0%BE%D0%B2-%D0%B7%D0%B0-sms-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B2-%D0%B1%D1%81%D0%BF-%D0%BD%D1%8F%D0%BC%D0%B0%D0%BC-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-news785594.html", "text": "Депутатът от БСП Красимир Янков останал без портфейл преди два дни пред Телефонната палата в столицата, след като водил децата си на детски рожден ден. В него държал най-важните си документи за сазмоличност, разрешителни, банкови карти и дребна сума пари. Преди да установи липсата му обаче, чак когато вече се прибирал в дома си, установил, че има три пропуснати обаждания - едно от стационарен телефон и два от мобилен. Депутатът върнал обаждането на мобилния телефон и се оказало, че звъни в полицията, откъдето му съобщават, че е намерен неговият потфейл. Разбира се, че Янков веднага се върнал, за да прибере непокътнатия си портфейл и горещо да благоради на полицаите. По-късно разбрал,  че те упорито са го издирвали и докато той не е вдигал телефона си, дори се обадили на жена му. \"Ето защо не биваше да се приема предложението на Румяна Бъчварова базата лични данни да се обособява в отделна служба. Ако полицията не разполагаше с тази база данни, никога нямаше да стигне до мен, за да ми върне портфейла\", обясни Красимир Янков пред ПИК. На въпрос кой от депутатите на БСП може да поддържа SMS-връзка с премиера Бойко Борисов, Янков заяви, че се сеща само за един такъв и че той лично не получава есемеси от Борисов, няма телефона му, нито пък той има неговия. \"Виждате, че когато човек иска да намери нечий телефон, го намира\", обобщи Янков по повод на SMS-скандала, завихрен от Корнелия Нинова. Но без да е конкретен, прояви краен скептицизъм за нейните твърдения за нерегламентирани връзки между социалисти и премиера. По всичко личи, че е убеден само в една такава - на Корнелия Нинова. Сподели:", "date": "2018.10.03", "title": "САМО В ПИК! Красимир Янков за SMS скандала в БСП: Нямам телефона на Борисов!"}
{"url": "https://pik.bg/%D0%BD%D0%BE%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%B8%D1%8F-%D0%BA%D0%BE%D0%B4%D0%B5%D0%BA%D1%81-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BE%D1%87%D0%B0%D0%BA%D0%B2%D0%B0-%D0%B0%D0%B2%D1%82%D0%BE%D0%B4%D0%B6%D0%B0%D0%BC%D0%B1%D0%B0%D0%B7%D0%B8%D1%82%D0%B5-news785607.html", "text": "Правителството прие пакет от законодателни промени, свързани с ефективното изпълнение на присъди относно конфискация на имущество, придобито от престъпна дейност, както и за противодействие на противозаконното отнемане на моторни превозни средства (МПС). Законопроектът за промени в Наказателния кодекс прецизира уредбата относно превенцията срещу противозаконно отнемане на МПС. В чл. 195, ал. 1 на НК се създава т. 12 за квалифициран състав на кражба, когато деецът с обективните си действия е демонстрирал намерение противозаконно да присвои МПС и да се разпорежда с него, като със своя вещ. Предлага се още приготовлението към кражба на МПС да се наказва като самостоятелно престъпление. Отпада предвидената възможност за налагане на алтернативното наказание глоба в случаите на противозаконно проникване в чуждо МПС. Това е мотивирано с високата степен на обществена опасност на тези престъпления, което се обуславя както от значителната стойност на отнетата движима вещ, така и от факта, че много често отнетото МПС се използва при извършването на други престъпления. С промените се предвижда още пряката и непряка облага, придобити чрез престъплението, да се отнемат в полза на държавата, ако не подлежи на връщане или възстановяване. А в случаите когато тя липсва или е отчуждена, да се присъжда нейната равностойност. Въвеждането на мярката е в изпълнение на изискванията на Директива 2014/42/ЕС на Европейския парламент и на Съвета за обезпечаване и конфискация на средства и облаги от престъпна дейност в ЕС. Тя цели създаване на реална възможност не само за признаване, но и за ефективно изпълнение на наказателните присъди в частта им относно конфискация на имущество, придобито от престъпна дейност. За вземане на мерки, гарантиращи адекватно управление на обезпечено имущество с цел евентуална последваща конфискация, се предлагат промени в Наказателно-процесуалния кодекс (НПК). Те предвиждат имуществото, обезпечено по реда на чл. 72 от НПК с цел конфискация или отнемане на вещи в полза на държавата, да се управлява о г Комисията за противодействие на корупцията и за отнемане на незаконно придобитото имущество. Във връзка с транспонирането на Директива 2013/48/ЕС за установяване минимални правила относно правото на достъп до адвокат в наказателното производство и в производството по изпълнение на европейска заповед за арест, с проектозаконът се уреждат по-подробно правата на лицата при задържане и обвиняемите в наказателното производство, и правата на лицата в производствата по изпълнение на европейска заповед за арест и на издирваните по Закона за екстрадицията и Европейската заповед за арест. Сподели:", "date": "2018.10.03", "title": "Нови промени в Наказателния кодекс, ето какво очаква автоджамбазите"}
{"url": "https://pik.bg/%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%B2%D0%B5%D1%81%D0%B5%D0%BB%D0%B8%D0%BD-%D0%BD%D0%B8%D0%BA%D0%BE%D0%BB%D0%BE%D0%B2-%D0%B7%D0%B0-%D0%BE%D1%80%D0%B4%D0%B5%D0%BD-%D1%81%D1%82%D0%B0%D1%80%D0%B0-%D0%BF%D0%BB%D0%B0%D0%BD%D0%B8%D0%BD%D0%B0-news785597.html", "text": "Правителството предлага на Президента на Република България да удостои Веселин Николов с орден „Стара Планина“ – първа степен, за неговите изключителни заслуги в областта на културата и изкуството. Веселин Николов завършва Музикалното си образование във Варшавския университет - Институт по музикология. През 1971 г. създава джазовата формация „Бели, зелени и червени“ в Окръжен Младежки Дом гр. Пазарджик. Основател е и на мъжкия вокален ансамбъл за православни песнопения „Филипополис“ (1987-1992г.), на който е диригент и художествен ръководител. Ансамбълът изнася множество концерти в страната и чужбина. В периода 1992-95 г., докато Николов е директор на Българския културен институт във Варшава, създава и хора „Св. св. Кирил и Методий“, който е ориентиран предимно към православната църковна музика. Веселин Николов е лауреат на множество български и чуждестранни награди. През 2008 г. той е удостоен със званието „Почетен гражданин на град Пловдив“. Сподели:", "date": "2018.10.03", "title": "Предлагат Веселин Николов за орден \"Стара Планина\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%81%D0%B5-%D0%B7%D0%B0%D1%82%D1%8A%D0%B6%D0%B8-%D0%B7%D0%B0-%D1%82%D0%B0%D1%81%D0%BA%D0%BE-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news785532.html", "text": "Депутатът от БСП Таско Ерменков се оказа слабост на председателя Цвета Караянчева. Това призна самата тя при излизането на социалиста за изказване от трибуната на Народното събрание. \"Липсвахте ми, отдавна не съм ви виждала\", заяви Караянчева.  \"А, тук съм\", отговори Ерменков. Днес депутатите на БСП са решили да дойдат на работа и един след друг остриетата на Корнелия Нинова решават да се изявяват на парламентарната трибуна, за да покажат присъствие. Понеже няма какво друго да правят, един след друг започнаха да излизат и да се оплакват, че не им се придвижват законите. Сподели:", "date": "2018.10.03", "title": "ПЪРВО В ПИК TV! Цвета Караянчева се затъжи за Таско Ерменков (ОБНОВЕНА)"}
{"url": "https://pik.bg/%D1%80%D0%BE%D0%B4%D0%BD%D0%B8%D0%BD%D0%B8%D1%82%D0%B5-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%8F-%D0%BE%D1%82-%D0%BF%D0%B0%D0%B4%D0%BD%D0%B0%D0%BB%D0%B0-%D0%BC%D0%B0%D0%B7%D0%B8%D0%BB%D0%BA%D0%B0-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%D0%B8%D1%81%D0%BA%D0%B0%D1%82-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82-%D1%89%D0%B5-%D1%81%D0%B8-%D1%82%D1%8A%D1%80%D1%81%D1%8F%D1%82-%D0%BF%D1%80-news785522.html", "text": "Баща ми е не е добре нито физически, нито психически. Ще търсим правата си в съда. Това каза пред Би Ти Ви дъщерята на 72-годишният мъж, който пострада от паднала мазилка от поликлиника в Казанлък. Възрастният мъж е бил на пейка до сградата, когато е паднала част от фасадата. Той е в болница със счупен крак и наранявания по главата. По думите на дъщеря му е имало проблем и с настаняването му в лечебно заведение. Първо бил закаран от линейка в болница „Тракия” но там нямало неврохирург. После го откарали в Окръжна болница и там го приели. Поликлиниката в Казанлък е строена през 70-те години на минали век. Около 40 години ремонт на сградата не е правен. Стопанин на постройката е търговско дружество със 100% процента общински капитал. По закон това дружество като юридическо лице отговаря за стопанисването и поддръжката на сградата. Ние имаме ангажимент да стопанисваме и ремонтираме сградата, доколкото ни стигат силите, каза управителят на дружеството Петър Лучев. Той уточни, че при обследвания на сградата досега никой не е предупредил за опасност от падане на мазилка. Лучев каза още, че предстои саниране на сградата по програмата за енергийна ефективност. Сподели:", "date": "2018.10.03", "title": "Роднините на пострадалия от паднала мазилка в Казанлък искат справедливост, ще си търсят правата в съда"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%BE-%D0%B1%D0%BE%D0%B6%D0%B8%D0%B4%D0%B0%D1%80-%D0%B6%D0%B8%D1%80%D0%B0%D1%84%D0%B0-%D0%B5%D0%B4%D0%B8%D0%BD-%D0%BE%D1%82-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BF%D1%80%D0%B8-%D1%81%D0%BD%D0%BE%D1%89%D0%BD%D0%B0%D1%82%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news785515.html", "text": "26-годишният Божидар Ролански-Жирафа е един от простреляните снощи в София мъже. Той е приет в болница, без опасност за живота. Другият ранен е 38-годишният Ивайло Борисов. И двамата мъже, които са с богати криминални досиета, са се разминали с наранявания само в раменете и гърдите. В социалната мрежа Фейсбук раненият Божидар Ролански се подвизава с името Изискан Жираф. От снимките му в профила се вижда, че 26-годишният мъж се занимава с бокс. На част от кадрите Божидар се снима с друг, който няма профил, но е твърде вероятно да става въпрос именно за неговия приятел 28-годишния Ивайло Борисов, който също е ранен след престрелката. Припомняме, че извършителите все още се издирват. Предполага се, че те са открили стрелба от кола, с която в последствие са избягали. През цялата нощ полицията извършваше акция на територията на столицата, като се проверяваха съмнителни автомобили. Сподели:", "date": "2018.10.03", "title": "ПЪРВО В ПИК! Ето го Божидар Жирафа, един от ранените при снощната стрелба в София (СНИМКИ)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D0%B3%D1%80%D0%B8%D1%88%D0%BE-%D0%B2-%D0%BF%D0%B5%D0%BA%D0%B8%D0%BD-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news785501.html", "text": "Гришо Димитров инкасира тежко поражение в 1/8-финалите на Мастърс 500 турнира в Пекин. Григор загуби с 1:2 сета от Душан Лайович. 4:6, 6:2, 4:6 в отделните части. Двубоят се проведе на Централния корт. А индикациите Димитров да не участва на Финалния Мастърс за сезона в Лондон и да завърши годината извън Топ 10 на Тура са все по-сериозни. Мачът започна с пробив за Лайович. След това Душан затвърди ранната си преднина - 2:0 гейма. Зададе се серия от геймове в полза на сервиращите като Гришо не съумя да стигне до възможност за връщане на брейка. Резултатът стана 5:4. Лайович подава за частта - 15:0, 30:0, 30:15, 30:30, 40:30, точка и сет за Душан. Втората част стартира отлично за Григор. Родният тенисист поведе с 3:0 гейма (1 пробив). Последва спад в играта на Димитров и Лайович върна брейка, намалявайки пасива си в сета до 2:3. Гришо обаче отново натисна турбото и осъществи пробив на 15, 4:2 за Григор. Зададе се серия от геймове за Димитров, който взе втората част с убедителното 6:2. Гришо допусна ранен брейк, след двойна грешка, в решаващия трети сет. Последва почти безпроблемно подаване за Лайович, изоставането на Григор стана 0:2 гейма. Димитров парира възможности за нов пробив при 1:3, намалявайки пасива си до 2:3. При въпросния резултат Гришо осъществи брейк за 3:3. А след това записа и бърз сервис-гейм, за да поведе с 4:3. В този момент настъпи тотален срив в представянето на Григор. Безпроблемно подаване за Лайович - 4:4. Пробив за сърбина, след нова двойна грешка на Димитров. Бърз сервис-гейм за Душан - 6:4, сензацията е факт. Лайович продължава на 1/4-финал срещу Кайл Едмънд или Матео Беретини. Досега Димитров водеше с 1:0 успеха в съперничеството му с Душан, резултатът обаче вече е изравнен - 1:1 победи. В първия кръг на състезанието Григор надигра с 2:0 сета американеца Тенис Сандгрен. Гришо се целеше дори в титлата на надпреварата, като беше сочен за абсолютен фаворит в днешния сблъсък с 55-ия в тенис-ранглистата. Сподели:", "date": "2018.10.03", "title": "ИЗВЪНРЕДНО! Кошмар за Гришо в Пекин (ОБНОВЕНА)"}
{"url": "https://pik.bg/%D1%81%D0%BB%D0%B0%D0%B2%D1%87%D0%BE-%D0%B2%D0%B5%D0%BB%D0%BA%D0%BE%D0%B2-%D0%B8%D1%81%D0%BA%D0%B0-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%B7%D0%B0-%D1%86%D1%8F%D0%BB%D0%BE%D1%81%D1%82%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-news785531.html", "text": "След заявката, че се ориентираме към купуване на нови изтребители, на практика имаме три актуални оферти – две от САЩ и една от Швеция. Това заяви пред Би Ти Ви народният представител от БСП Славчо Велков. По думите му при подобни сделки винаги опити за лобизъм. Не е важен само типа на самолета, по-важно е какво се предлага преди и след закупуването – оборудване, обучение и най-вече логистичната поддръжка, уточни Велков. Относно подготвяният вот на недоверие от БСП към правителството депутатът коментира, че мотивите все още не са внесени, но има достатъчно теми, по които може да бъде поискан. \"Според мен този вот трябва да е за цялостна политика\", каза представителят на опозицията. Сподели:", "date": "2018.10.03", "title": "Славчо Велков иска вот на недоверие за цялостна политика"}
{"url": "https://pik.bg/%D1%80%D1%83%D1%81%D0%B8%D1%8F-%D0%B4%D0%BE%D1%81%D1%82%D0%B0%D0%B2%D0%B8-%D0%B2-%D1%81%D0%B8%D1%80%D0%B8%D1%8F-%D0%BF%D1%8A%D1%80%D0%B2%D0%B8%D1%82%D0%B5-%D1%80%D0%B0%D0%BA%D0%B5%D1%82%D0%B8-%D1%81-300-news785518.html", "text": "Първите руски противоракетни системи С-300 вече са доставени на сирийската армия. Снабдяването на режима на Башар Асад с тези зенитни установки обезпокои силно Израел и САЩ. Преди дни израелският премиер призна, че за последните три години израелската авиация е нанесла около 200 удара по иранските части в Сирия, които се сражават на страната на правителствената армия. Новите ракетни установки са реална заплаха за самолетите, навлизащи във въздушното пространство на арабската страна. Москва успокои Израел, че С-300 са само за отбрана и не представляват заплаха за сигурността на еврейската държава. Сподели:", "date": "2018.10.03", "title": "Русия достави в Сирия първите ракети С-300"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B0%D0%B3%D0%B5%D0%BD%D1%86%D0%B8%D1%8F-%D0%BC%D0%B8%D1%82%D0%BD%D0%B8%D1%86%D0%B8-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B8%D1%82%D0%B5-%D0%B2-%D0%B0%D0%BB%D0%BA%D0%BE%D1%85%D0%BE%D0%BB%D0%BD%D0%B8%D1%82%D0%B5-%D0%B7%D0%B0%D0%B2%D0%BE%D0%B4%D0%B8-%D0%BE%D0%B1-news785611.html", "text": "Заместник-директорът на Агенция „Митници“ Юлиан Мирков дава брифинг по повод проверките на Агенцията в данъчните складове за производство на алкохолни напитки. Припомняме, че във вторник сутрин служителите на Агенция \"Митници\" влязоха в завода \"От началото на седмицата до днес се проверяват шест данъчни склада на територията на цялата страна. Ще бъдат проверени всички данъчни лица, които са свързани с производството на алкохол\", обяви Юлиан Мирков. \"Ще се провери дали лицата отговарят на изискванията. От шестте обекта, които са проверени, в два от тях има притеснителни неща, които са констатирани и вече са наложени мерки\", уточни зам.-директорът на агенция \"Митници\". \"В единия обект колегите намират няколко малки кранове, от които може да бъде изведен нов алкохолен продукт, без там да са открити необходимите измервателни уреди. Крановете са поставени без одобрението на митническите органи и това е в разрез със закона\", категоричен е той. \"Проверките продължават. В едно от помещенията в данъчния склад, което е било заключено, са открити пластмасови туби, които са били пълни с ракия и мастика\", отсече Юлиан Мирков. \"В Поморие колегите са установили, че един 5-литров съд се пълни от тези кранове за 45 секунди\", разкри зам.-директорът на агенцията. По думите му санкциите могат да включват включително и отнемане на лицензи. \"Проверките на Агенция \"Митници\" се извършват по няколко различни аспекти. Не очаквайте при всяка една наша данъчна проверка ние да затваряме складове. Там, където има драстични нарушения, журналистите са били известявани. Така беше в завода в Карнобат, така е и в тези два случая\", отсече той. \"Няма да бъде оставен нито един обект, в който се дестилират алкохолни продукти, който да не бъде проверен. Всичките складове ще бъдат проверени в рамките на 2 месеца. Общо обектите са 168. Част от тях за нас не представляват интерес, тъй като в тях се складира само алкохол, а не може да се дестилира\", уточни Юлиан Мирков. „Черноморско злато” в Поморие, който е собственост на банкерката Петя Славова. Сподели:", "date": "2018.10.03", "title": "ИЗВЪНРЕДНО В ПИК TV! Агенция \"Митници\" с нови разкрития за проверките в алкохолните заводи (ОБНОВЕНА)"}
{"url": "https://pik.bg/%D0%BF%D0%BE%D0%B4%D0%BB%D1%8F%D1%80%D1%81%D0%BA%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2%D1%80%D1%8A%D1%82%D0%BD%D0%B0-%D0%B8%D0%BD%D1%82%D1%80%D0%B8%D0%B3%D0%B0%D1%82%D0%B0-%D1%81-sms-%D0%B8%D1%82%D0%B5-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B8-%D1%81%D0%B5-%D1%81%D0%BA%D1%80%D0%B8-news785533.html", "text": "След като миналата седмица врътна интригата с SMS-ите, които Бойко Борисов й препращал, лидерката на БСП Корнелия Нинова изчезна яко дим, видя ПИК. Нинова не просто не се появи пред журналисти във вторник, но явно дори не беше проведено редовното заседание на Изпълнителното бюро на партията, което неизменно заседава всеки вторник и след това задържително има пресконференция. Нещо повече - Нинова не се е появила и на задължителното заседание на парламентарната си група всеки вторник привечер за определяне на седмичната програма на депутатите в Народното събрание. Нинова не се появи в парламента и в първия пленарен ден за тази седмица. Не е изключено да иззвади обективното оправдание, че се среща с граждани из страната заради визията си за България, заради което обяви, че червените депутати напускат парламента, макар че и преди да го направи, пак рядко участваше в гласуванията. Самите депутати от БСП като че ли също са изгубули интерес към турнето на Нинова, защото вместо дежурните 20 души, които трябваше да остават в пленарната зала, дкато другите обикалят страната, днес те са над 30-40. Припомняме, че Нинова вдигна скандал на депутатите си, че пишат есемеси на премиера Бойко Борисов, молейки го за услуги, който той й препращал, миналия вторник по време на заседанието на парламентарната група. ПИК научи, че тези есемеси са изпращани само от депутати. Скандалът придоби публичност по време на заседанието на Наионалния съвет на партията в събота. Имената на изпращалите есемеси на Борисов обаче не бяха оповестени от Нинова, а много от съпартийците й се усъмниха, че това е истина. Сподели:", "date": "2018.10.03", "title": "ПОДЛЯРСКО! Корнелия Нинова врътна интригата с SMS-ите на Бойко и се скри"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0-%D0%BF%D1%8A%D1%82%D1%8F-%D0%BC%D0%BB%D0%B0%D0%B4-%D1%88%D0%BE%D1%84%D1%8C%D0%BE%D1%80-%D1%81-%D0%BC%D0%B5%D1%80%D1%86%D0%B5%D0%B4%D0%B5%D1%81-%D1%83%D0%B1%D0%B8-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-news785570.html", "text": "42-годишен мъж е починал след като е бил блъснат от лек автомобил на път II-84 в района между с. Краище и гр. Белица. Това съобщиха от ОДМВР-Благоевград. На 2 октомври около 21.40 часа, 42-годишният мъж от с. Орцево, общ. Белица, движейки се отдясно на пътното платно по посока на движение на автомобилите е бил блъснат с предна, дясна част от лек автомобил „Мерцедес“ с 21-годишен водач от с. Краище, общ. Белица. В резултат на инцидента пешеходецът е починал на място. На водачът на автомобила е направена проба за употреба на алкохол, която е отрицателна. По случая е образувано досъдебно производство. Сподели:", "date": "2018.10.03", "title": "ТРАГЕДИЯ НА ПЪТЯ! Млад шофьор с \"Мерцедес\" уби пешеходец"}
{"url": "https://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-%D0%BA%D0%B0%D1%80%D0%B0%D1%82-%D0%B4%D0%B2%D0%B0%D0%BC%D0%B0-%D1%88%D0%BE%D1%84%D1%8C%D0%BE%D1%80%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B0-news785556.html", "text": "Двама шофьори са транспортирани в болница след катастрофа, станала малко след 08.15 часа край село Тополи. Това съобщи пред радио „Фокус“ говорителят на Областна дирекция на МВР - Варна Ивана Милева. При ляв завой от страна на един от двамата водачи, се е стигнало до сблъсъка. Шофьорът, причинил катастрофата, е трябвало да завие към обект на частна фирма в посока Тополи, но е блъснал движещия се в права посока автомобил. Двамата пострадали са транспортирани в болница за преглед без видими наранявания. Сподели:", "date": "2018.10.03", "title": "Тежка катастрофа край Варна, карат двама шофьори в болница (СНИМКА)"}
{"url": "https://pik.bg/%D0%BF%D1%8A%D0%BB%D0%BD%D0%BE-%D0%BC%D0%B0%D0%BB%D0%BE%D1%83%D0%BC%D0%B8%D0%B5-%D1%81%D1%80%D0%B5%D0%B4-%D0%B8%D0%BD%D1%82%D0%B5%D0%BB%D0%B8%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BA%D0%B0%D0%BA%D0%B2%D0%BE%D1%82%D0%BE-%D0%B5-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D1%82%D0%B0%D0%BA%D0%BE%D0%B2%D0%B0-%D0%B5-%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5%D1%82%D0%BE-%D0%BA%D1%8A-news785389.html", "text": "Пълно малоумие настана сред партийните културтрегери, които трябваше да коментират парите, обещани от Бойко Борисов за майките на деца с увреждания. Щели да бъдат повече, отколкото за културата. И зареваха: абе, дайте на инвалидите, ама дайте и повече за култура. Че то в тая наша китна родина дори парите за градските клозети са повече, отколкото за културата. Понеже такова е нивото им на култура на тия, дето ги решават бюджетните въпроси. Навремето Радой Ралин казваше: \"Не ме е страх от министъра на културата, страх ме е от културата на министъра\". Затова им е много лесно на бюджетарите да сравняват какво ли не с културата. От позициите на собствената им всичко е повече. Обаче горчивата истина сочи, че каквото е нивото на културата в едно общество, такова е и отношението към инвалидите. В цивилизованите държави този въпрос изобщо не стои, защото на хората с увреждания се гледа като на равнопоставени с другите граждани и затова притежават всички градски, битови, социални и професионални възможности да бъдат такива. А на културата се гледа като на лицето и бъдещето на държавата и затова в нея влагат огромни средства. У нас е точно обратното. Хората с увреждания са втора ръка, затова нито могат да излизат, нито да се социализират, нито да си намерят работа. А за културата на никого не му пука, защото как да ти пука за нещо, което не знаеш какво е и затова изобщо не ти липсва. Че как да му липсва на дивака миялна машина за съдове, като той и съдове няма, а яде от дървото. Затова отношението към културата е измерител и на отношението към всичко останало, включително и към инвалидите. Пък 5-10 лева отгоре са колкото да пият една студена вода. И едните - от културата, и другите - с уврежданията. За здравето дори не споменавам. Защото, ако бяхме здрави и имаше здравеопазване, такива ли глупости щяха да се говорят публично? И такива ли мишки щяха да се свират в партиите и институциите, които да не смеят да кажат нищо ни за състоянието на инвалидите, ни за състоянието на кутурата. Сподели:", "date": "2018.10.03", "title": "ПЪЛНО МАЛОУМИЕ СРЕД ИНТЕЛИГЕНЦИЯТА! Каквото е нивото на културата, такова е и отношението към инвалидите"}
{"url": "https://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B8-%D0%BC%D0%B0%D0%B9%D0%BA%D0%B8%D1%82%D0%B5-%D0%B7%D0%B0-%D0%BF%D0%B0%D1%80%D1%82%D0%B8%D0%B9%D0%BD%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0-news785591.html", "text": "Едрата синя приватизаторка от Костово време, Корнелия Нинова, се щракнала с \"протестиращите майки\" пред парламента и изтипосала кадрите във фейсбука си. Ако някой се е съмнявал, че бунтът на определени инвалиди и техните родители, е политически и обслужва партийни интереси, вече да не се съмнява. Общият им фотос с Нинова дискредитира уж идеалистичните им щения и повиците за повече морал и справедливост. Майките всъщност са \"майки за лична употреба\" и покачване рейтинга на лидерката на БСП. Както и на омбудсманката Мая Манолова. Премиерът вече обяви, че им отпускат още 150 милиона лева, повече, отколкото за цялата култура. Те обаче пак недоволни, блокират кръстовища, Орлов мост, 20 човека стъжняват живота на цял град. В съучастие с Корнелия, и тя много страдаща и съпричастна с болките им... Съпричастна - вятър. Да дойде на власт, да видим как ще обърне палачинката щи забрави за клетниците от улицата. Не се ли научихте, бе, хора? Колко години ви използват и стъпват връз труповете ви, за да се покатерят по стълбицата на властта? Сподели:", "date": "2018.10.03", "title": "Корнелия и \"майките за партийна употреба\""}
{"url": "https://pik.bg/%D0%BC%D0%B0%D1%81%D0%BE%D0%B2-%D1%80%D0%B0%D0%B7%D1%81%D1%82%D1%80%D0%B5%D0%BB-%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BE%D0%BF%D0%B8%D1%82%D0%B0%D0%BB%D0%B8-%D0%B4%D0%B0-%D0%B8%D0%B7%D0%B1%D1%8F%D0%B3%D0%B0%D1%82-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-news785546.html", "text": "Лишени от свобода вдигнаха бунт в място за изтърпяване на наказания в централния щат Токантинс вчера. Те взеха за заложници социален работник и няколко надзиратели. Двадесет от затворниците се опитаха да избягат, но пристигналите на място военни и полицаи застреляха десет от бунтовниците. Останалите престъпници бяха задържани и върнати по килиите. Десет души бяха убити при опит за бягство от бразилски затвор, предаде РИА Новости. Сподели:", "date": "2018.10.03", "title": "Масов разстрел на затворници в Бразилия, опитали да избягат от затвора"}
{"url": "https://pik.bg/%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%BF%D1%8A%D0%BB%D0%B5%D0%BD-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-news785505.html", "text": "ОВЕН Нямате желание за активна работа. Ще осъществите срещи под натиск отстрани и няма да ви харесат. Искате да постигнете целта си, но колегите ви упорито отказват да ви подкрепят. Новите задачи и промените няма да са успешни. Предпазвайте се от нежелателни срещи и от опит да се вмъкнат в тайните ви. Не споделяйте плановете си. ТЕЛЕЦ За вас този ден е успешен във всяко отношение. Разрешете само при възможност професионалните си проблеми. Имате шанс да подобрите материалното си състояние или да създадете стартова площадка за бъдещите успехи. Не се притеснявайте от трудностите, с които ще се сблъскате, дори и ако са свързани с малки финансови загуби. БЛИЗНАЦИ Поставете началото на нови занимания. Пътуванията са нежелателни. Реализирайте промените предпазливо и обмислено и не надхвърляйте възможностите си, не сте избрали подходящия ден. Не позволявайте заблудата във вашите знания и умения да се превърне в началото на сериозен провал с необратими последици. РАК Стабилизирайте постигнатото на вашето работно място. Разрешете стари и сякаш забравени служебни проблеми, които не търпят отлагане. Преценете как да извършите по-лесно необходимите промени. Пътувайте, но само ако няма да объркате деловите си плановете и да изостанете с работата си. ЛЪВ Не сте съгласни със съществуващият ред на работното място, който предстои да бъде променен по ваше искане, но е във ваша полза да докажете, че сте заслужили тази промяна. Дайте всичко от себе си при изпълнение на поставените ви задачи. Прекалената ви чувствителност не е във ваша полза. Бъдете предпазливи при разговори. Не пътувайте! ДЕВА Новина ще окаже влияние върху живота ви, но не бива да се притеснявате, защото е във ваша полза. Запознанство, което не очаквате е причина за съжаления и разочарования. Възможно е влошаване на отношенията с колегите ви. Овладейте емоциите си и не рискувайте. Ще се наложи да оправяте професионални проблеми. ВЕЗНИ Завършете започнатите задачи, за да направите крачка напред в разработването на вашите нови идеи. Не е изключена възможността да поставите начало на успешна дейност. Не се надявайте да постигнете целите си без помощта на приятели и покровители, които винаги са готови да ви подкрепят. СКОРПИОН Изцяло сте във властта на стремежа си към ново начало и сте си поставили цел, която на всяка цена трябва да постигнете, но това не е възможно да се случи за ден. Внимавайте да не се провалите и не обвинявайте колегите и близките си. На работното си място се справяте отлично. Предстояща командировка и делова среща ще предизвикат промени в плановете ви. СТРЕЛЕЦ Не е изключено да ви се отдаде възможност за нов старт на работното място, който до момента ви изглеждаше невъзможен. Не го пренебрегвайте, дори и да сте изненадани. Отстъплението е във ваша вреда, а непознатото може да се окаже не само познато, а и шанс за скок към нов връх. Упоритостта и целеустремеността ви са гаранция за успех. Не се поддавайте на емоцията, която също е пречка по пътя ви. КОЗИРОГ Не се занимавайте с покупки за обзавеждане на офиса си, защото след това ще съжалявате, че сте избързали и сте взели всичко на високи цени. Пътувайте, ако имате възможност и забравете поне за ден за професионалните си задължения. Финансовото ви състояние може да се влоши, ако позволите да ви измамят и решите да вложите парите си в губещи дейности. ВОДОЛЕЙ Задачи, които сте започнали отдавна, ви налагат бързо да ги завършите, затова използвайте този ден. Очаквайте новини, които видразнят, защото ви упрекват без причина, за несъществуващи ваши грешки. Когато ви предложат допълнителни задачи, не ги отказвайте, защото ви носят добра възможност за материална стабилизация. РИБИ Разкривате нови перспективи за професионална изява. Предстои ви да се заемете с нова и приятна работа. Разпределете добре силите си. На работното място сте задължени да завършите задачите си. Справете се с всичките си задължения до края на работния ден. Не спорете. Начинанията, ако са планирани ви носят успех. Сподели:", "date": "2018.10.03", "title": "Топ астроложката Алена с пълен дневен хороскоп"}
{"url": "https://pik.bg/%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%BF%D0%BE-%D0%B0%D1%80%D1%82%D0%B8%D0%BB%D0%B5%D1%80%D0%B8%D1%81%D1%82%D0%B8%D1%82%D0%B5-news785529.html", "text": "Вратарят на Арсенал Петър Чех ще отсъства от терените около месец, съобщиха от клуба. Той получи разтежение по време на двубоя срещу Уотфорд в събота. 36-годишният страж се контузи малко преди почивката, когато бе заменен от Бернд Лено. Очаква се той да поднови тренировки след четири седмици. Чех със сигурност ще пропусне два двубоя от Лига Европа и срещите от Висшата лига срещу Фулъм, Лестър и Кристъл Палас. Не е ясно дали вратарят ще се възстанови за домакинството на Ливърпул на 3 ноември, акцентира \"Гол\". След 7 изиграни кръга във ВЛ Арсенал има актив от 15 точки, с толкова е и Тотнъм. Челси е със 17 пункта, а Манчестър Сити и Ливърпул са с по 19 точки и са лидери във временното класиране. Сподели:", "date": "2018.10.03", "title": "Тежък удар по \"артилеристите\""}
{"url": "https://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D1%81-%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BD%D1%8E-%D0%B9%D0%BE%D1%80%D0%BA-%D1%82%D0%B0%D0%B9%D0%BC%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%82%D1%80%D1%8A%D0%BC%D0%BF-%D0%BD%D0%B5-%D0%B5-%D1%83%D0%BA%D1%80%D0%B8%D0%B2%D0%B0%D0%BB-%D0%B4%D0%B0%D0%BD%D1%8A%D1%86%D0%B8-news785528.html", "text": "Пресаташето на Белия дом Сара Сандърс нападна в. \"Ню Йорк таймс\" за статия, в която се твърди, че американският президент Доналд Тръмп е участвал в данъчни измами, съобщават американските медии. По думите на Сандърс, Службата за вътрешни приходи е проверила и одобрила транзакциите, за които Ню Йорк таймс пише, добавяйки, че изданието е \"ангажирано да атакува президента и семейството му\". По-рано беше съобщено, че данъчната служба на щата Ню Йорк разследва твърденията за измами, направени от Ню Йорк таймс за Тръмп и неговото семейство. Статията, в която се твърди, че Тръмп е извършил \"примери за откровена измама\", след като е подпомагал родителите си да укриват данъци, докато президентът и неговите братя и сестри са \"създали фалшива корпорация, за да прикрият милиони долари от подаръци от техните родители\". Адвокатът на Тръмп Чарлз Хардър отрече твърденията за измами и укриване на данъци. Сподели:", "date": "2018.10.03", "title": "Белият дом с остра реакция срещу \"Ню Йорк Таймс\": Президентът Тръмп не е укривал данъци"}
{"url": "https://pik.bg/-news546190.html", "text": "В автосервиз докарват силно катастрофирала кола. Шофьорът пита монтьора: - Прощавайте, може ли да се направи нещо с тази кола? - Естествено! Трябва да й се свали предната и задната броня и между тях да се сложи нова кола… Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546191.html", "text": "Млад мъж крачи нервно напред-назад из родилния дом. По едно време излиза една медицинска сестра и му казва: - Честито! Роди ви се момиченце! - Слава богу, че е момиченце, да не се мъчи като мен… Сподели:", "date": "2018.10.03", "title": "ВИЦОВЕ"}
{"url": "https://pik.bg/%D1%82%D0%B5%D0%B7%D0%B8-3-%D0%B7%D0%BE%D0%B4%D0%B8%D0%B8-%D1%89%D0%B5-%D1%81%D0%B5-%D1%80%D0%B0%D0%B4%D0%B2%D0%B0%D1%82-%D0%BD%D0%B0-%D1%83%D1%81%D0%BF%D0%B5%D1%85-%D0%BF%D1%80%D0%B5%D0%B7-%D0%BE%D0%BA%D1%82%D0%BE%D0%BC%D0%B2%D1%80%D0%B8-news785455.html", "text": "Октомври вече дойде, а с него и златната есен. Времето застудя, слънчевите лъчи намаляват и тялото ни се подготвя за промяна. Тя ще е както физическа, така и на емоционално ниво. В момента Луната е в зодия Рак, като в следващите няколко дни ще се премести в Лъв, Дева и Везни. От 5 октомври до 16 ноември Венера попада в своята ретроградна фаза, което ще обърка плановете на някои хора. Очаква се планетата да направи обратно движение в Скорпион, затова периодът ще бъде много важен за този знак. Трудности и неудържими страсти ще споходят някои зодии. На по-голямата част от представителите на зодиака ще им върви до края на октомври, но истината е, че най-много късмет ще имат Близнаци, Везни и Водолей. Ето какво ги очаква: Близнаци Слънцето ще попадне в своя Пети дом, който се свързва със забавления, романтика и повишена креативност. На 8 октомври Луната влиза във Везни, което ще даде нов шанс за изява на Близнаците. Ако до момента те не са започнали нови начинания, тя ще ги тласне да го направят. В любовен аспект нещата също са в положителна насока. Близнаците, които все още нямат връзка, ще срещнат идеалната половинка. Ретроградната Венера обаче може да предизвика задкулисни отношения в личния живот и на работното място. Везни Родените под този знак ще празнуват рождените си дни през октомври. Слънцето пътува към Първи дом, който се свързва с външния вид и най-добрите ваши качества. Венера, която управлява Везните, ще тръгне по пътя към своя Втори дом – на финансите и самооценката. Това ще ви накара да си направите самооценка. Към края на месеца любовта идва на страната на хората с тази зодия. Ретроградната Венера може да ги накара да се изолират от останалите за кратко. Ще дадете най-доброто от себе си на работното място и това ще ви донесе добри финансови постъпления. Водолей Слънцето се движи към Девети дом, който е свързан с пътуването, образованието и спонтанността в действията. Очаква се Водолеите да пренаредят приоритетите си в живота и да започнат да се занимават с нещо, което ги прави щастливи. Защо не сред тях да са продължаване на ученето и поправяне на грешки от миналото, пише Тялото. От 5 октомври трябва да действате по-полека, особено щом става дума за професионалните взаимоотношения. Колкото до личните, най-вероятно ще възстановите позабравена връзка със стар приятел. Ако ви се налага да подписвате договори, най-идеалното време е средата на октомври. Сподели:", "date": "2018.10.03", "title": "Тези 3 зодии ще се радват на успех през октомври"}
{"url": "https://pik.bg/%D0%BC%D0%BE%D0%BD%D0%B8%D0%BA%D0%B0-%D0%B2%D0%B0%D0%BB%D0%B5%D1%80%D0%B8%D0%B5%D0%B2%D0%B0-%D1%81%D0%BC%D0%B5%D0%BD%D0%B8-%D1%84%D0%B8%D0%BB%D0%B8%D0%BF-%D0%BF%D0%BB%D0%B5%D0%B9%D0%BD-%D1%81%D1%8A%D1%81-%D1%81%D1%82%D1%80%D0%B8%D0%BF%D1%82%D0%B8%D0%B9%D0%B7%D1%8C%D0%BE%D1%80-news785483.html", "text": "Моника Валериева тотално шашна феновете си в социалната мрежа. Брюнетката засне видео, на което бута тлъсти пачки в бельото на палав стриптизьор. Силиконката в момента е в Калифорния, където се радва на хубаво време и глезотии. Вечер обаче бившата брадърка се отдава на разврат. На стори в \"Инстаграм\" моделката показа, че не се срамува да се раздава в американски бар. Пред нея на пилон стои добре сложен младеж, \"облечен\" само с кожени слипове. Докато той танцува еротично на земята, Валериева се приближава и започва да пъха банкноти в сценичното му облекло. Личи си, че е оставила задръжките си в България. След горещите видеа, тя показа как кара ролери по голо дупе край плаж в Калифорния, пише ХотНюз. Сподели:", "date": "2018.10.03", "title": "Моника Валериева смени Филип Плейн със стриптийзьор"}
{"url": "https://pik.bg/%D0%BA%D1%8E%D1%80%D0%B4%D1%81%D0%BA%D0%B8%D1%8F%D1%82-%D0%BF%D0%BE%D0%BB%D0%B8%D1%82%D0%B8%D0%BA-%D0%B2%D0%B5%D1%82%D0%B5%D1%80%D0%B0%D0%BD-%D0%B1%D0%B0%D1%85%D1%80%D0%B0%D0%BC-%D1%81%D0%B0%D0%BB%D0%B8%D1%85-%D0%B1%D0%B5%D1%88%D0%B5-%D0%B8%D0%B7%D0%B1%D1%80%D0%B0%D0%BD-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B8%D1%80%D0%B0%D0%BA-news785476.html", "text": "Иракският парламент избра новия президент на страната, предава Anadolu Agency, цитирана от Фокус. Иракският парламент избра Бархам Салих за нов президент във вторник вечерта след втория кръг от гласуването. Салих, член на Патриотичния съюз на Кюрдистан (PUK), получи 219 гласа от 272-те членове на парламента. По време на церемонията по полагане на клетва Салих каза: \"Ще запазя единството на Ирак. Аз ще бъда президент на цeлия Ирак, а не само на определена група. \" Съгласно неофициално споразумение иракското президентство - до голяма степен церемониална длъжност - се държи от кюрди, премиерът е шиит и председателят на парламента е сунит. Салих е бил министър-председател на кюрдското регионално правителство между 2009 г. и 2011 г. Той също така е бил заместник министър-председател на Ирак при Аяд Алауи, който стана премиер след падането на Саддам Хюсеин. Салих е роден през 1960 г. в Сюлаймания, Северен Ирак. Завършва Архитектурния факултет на Кардифския университет през 1983 г. Той има магистърска степен по инженерство от университета в Ливърпул Той възложи формирането на правителството на независимия кандидат, шиитът Адил Абдул-Махди. Сподели:", "date": "2018.10.03", "title": "Кюрдският политик ветеран Бахрам Салих беше избран за президент на Ирак"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BC%D0%B0%D1%80%D0%B8%D0%BD%D0%BE%D0%B2-%D0%BD%D0%B0-%D0%BE%D0%BF%D0%B5%D1%80%D0%B0%D1%82%D0%B8%D0%B2%D0%BA%D0%B0-%D0%BF%D1%80%D0%B5%D0%B4%D0%B8-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-news785498.html", "text": "Министерският съвет променя Наказателния кодекс и законите за застраховането и филмовата индустрия, както и правилата на предприятията за опазване на околната среда. Днешното заседание на министрите закъсня с близо 20 минути. \"Днес сме в пълен състав\", заяви в началото на заседанието премиерът Борисов. \"Младене, айде, че те чакаме тебе за снимка. Досега имахме оперативка и още не знае откъде да влезе\", обърна се с усмивка министър-председателят към вътрешния министър Младен Маринов, който влезе последен в залата в Министерски съвет. Сподели:", "date": "2018.10.03", "title": "ИЗВЪНРЕДНО В ПИК TV! Борисов и Маринов на оперативка преди заседанието на Министерски съвет (ОБНОВЕНА)"}
{"url": "https://pik.bg/%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B8%D0%B7%D1%87%D0%B5%D0%B7%D0%BD%D0%B0-%D1%81%D0%BB%D0%B5%D0%B4-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news785480.html", "text": "Известният саудитски журналист и критик на властите в страната Джамал Хашоги е изчезнал вчера, след посещение в консулството на Саудитска Арабия в Истанбул. Той е влязъл в сградата за попълване на документи и след това не се е появил отново, твърдят негови близки. Годеницата на журналиста заяви, че миналата седмица той е отишъл в дипломатическото представителство за попълване на документи, но е получил обаждане да се върне вчера за довършване на процедурата. Хашоги е влязъл на територията на консулството около 13 часа и не се е появил отново отвън, където тя го е чакала, в 17 часа, когато е краят на работното време на мисията. Служител е заявил пред нея, че Джамал Хашоги е напуснал сградата. Полицията в Истанбул е била уведомена. Говорители на турското и на саудитското външно министерство не са отговорили на запитванията на вестника за местонахождението на журналиста, пише \"Вашингтон поуст\". Саудитска правозащитна организация съобщи в \"Туитър\", че Хашоги е пристигнал в кралството, след като е бил отвлечен в Истанбул, предава БНР. Джамал Хашоги е бивш главен редактор на телевизионния канал \"Ал-Араби\" и автор във вестник \"Ал-Уатан\", колумнист на \"Вашингтон поуст\". Той беше и медиен съветник на бившия саудитски посланик в Съединените щати принц Турки ал-Файсал. Това не е първият случай, при който критици на властите в Рияд изчезват. Принц Султан бин Турки беше отвлечен през 2016 г. и оттогава е в неизвестност. В следващите две години три принцеси, известни като критици на сегашната власт, също изчезнаха безследно. Сподели:", "date": "2018.10.03", "title": "Журналист изчезна след посещение в консулството на Саудитска Арабия в Истанбул"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B7%D0%B0%D0%BB%D0%BE%D0%B2%D0%B8-%D0%BD%D0%B0%D1%88%D0%B8-%D0%BA%D0%B0%D0%BD%D0%B0%D0%BB%D0%B4%D0%B6%D0%B8%D0%B8-%D1%81%D1%8A%D1%81-70-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D0%BA%D0%B0%D0%BC%D0%B8%D0%BE%D0%BD-news785535.html", "text": "Хърватската полиция откри 70 нелегални мигранти в камион управляван от двама български граждани, съобщава БГНЕС. Двамата българи на възраст - 19 и 29 години са задържани край град Винковци, в източната част на Хърватия. При проверката на техния камион са открити 70 мигранти. Всички те са били без документи за самоличност. Сред тя има и едно дете на 13-14 години. Всички те са прехвърлени в полицейското управлението във Винковци. Двамата българи са задържани и предадени на следствието. Срещу тях е повдигнато обвинение за незаконно движение и престой на територията на Хърватия. Съдебните власти в страната започнаха разследване за изясняване на начина, по който са влезли нелегалните мигранти на тяхна територия. Нелегалните мигранти ще бъдат върнати обратно в страната, от която са дошли, се казва още в полицейското съобщение. Инцидентът е станал в понеделник в 23.00 часа местно време. Сподели:", "date": "2018.10.03", "title": "Полицията в Хърватия залови наши каналджии със 70 мигранти в камион"}
{"url": "https://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B5-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BB%D0%B8%D0%B4%D0%B5%D1%80-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B2-%D0%BD%D0%B5%D0%B4%D0%B5%D0%BB%D1%8F-news785477.html", "text": "Американският държавен секретар Майк Помпео ще посети Северна Корея през уикенда, съобщи Държавният департамент, цитиран от Франс прес и Ройтерс. В неделя в Пхенян Помпео ще се срещне със севернокорейския лидер Ким Чен-ун, в опит да ускори процеса по денуклеаризация на страната. От 6 до 8 октомври американският държавен секретар ще посети четири азиатски държави - Япония, Северна Корея, Южна Корея и Китай, съобщи говорителката на Държавния департамент Хедър Науърт. Както съобщи Науърт в края на септември, Помпео ще обсъди в Пхенян подготовката на втора среща на върха между президента на САЩ Доналд Тръмп и Ким Чен-ун, отбелязва ТАСС, цитирана от БНР. Сподели:", "date": "2018.10.03", "title": "Държавният секретар на САЩ ще се срещне със севернокорейския лидер Ким Чен-ун в неделя"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%BF%D0%B5%D1%82-%D0%B5%D0%BA%D1%81%D0%BF%D0%B5%D1%80%D1%82%D0%B8%D0%B7%D0%B8-%D0%B8-15-%D1%80%D0%B0%D0%B7%D0%BF%D0%B8%D1%82%D0%B0%D0%BD%D0%B8-%D0%B7%D0%B0-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-news785539.html", "text": "Прокуратура на Република България. Прокуратурата е назначила още 5 експертизи и е разпитала 15 души във връзка с тежката катастрофа край Своге. Това съобщиха от пресцентъра на На 04 септември 2018 г. Пресцентърът на Прокуратурата на Република България представи информация за осъществените до този момент действия по разследването на тежкото произшествие на пътя Своге – София. Разследването е възложено от главния прокурор на Националната следствена служба, под ръководството на екип от прокурори от Софийска окръжна прокуратура. За времето от 05 септември 2018 г. до сега, по делото е извършено следното: Нови огледи, при които са иззети веществени доказателства, имащи значение за разследването и в частност за назначаването и изготвянето на съответни експертизи: - Два допълнителни огледа на местопроизшествието, като са иззети сравнителни образци от поставената еластична ограда (мантинела); - Повторен оглед на автобуса - във връзка с изготвяне заключението на назначената експертиза за установяване на техническото му състояние; - Три огледа на веществени доказателства - допълнителни огледи на двата леки автомобила, участвали в произшествието, както и детайлен оглед на иззетите части от еластичната ограда (мантинела). Разпити на свидетели: В качеството на свидетели са разпитани още 15 лица, сред които служители на дружествата, участвали в строителството на пътния участък, включително и изпълнителния директор и председателя на Надзорния съвет на „Трейс Груп Холд“ АД и ръководителя на лаборатория „Пътно строителство – Трейс“. Разпитани са също служители на АПИ, имащи отношение към изпълнението на проекта и директора на ОПУ. Показания са дали петима пострадали от произшествието и трима свидетели, оказали помощ на пострадали лица. Експертизи: Назначени са 5 броя експертизи: - Техническа експертиза, възложена на специализирана лаборатория - на иззетите сравнителните образци от асфалтова настилка за установяване дали асфалтовата смес от иззетите проби (изрезки) отговаря на утвърдената рецепта за изготвянето ѝ и на БДС за тежко и много тежко движение. Експертизата ще даде отговор и на въпроса, дали едрозърнестия минерален материал, вложен в асфалтовата смес, по устойчивост на ускорено полиране отговаря на действащия стандарт; - Техническа експертиза на иззетите части (сравнителни образци) от поставената в района предпазна еластична ограда (мантинела) - на това, дали тя съответства на установените стандарти като материал, дебелина, закрепване и други показатели. Изследването е възложено на Института по металознание към БАН. - Физико-химическа експертиза за определяне на химичния и морфологичния състав на иззети сравнителни образци от боя от мантинелата на мястото на произшествието. Възложена е на НИК – МВР. - Съдебно-оценителна експертиза на МПС, участници в ПТП, възложена на вещи лица авто- експерти. - Строително-техническа експертиза (пътно строителство), която следва да даде заключение относно спазването на технически правила и норми при изготвянето на проекта и при изпълнението на обекта (пътя) в участъка на ПТП. Заключението ще бъде изготвено от експерт, притежаващ специалност в областта на пътното строителство. Приобщени писмени документи: Изискани и приобщени са редица нови документи, относими към предмета на разследването от: АПИ, „Трейс груп Холд“ АД, Български институт по стандартизация, лечебни заведения (по повод проведено лечение на пострадалите от произшествието), „Мотт Мак Доналд България“ ООД (във връзка с делегирани от възложителя по договора права и задължения и уточняване обхвата на консултантските услуги). Сподели:", "date": "2018.10.03", "title": "Прокуратурата с пет експертизи и 15 разпитани за за катастрофата край Своге"}
{"url": "https://pik.bg/%D0%B1%D1%81%D0%BF-%D0%B1%D0%B5%D0%B7-%D0%BD%D0%B8%D0%BD%D0%BE%D0%B2%D0%B0-%D0%B8%D1%81%D0%BA%D0%B0-%D1%81%D0%BF%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D0%BD%D1%86%D0%B5%D1%81%D0%B8%D1%8F%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-news785567.html", "text": "БСП, но без Корнелия Нинова иска законово да се спре концесията за Летище \"София\". Левите се борят сами в пленарна зала днес, тъй като лидерката им реши да не се яви на работа. Според социалистите обекти от националната сигурност не трябва да се дават на концесия и зоват Министерски съвет да прекрати отдаването им. Сподели:", "date": "2018.10.03", "title": "БСП без Нинова иска спирането на концесията на Летище \"София\""}
{"url": "https://pik.bg/%D0%BE%D1%81%D0%BD%D0%BE%D0%B2%D0%BD%D0%B0-%D0%B2%D0%B5%D1%80%D1%81%D0%B8%D1%8F-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D1%81%D1%82%D1%80%D0%B5%D0%BB%D0%B1%D0%B8%D1%89%D0%B5---%D1%81%D0%BF%D0%BE%D1%80-%D0%B7%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B8-%D0%BC%D0%B5%D0%B6%D0%B4%D1%83-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80%D0%B8-news785536.html", "text": "Спор между разпространители на дрога е основната версия за стрелбата в София снощи, при която двама души бяха ранени в столичния квартал \"Стрелбище\". Продължават разпитите на свидетели. Вече са прегледани и камерите на близките заведения. Полицията издирва извършителите, предава БНР. Нападателите, които стреляха по двамата мъже снощи в столичния квартал „Стрелбище“, вероятно са използвали пистолет, разкриват източници в МВР. Оръжието, с което е стреляно по младите мъже, е с калибър 7.65 мм. Това е показал огледът на мястото, извършен през изминалата нощ. Сигналът за стрелбата е получен в полицията малко след 22 часа. Мъжете са излизали от заведение, когато срещу тях е открита стрелба от преминаващ автомобил. Стреляно е най-малко 8 пъти. Двамата мъже са ранени и откарани в болница. \"Получихме сигнал за простреляни лица, като на място екип на полицията е установил двама ранени - мъж на 26 години и мъж на 38 години. И двамата са криминално проявени. Мъжете са настанени в болнични заведения на територията на столицата, като по информация на лекарите няма опасност за живота им, макар да са с по няколко прострелни рани\", уточни директорът на СДВР главен комисар Ивайло Иванов, който пристигна на мястото на инцидента, както и директорът на Националната полиция главен комисар Христо Терзийки. \"Трима свидетели очевидци се разпитват. Един извършител или двама извършители - нека колегите да си свършат работата и когато имаме повече информация, то ще ви дадем, защото към този момент действително няма да е точна\", каза по-рано главен комисар Ивайло Иванов. И двамата ранени са познати на полицията, уточни главен комисар Христо Терзийки: \"Пострадалите лица са ясни за нас. Единият е на 38 години и е многократно регистриран за различни криминални деяния, както и е осъждан, и е лежал в затвора за притежание на наркотични вещества. И двамата с прякори. Другият е на 26 години и също е криминално проявен за кражби - и от жилища, и от офиси\". На мястото на инцидента снощи имаше засилено полицейско присъствие, както и пред болницата, в която са настанени ранените. Сподели:", "date": "2018.10.03", "title": "ОСНОВНА ВЕРСИЯ! Стрелбата в столичния \"Стрелбище\" - спор за територии между наркодилъри"}
{"url": "https://pik.bg/%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD%D0%B8%D1%82%D0%B5-%D0%BF%D1%80%D0%B5%D0%B4-%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%BF%D0%B8%D1%86%D0%B0%D1%80%D0%B8%D1%8F-%D1%81%D0%B0-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%BE-%D0%BF%D1%80%D0%BE%D1%8F%D0%B2%D0%B5%D0%BD%D0%B8-news785499.html", "text": "По първоначална информация полицията издирва двама души за стрелбата с двама ранени, станала късно във вторник вечерта в столичния квартал „Стрелбище”. По все още не потвърдени данни нападателите избягали с различни автомобили, след като произвели изстрелите. А куршумите попаднали в телата на двама криминално проявени – 38-годишния Ивайло Богданов-Жирафа и Божидар Ролански – на 26. Единият е излежавал присъда за разпространение на наркотици, а другият има регистрации за извършване на кражби. Простреляните са настанени в болници в столицата без опасност за живота. Единият е с две огнестрелни рани в гърдите, а другият – с две в рамото и две в ръката. Охранител на близкия фитнес център, който бил сред първите, видели ранените след стрелбата, разказа, че две минути преди това на мястото имало черен джип. Това било записано и от охранителните камери на близката пицария, които са иззети от полицията. „Чухме 4-5 изстрела и малко след това едното момче падна пред фитнеса. Беше сериозно ранен, в тежко състояние”, каза охранителят. Сподели:", "date": "2018.10.03", "title": "НОВИ ПОДРОБНОСТИ! Простреляните пред столичната пицария са криминално проявени"}
{"url": "https://pik.bg/%D0%B5%D1%81%D0%B5%D0%BD%D0%BD%D0%B8-%D0%BA%D0%B0%D0%BF%D1%80%D0%B8%D0%B7%D0%B8-%D1%81%D0%BB%D1%8A%D0%BD%D1%86%D0%B5-%D0%B8-%D0%BE%D0%B1%D0%BB%D0%B0%D1%86%D0%B8-%D1%89%D0%B5-%D1%81%D0%B5-%D1%80%D0%B5%D0%B4%D1%83%D0%B2%D0%B0%D1%82-%D0%B4%D0%BD%D0%B5%D1%81-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-25-%D0%B3%D1%80%D0%B0%D0%B4%D1%83%D1%81%D0%B0-news785484.html", "text": "Днес ще има променлива облачност, по-значителна над Южна България, но само на изолирани места там е възможно слабо и за кратко да превали. Над Северна България ще преобладава слънчево време. В сутрешните часове на места в котловините на Западна България и в югоизточните райони има условия за образуване на ниска облачност или мъгла. Ще духа слаб в Дунавската равнина и Източна България до умерен вятър от запад-северозапад. Максималните температури ще са предимно между 20° и 25°. Над планините ще има променлива облачност, по-значителна над масивите в Южна България, но само на отделни места ще превали слабо. Ще духа умерен до силен, по най-високите части временно бурен вятър от запад-северозапад. Максималната температура на височина 1200 метра ще е около 16°, на 2000 метра – около 10°. Над Черноморието ще има променлива облачност, по-значителна по южното крайбрежие, но вероятността за валежи е много малка. Ще духа слаб до умерен вятър от запад-северозапад. Максималните температури ще са 20-22°. Температурата на морската вода е 19-21°. Вълнението на морето ще е 1-2 бала. На 03.10.2018 слънцето ще изгрее в 07:26 часа и ще залезе в 19:05 часа. Продължителност на деня 11:39 часа. На 03.10.2018 луната ще изгрее в 00:27 часа и ще залезе в 15:44 часа. Осветеност на диска в 0h UT 43 %. Фаза на луната: след последна четвърт преди новолуние. Сподели:", "date": "2018.10.03", "title": "ЕСЕННИ КАПРИЗИ! Слънце и облаци ще се редуват днес, термометрите скачат до 25 градуса"}
{"url": "https://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%BC%D0%BE%D0%BB%D0%B8-%D0%BF%D1%83%D1%82%D0%B8%D0%BD-%D0%B7%D0%B0-%D0%BB%D0%B8%D1%87%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-news785486.html", "text": "Александър Вучич помоли Владимир Путин за лична подкрепа, пише руският вестник “Независимая газета“, цитира Фокус. Преговорите между руския президент Владимир Путин и сръбския му колега Александър Вучич се състояха в Москва. Основната тема на разговора беше ситуацията в северната част на Косово, където миналия уикенд местните специални сили се опитаха да превземат язовира, който се намира под контрола на Белград и водноелектрическата централа \"Газивода\". Сърбия реагира незабавно на това, като обяви най-висока степен на готовност на армията. В същото време Вучич каза, че ще се обърне към Москва за помощ. Преди месец Белград и Прищина бяха на една крачка от решение, което според президента Вучич и президента на Република Косово Хашим Тачи ще нормализира отношенията. Това е така наречената сделка за \"корекция на границата\". Според нея сръбската северна част на Косово попада под контрола на Белград в замяна, че Прищина получава сръбските територии Прешево и Буяновац, където живеят предимно албанци. Търсенето на компромис с Косово е може би основният външнополитически приоритет за Сърбия, която се стреми към Европейския съюз. Идеята за обмен на териториите на Вучич и Тачи обаче не намери подкрепа сред населението на двете републики. Тя е отхвърлена от Берлин, Лондон и редица други европейски столици, опасени, че такова действие ще отвори кутията на Пандора и ще създаде негативен прецедент за балканските страни с нерешени териториални спорове. Що се отнася до Москва, тя многократно заяви, че е готова да подкрепи Белград в споразуменията си с Прищина. Винаги обаче беше подчертано, че всяко споразумение следва да се основава на международното право и да се съобразява с Резолюция 1244 на Съвета за сигурност на ООН. Инцидентът във водноелектрическата централа и резервоара не е нищо повече от пи-ар акция, каза Павел Кандел, водещ изследовател в Института на Европа на Руската академия на науките. \"Преговорите на Прищина с Белград са в безизходица и косовският президент Тачи е изправен пред ситуация в републиката, където всички се противопоставят на сделката с Белград и само той е краен в желанието си. Трябваше да докаже, че контролира ситуацията и дори в северната част на Косово е господар. За това и подобно действие беше предприето“, обясни експертът в интервю за вестника. „На свой ред, Вучич, давайки заповедта да приведе армията в пълна бойна готовност, също направи на себе си пи-ар, но от другата страна. Той също трябваше да покаже, че не е по-малко смел от Тачи и е готов за всичко. Освен това за него все още е добра възможност да покажем на международната общност, Москва, Брюксел и Вашингтон, че ние (Сърбия и Косово) сме на ръба на войната. Ако не искате война, помогнете ни. Позицията на Кандел е споделена от старши изследовател на Института за славянски изследвания на Руската академия на науките Пьотр Искендеров, който вярва, че Тачи и Вучич съзнателно са предприели действия, които изглеждат като стъпки, насочени към ескалация на ситуацията. Той отбеляза, че и двамата лидери са готови да сключат компромисно споразумение и искат да нормализират двустранните отношения, но за това те трябва да спасят имиджа си в очите на собствените си избиратели. Според Искендеров, в желанието си да види Сърбия в ЕС, Вучич играе своята игра. В същото време, за разлика от Тачи, който играе върху противоречията между сърбите и албанците, той използва противоречията между Русия и ЕС, тъй като Москва е основният външнополитически съюзник на Белград. \"Искам Сърбия да бъде страна на мир и икономически просперитет. Аз ще помоля президента Путин за подкрепа на всички международни форуми \", каза Вучич преди посещението си в Москва. Когато журналистите попитаха дали Белград планира да поиска от Москва военна помощ, сръбският лидер отговори отрицателно. \"Не искам големи военни конфликти на територията на Сърбия\", подчерта той. В отговор на въпроса на вестника, как Москва в тази ситуация може да помогне на Белград, Кандел отбеляза, че самият сръбски лидер се нуждае от подкрепата на Кремъл. \"Когато Вучич твърди, че се нуждае от подкрепа от Москва, той приема, че тя е съгласна със споразумението с Косово за обмена на територии и с нейна помощ да получи подкрепа за такова непопулярно решение сред сърбите\", заключи експертът. Междувременно, според ТАСС, сръбският президент изрази задоволство от резултата от преговорите с Путин. \"Всичко, което търсихме, получихме. Ние се договорихме за всичко \", каза Вучич, като отговори на въпроса дали на международната сцена са договорени съвместни стъпки в подкрепа на териториалната цялост на Сърбия. В същото време той добави, че не може публично да разкрие подробностите. Сподели:", "date": "2018.10.03", "title": "Александър Вучич моли Путин за лична подкрепа"}
{"url": "https://pik.bg/%D0%BD%D0%B0-%D0%BE%D1%81%D1%82%D1%80%D0%BE%D0%B2-%D1%81%D1%83%D0%BB%D0%B0%D0%B2%D0%B5%D1%81%D0%B8-%D0%B5-%D0%B8%D0%B7%D1%80%D0%B8%D0%B3%D0%BD%D0%B0%D0%BB-%D0%B2%D1%83%D0%BB%D0%BA%D0%B0%D0%BD-news785495.html", "text": "На индонезийския остров Сулавеси е изригнал вулкан, предава японската агенция Kyodo, цитирана от TACC, цитира Фокус Изригването на вулкана е станало в сряда на остров Сулавеси в Индонезия, който пострада от силно земетресение и цунами. Според агенцията стълбът от пепел от един от вулканите, намиращи се на острова, достига височина от 4 километра. Земетресение с магнитуд 7.4 се разтърси провинция Централен Сулавеси на 28 септември, в продължение на близо два дни са регистрирани около 170 вторични труса. Силният трус е предизвикал цунами, височината на вълните беше от 3-5 м. Според последните данни, в резултат на земетресението и последвалото цунами са загинали 1234, около сто души още се издирват и стотици са ранени. В резултат на земетресението над 60 000 местни жители бяха принудени да напуснат домовете си. Сподели:", "date": "2018.10.03", "title": "На остров Сулавеси е изригнал вулкан"}
{"url": "https://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%83%D0%B1%D0%B5%D0%B4%D0%B5%D0%BD%D0%B0-%D1%87%D0%B5-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D0%B4%D0%BD%D0%B8-%D0%B7%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%82-news785489.html", "text": "Тереза Мей настоява, че най-добрите дни за Великобритания предстоят в реч , която ще изнесе пред конференцията на Консервативната партия в Бирмингам, пише авторитетното британско издание The Times, цитира Фокус. Тя също така ще призове консерваторите да зачитат историята си като партия на Съюза и да подкрепят план, който запазва Северна Ирландия изцяло в Обединеното кралство. \"Аз страстно вярвам, че най-добрите ни дни са пред нас и че нашето бъдеще е изпълнено с обещание\", казва тя в реплика на бившия външен министър Борис Джонсън, който е сред онези, които се оплакват, че Мей не успява да реализира потенциала на Брекзит. Джонсън удвои атаката си срещу плана от „Чекърс“ вчера, описвайки компромиса като \"унижение\", докато изложи алтернативен манифест за бъдещето на партията. Около 20 депутати, включително Дейвид Дейвис, бившият министър на Брекзит, и бившият министър на развитието Прити Пател, са гледали как той критикува плана „Чекърс“, който ще остави Великобритания \"заключена в гравитационния лъч на Брюксел\". Тереза Мей каза пред ВВС, че е разочарована, че Джонсън изоставя хората от Северна Ирландия, заявявайки, че не е предложил решение на проблема за избягване на твърда граница. - Той иска да скъса гаранцията ни за хората от Северна Ирландия. Северна Ирландия е част от Обединеното кралство \", каза тя. След изказването, което министър-председателят каза, че не е гледала, тя добави: \"Има едно нещо, което всички знаем за Борис. , , той ще направи добро шоу“. Опциите за преговори на кабинета бяха подложени на натиск, тъй като Доминик Рааб, министър на Брекзит, заяви, че няма да прави повече компромиси пред Брюксел само за да запази плана на правителството жив. Мей потвърди вчера, че Великобритания все още работи по резервния план за предотвратяване на всякаква твърда граница между Република Ирландия и Северна Ирландия. Тези планове, известни като \"възпиращ механизъм\", не могат да бъдат публикувани до последния момент на преговорите, за да се избегне публично разделение с Демократичната Юнионистка партия (ДЮП) , от която кабинетът се нуждае за работещо мнозинство в парламента. ЕС иска да гарантира, че Северна Ирландия ще поддържа близки до единния митнически съюз регулаторни правила за Ирландия, за да се избегне твърда граница. В същото време британското правителство, подкрепено от ДЮП, се ангажира да не позволява правилата в Северна Ирландия да се различават от тези в останалата част от Обединеното кралство. Министрите работят по нови предложения за резервен план, които зачитат всички съответни червени линии. Сподели:", "date": "2018.10.03", "title": "Тереза Мей убедена, че най-добрите дни за Великобритания предстоят"}
{"url": "https://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%81%D0%B0%D0%BA%D0%B0%D1%82%D0%BB%D1%8A%D0%BA-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B3%D1%83%D1%89%D0%B5%D1%80%D0%BE%D0%B2%D0%B0-%D1%81%D0%B5-%D0%B8%D0%B7%D1%82%D1%8A%D1%80%D1%81%D0%B8-%D0%BE%D1%82-%D0%BA%D0%BE%D0%BD-news785320.html", "text": "Специално на снимките от конна база край Пловдив предоставили на бившата плеймейтка и екипа й красив жребец. Еднокопитният бозайник възпитано позирал пред обектива на Костадин Кръстев-Коко, но към края на снимачния процес явно позите на Гущерова му дотегнали и решил да прояви нрав. Светлана се покачила на гръбнака му с надеждата, че предстои Коко да нащрака най-запомнящите се кадри. Но изнервен от продължилата няколко часа фотосесия, се изправил на задните си крака. Гущерова извадила невероятен късмет, тъй като точно в този миг от едната страна на коня бил човек от снимачния екип, който в последния момент хванал прясната булка и я спасил от падане и сигурни травми, пише \"Билайф\". Светлана се разминала само с уплах. Инцидентът, за който пропуснала да уведоми съпруга си, за да не го притеснява, не прекъснал снимките и кокетката продължила с позьорските стойки., шушукат в светските среди. Кончето обаче било подменено с малко пони. Лек инцидент по време на последната си фотосесия е претърпяла Светлана Гущерова. Половинката на бизнесмена Христиан Гущеров се изтърсила от коня, който също участвал в част от кадрите. Сподели:", "date": "2018.10.03", "title": "НА КОСЪМ ОТ САКАТЛЪК! Светлана Гущерова се изтърси от кон"}
{"url": "https://pik.bg/-news546515.html", "text": "Една майка се провиква от плажа по посока на морето: - Иванееее, излез от водата! От водата се подава една глава и Иван отвръща.. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546519.html", "text": "Съдията: - Подсъдими, как можахте да нанесете двайсет прободни рани с ножа право в сърцето? Това е невъзможно! – Искате ли да ви покажа? Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546522.html", "text": "Две баби си говорят. Първата: - Ама, ти чу ли, Петровица родила църно бебе? Втората: - Как тъй, нали и двамата са бели ора? Първата: - Ми она съновала един негър я е гонИл и се уплашИла. Втората: - Мене ми се чини, че тоа негър я е настигнАл! Сподели:", "date": "2018.10.03", "title": "ВИЦОВЕ"}
{"url": "https://pik.bg/%D0%BD%D1%8E-%D0%B9%D0%BE%D1%80%D0%BA-%D1%82%D0%B0%D0%B9%D0%BC%D1%81-%D0%B3%D1%80%D1%8A%D0%BC%D0%BD%D0%B0-%D1%82%D1%80%D1%8A%D0%BC%D0%BF-%D0%B5-%D0%BF%D0%BE%D0%BB%D1%83%D1%87%D0%B8%D0%BB-%D0%BD%D0%B0%D0%B4-400-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%BE%D1%82-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-%D1%87%D1%80%D0%B5%D0%B7-%D1%83%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0--news785490.html", "text": "Президентът на САЩ Доналд Тръмп е получил еквивалента на днешни 413 милиона долара от родителите си, отчасти благодарение на способи за укриване на доходи. Това пише в. \"Ню Йорк таймс\" в разследване на имотното състояние на американския президент, предадоха Франс прес и Ройтерс. Голяма част от тези пари Тръмп получил, като помагал на родителите си да избегнат плащане на дължими данъци чрез създаване на корпорация с четиримата си братя и сестри, за да прикрие милиони долари, получени от бизнеса с недвижими имоти на баща им Фред Тръмп. Смята се, че децата на Фред Тръмп са получили общо \"сума, съществено надхвърляща един милиард долара\" от родителите си през годините. При данък \"наследство и дарение\" от 55 процента те е трябвало да платят 550 милиона долара, но са дали само 52,2 милиона, пише вестникът, цитира БНР. Адвокатът на Тръмп Чарлс Хардър определи като \"стопроцентова измислица\" твърденията на \"Ню Йорк таймс\" за данъчна измама и укриване на данъци. Сподели:", "date": "2018.10.03", "title": "\"Ню Йорк Таймс\" гръмна: Тръмп е получил над 400 млн. долара от родителите си чрез укриване на доходи"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%B8%D1%80%D0%BE%D0%B3%D0%BE%D0%B2-%D1%81-%D0%BF%D1%8A%D1%80%D0%B2%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B5%D0%B4%D0%B8%D0%BD-%D0%BE%D1%82-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD%D0%B8%D1%82%D0%B5-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82%D0%B8--news785509.html", "text": "Директорът на многопрофилната болница \"Пирогов\" проф. д-р Асен Балтов разкри първи подробности за състоянието на един от ранените при снощната стрелба в столичния квартал \"Стрелбище\". \"Настаненият е докаран с две прострелни рани в областта на рамото и областта на гърдите. Извършена е операция, няма опасност за живота на ранения\", коментира той. \"Мъжът все още е в реанимация. Няма тежки разкъсвания\", уточни още проф. Асен Балтов. Припомняме, че двама мъже бяха ранени снощи около 22.00 часа в столичния квартал \"Стрелбище\". По първоначална информация по тях е стреляно от лек автомобил, който се издирва. Ранените са с богати криминални досиета. 38-годишният Ивайло Богданов излежавал присъда за разпространение на наркотици, а 26-годишният Божидар Ролански-Жирафа има регистрации за извършени кражби. Сподели:", "date": "2018.10.03", "title": "ИЗВЪНРЕДНО! \"Пирогов\" с първа информация за състоянието на един от простреляните рецидивисти в София"}
{"url": "https://pik.bg/%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B8-%D1%83%D1%87%D0%B5%D0%BD%D0%B8%D1%86%D0%B8-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%B7%D0%B0-%D0%BF%D0%BE%D0%BC%D0%BE%D1%89-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-news785491.html", "text": "Палестински ученици от малко село на Западния бряг, което е планирано за разрушаване, искат германският канцлер Ангела Меркел да се намеси в тяхна защита, предаде Асошиейтед прес. На вчерашна демонстрация учениците в Хан ал Ахмар носеха плакати на Меркел с призив тя да окаже натиск върху Израел да спре плановете за разрушаване на лагера от бараки край Ерусалим. Меркел и членове на кабинета й трябва да пристигнат днес в страната за среща с премиера Бенямин Нетаняху, цитира БНР. Израелските власти твърдят, че селището е построено незаконно и предложиха да премести жителите му на ново място на няколко километра оттам. Палестинците обаче смятат, че разрушаването цели да ги лиши от домове в интерес на разширяването на израелските селища на Западния бряг. Сподели:", "date": "2018.10.03", "title": "Палестински ученици призоваха за помощ  Ангела Меркел"}
{"url": "https://pik.bg/%D1%84%D0%BE%D0%BB%D0%BA%D0%B0%D0%B4%D0%B6%D0%B8%D1%8F%D1%82%D0%B0-%D0%B6%D0%B8%D0%B2%D0%BA%D0%BE-%D0%B4%D0%BE%D0%B1%D1%80%D0%B5%D0%B2-%D1%81%D1%82%D0%B0%D0%B2%D0%B0-%D1%81%D1%8A%D1%81%D0%B5%D0%B4-%D0%BD%D0%B0-%D0%B4%D0%B0%D0%BD%D0%B8-%D0%B8-%D0%B0%D0%BB%D0%B5%D0%BA%D1%81-%D1%83%D1%80%D0%B5%D0%B4%D0%B8-%D1%81%D0%B5-%D1%81-%D1%82%D1%83%D0%B7%D0%B0%D1%80%D1%81%D0%BA%D0%B8-%D0%BF%D0%B0%D0%BB%D0%B0%D1%82-%D0%B2-%D0%BF%D0%BE%D0%BB%D0%B8%D1%82%D0%B5-%D0%BD%D0%B0-news785481.html", "text": "Лудия репортер Даниел Петканов се уреди с чалга съсед. Става въпрос за фолк изпълнителя Живко Добрев, който от години се шири из Дубай. Изпълнителят решил да се запаси в родината си и смело купува луксозни имоти. Според запознати чалгаджията едва ли ще се върне скоро у нас, но предпочитал да инвестира спечелените в емирството дирхами в иначе евтината България. „То да беше апартамент или къща добре, ама той се е уредил с цял палат, какво ще го прави с толкова стаи, кой ще спи в тях?“, чудят се авери на Добрев. Не става ясно дали Живко е загърбил музикалната си кариера, тъй като скоро не е издавал песен, но със сигурност е готов да атакува имотния бизнес, пише Secret.bg. Припомняме, че Даниел и Александра си купиха малка къща в затворен комплекс извън София, близо до Витоша. Именно в близост до този комплекс ще се развява и изпълнителят. Сподели:", "date": "2018.10.03", "title": "Фолкаджията Живко Добрев става съсед на Дани и Алекс, уреди се с тузарски палат в полите на Витоша"}
{"url": "https://pik.bg/%D1%80%D1%8F%D0%B7%D1%8A%D0%BA-%D0%B7%D0%B0%D0%B2%D0%BE%D0%B9-%D1%81%D0%B3%D0%BE%D0%B4%D0%B5%D0%BD%D0%B0%D1%82%D0%B0-e%D0%BC%D0%B0%D0%BD%D1%83%D0%B5%D0%BB%D0%B0-%D1%81%D0%BF%D0%B8-%D0%BF%D1%80%D0%B8-%D0%B1%D0%B8%D0%B2%D1%88%D0%B8%D1%8F-%D1%81%D0%B8---%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D0%BC%D0%B0%D1%87%D0%BA%D0%B0-%D0%BF%D0%BE%D1%81%D1%82%D0%B5%D0%BB%D0%B8%D1%82%D0%B5-%D0%B2-%D0%BF%D0%BE%D0%BA%D0%BE%D0%B8%D1%82%D0%B5--news785371.html", "text": "Попфолк певицата Емануела се е прибрала при бащата на сина си Митко - Димитър Динев. В последните дни звездата на няколко пъти се отбеляза от тузарския комплекс Свети Влас. Не е тайна, че той е собственост на бащата на Димитър - олигарха Динко Динев. \"Всеки търси тръпката, но истината е в семейството\", написа изпълнителката в Инстаграм. Версиите за отношенията на хитовата изпълнителка и бизнесмена са най-различни. И ако досега Емануела не говореше за личния си живот, то публикациите ѝ в социалните мрежи през последните месеци са изключително любопитни. Преди седмица тя бе споделила снимка на чаша кафе, заснета на фона на пристанището във Влас, текстът \"Добро утро\" бе допълнен с емотиконките за семейство - жена, мъж и дете. Меломаните бързо навързаха две и две и разбраха кой всъщност се крие зад щастието на пайнерката. \"Не гледай така лошо, усмивката краси човека\", пише последовател на Емануела под публикувана от нея друга снимка, а тя на своя ред отговаря: \"Този поглед означава - стой далеч от семейството ми\", пише \"Хотнюз\". ПИК припомня, че последна година Емануела имаше връзка със столичния юрист Мартин Николов. Певицата явно бе доста хлътнала по него, след като стигна да там не да чака от него предложение за брак, а да го отправи самата тя. Това се случи по време на едно от нейните участия в нощен клуб. От няколко месеца насам обаче отношенията помежду им хич не вървели, коментират запознати. Двамата нон стоп се карали и то за дреболии. Близки до Емануела, които отлично познават нрава й, подозират, че завръщането в Свети Влас не е защото е подновила любовта си с Митко Динев, а за да дразни годеника си Мартин. Припомяме, че сред раздялата им отношенията между родитеите на малкия Мити рязко се влошиха, като войната им периодично припламва, а по думите на самата изпълнителка тя никога не би продължила живота си заедно с Динев-младши. Певицата може да нощува в комплексите на семейство Диневи винаги, когато пожелае, тъй като Димитър поняга взима сина им при себе си. Засега нито Емануела е потвърдила, че наистина се е събрала с Динев, нито пък той е коментирал въпроса. Сподели:", "date": "2018.10.03", "title": "РЯЗЪК ЗАВОЙ? Сгодената Eмануела спи при бившия си - чалга дивата мачка постелите в покоите на олигарсите Диневи (СНИМКИ)"}
{"url": "https://pik.bg/%D1%81%D0%B5%D0%B4%D0%B5%D0%BC-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BE%D1%82-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D0%B2-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news785485.html", "text": "Седем палестинци са ранени от израелските сили в Ивицата Газа, предава Anadolu Agency, цитира Фокус. Най-малко седем палестинци бяха ранени във вторник, когато израелската армия стреля срещу мирни демонстранти в Газа. Пострадалите са били ранени с огнестрелно оръжие, според информацията, получена от местната болница. Четирима от тях бяха ранени в източната част на лагера \"Джабалия\", докато другите трима бяха ранени в източната част на Ивицата Газа. След като митингите започнаха на 30 март, десетки палестинци бяха убити и хиляди ранени от израелски войски, разположени от другата страна на буферната зона. Протестиращите настояват за \"правото на завръщане\" в домовете и селата в историческа Палестина, откъдето са били прогонени през 1948 г., за да направят път за новата държава Израел. Те също така изискват да се сложи край на 11-годишната блокада на Израел в Ивицата Газа, която унищожи икономиката на крайбрежния анклав и лиши повече от 2 милиона жители от много стоки от първа необходимост. Сподели:", "date": "2018.10.03", "title": "Седем палестинци са ранени от израелските сили в Ивицата Газа"}
{"url": "https://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%B8%D0%B5-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F-%D1%81%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B6%D0%B5%D1%80%D0%B0%D1%80-%D0%BA%D0%BE%D0%BB%D0%BE%D0%BD-news785488.html", "text": "Френският президент Еманюел Макрон прие оставката на вътрешния министър Жерар Колон и поиска от премиера Едуар Филип да изпълнява тази длъжност докато бъде назначен нов титуляр. Това съобщи Елисейският дворец, цитиран от Франс прес. Вчера Колон подаде оставка за втори път за 48 часа след първоначалния отказ на Макрон да я приеме. Министърът обясни оставката си с намерението да се кандидатира отново за кмет на Лион, чийто градоначалник е бил в продължение на 16 години. Вчера оставка подаде сегашният кмет Жорж Кепенекян. Когато тя бъде одобрена, общинският съвет на Лион ще има срок от две седмици да избере нов кмет, който най-вероятно ще е Жерар Колон, отбелязва ТАСС, цитирана от Фокус. Сподели:", "date": "2018.10.03", "title": "Френският президент Макрон прие оставката на вътрешния си министър Жерар Колон"}
{"url": "https://pik.bg/-news546523.html", "text": "На една жена подарили вълшебно зайче. То ѝ казало: - Моля те, пусни ме от клетката и аз ще ти изпълня три желания. Тя мислила, мислила и накрая се съгласила. - Само че, за да съм честен, трябва да те предупредя, че каквото поискаш за себе си, ще го получи и мъжът ти в десеторен размер - казало зайчето. - Няма проблеми. Аз обичам мъжа си и той ме обича, така че нека и той да е щастлив - казала жената. - Какво е първото ти желание? - попитало зайчето. - Да съм много красива! - Няма проблем! И тя станала много красива, а мъжа ѝ - 10 пъти повече. - Второто желание? - Да имам много пари! Тя станала много богата, а мъжа ѝ - пак бил 10 пъти по-богат от нея. - Третото желание? Мислила, мислила жената и накрая казала: - Може ли да получа един малък инфаркт? Сподели:", "date": "2018.10.03", "title": "ВИЦОВЕ"}
{"url": "https://pik.bg/%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-%D1%88%D0%BE%D0%BA-%D0%B7%D0%B0-%D1%80%D0%B5%D0%B0%D0%BB-%D0%B2-%D0%BC%D0%BE%D1%81%D0%BA%D0%B2%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B4%D1%8F%D0%B2%D0%BE%D0%BB%D0%B8-%D0%B8-%D0%BF%D1%80%D0%B8%D0%BB%D0%B5%D0%BF%D0%B8%D1%82%D0%B5-%D0%BD%D0%B5-%D1%81%D0%B5-%D0%BF%D0%BE%D0%B1%D0%B5%D0%B4%D0%B8%D1%85%D0%B0-%D0%BB%D1%8E%D0%B1%D0%B8%D0%BC%D0%B5%D1%86-news785510.html", "text": "Бившият голмайстор на ЦСКА София Жуниор Мораес се изяви на най-високо ниво в европейския клубен футбол. Мораес реализира 2 гола за Шахтьор Донецк в мач от ШЛ срещу Лион. ЦСКА Москва пък шокира колоса Реал Мадрид с 1:0. Грандовете Ман Юнайтед и Байерн Мюнхен записаха домакински равенства съответно в спорове с Валенсия и Аякс като състезанието предлага все по-равностойни и интересни битки на терена. Шампионска лига, групова фаза - втори кръг, резултати: АЕК - Бенфика 2:3 0:1 - Сеферович 8 0:2 - Грималдо 15 1:2 - Клонаридис 23 2:2 - Клонаридис 63 2:3 - Семедо 75 Байерн (Мюнхен) - Аякс 1:1 1:0 - Хумелс 4 1:1 - Мазрауи 23 Хофенхайм - Манчестър Сити 1:2 1:0 - Белфодил 1 1:1 - Агуеро 8 1:2 - Силва 87 Лион - Шахтьор (Донецк) 2:2 0:1 - Жуниор Мораес 45 0:2 - Жуниор Моарес 55 1:2 - Дембеле 71 2:2 - Дюбоа 72 ЦСКА (Москва) - Реал Мадрид 1:0 1:0 - Влашич 2 Рома - Виктория (Пилзен) 5:0 1:0 - Джеко 3 2:0 - Джеко 40 3:0 - Юндер 64 4:0 - Клуиверт 73 5:0 - Джеко 90 Ювентус - Йънг Бойс 3:0 1:0 - Дибала 5 2:0 - Дибала 33 3:0 - Дибала 69 Манчестър Юнайтед - Валенсия 0:0 \"Новспорт\". Сподели:", "date": "2018.10.03", "title": "В Шампионска лига! Шок за Реал в Москва, \"червените дяволи\" и \"прилепите\" не се победиха, любимец на Сектор \"Г\" блести"}
{"url": "https://pik.bg/%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D1%88%D0%BE%D1%81%D0%B5%D1%82%D0%BE-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-%D0%B1%D0%B8%D0%BB-%D0%B8%D0%B7%D0%BF%D1%8A%D0%BB%D0%BD%D0%B5%D0%BD-%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD%D0%BE-news785457.html", "text": "От компанията заявяват, че ще предприемат всички законови действия за защита на своята репутация от неверни твърдения. При избраната договорна форма за проекта изпълнителят единствено извършва работите без право да изменя или да коригира заданието за строителство. От \"Трейс груп холд\" твърдят, че техническият проект, от една страна, съдържа несъответствие с реалните данни и ситуация на трасето, а от друга - с нормативните изисквания за такъв тип път. Сред тях съществуващите криви са без преходи, което не отговаря на Наредбата за проектиране на пътища. От 50-тия до 76-тия км над 56% от кривите не отговарят на класа на пътя, предава Нова. По отношение на коефициента на сцепление на пътното покритие, от \"Трейс\" отбелязват, че в действащата нормативна уредба не са указани стойности за контрол на показателя, а той зависи, освен от качеството на асфалтовото покритие, и от текущата поддръжка и чистотата му. Варовиковите скали са материал, който се използва за почти всички видове асфалт, и използването им е регламентирано в стандартите за асфалтовите смеси, се казва още в позицията на компанията. Сподели:", "date": "2018.10.03", "title": "Ремонтът на шосето край Своге бил изпълнен качествено"}
{"url": "https://pik.bg/%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B8%D1%8F%D1%82-%D0%BD%D0%B0%D1%82%D0%B8%D1%81%D0%BA-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B3%D1%8A%D1%80%D1%86%D0%B8%D1%8F-%D0%B5-5-%D0%BF%D1%8A%D1%82%D0%B8-%D0%BF%D0%BE-%D0%B2%D0%B8%D1%81%D0%BE%D0%BA-%D0%BE%D1%82-2017-%D0%B0-news785458.html", "text": "Миграционният натиск на гръцко-българската граница е пет пъти по-висок в сравнение с миналата година. Това отчитат от „Гранична полиция”. Данните бяха предоставени, след като миналата седмица при операция бяха задържани двама каналджии и 36 нелегални мигранти на територията на Хасковска област. Те са открити натъпкани в два леки автомобила. За първите девет месеца на годината са задържани близо 230 нелегални бежанци, влезли от Гърция, предава Нова. В същото време броят на недопуснатите през границата ни е над 2000, което е 5 пъти повече, отколкото през 2017 г. Най-голям е миграционният натиск в районите на Свиленград и Ивайловград. Сподели:", "date": "2018.10.03", "title": "Миграционният натиск по границата с Гърция е 5 пъти по-висок от 2017-а"}
{"url": "https://pik.bg/%D0%BE%D0%BF%D1%86%D0%B8%D0%B8%D1%82%D0%B5-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B8%D0%BB%D0%B8-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-news785459.html", "text": "Опциите за Македония са предсрочни избори или договор с опозицията, пише македонската редакция на радио The Voice of America, цитира Фокус. Споразумение с опозицията за гласуване на конституционни промени или предсрочни избори. Това са двата варианта от резултата от референдума, в който гражданите гласуваха за Договора с Гърция. Премиерът Заев вече обяви датата, на която ще се проведат изборите - 25 ноември, но остави място за евентуално споразумение с опозицията. Той смята, че няма правни или конституционни пречки и че бързите избори могат да бъдат осъществени чрез формиране на техническо правителство по така нареченият „Пържински модел“. За да се спази обявеният срок, е необходимо да се насрочат изборите не по-късно от 10 октомври или следващата сряда. Според радиото съгласието на опозицията ще бъде изчаквано най-много до края на тази седмица. Лидерът на опозицията Християн Мицковски обяви, че неговата партия, ВМРО - ДПМНЕ, е готова за предсрочни избори. Въпреки това той подчерта, че е необходимо изпълнението на няколко условия, нов главен прокурор от редиците на опозицията и анкетна комисия за разследване на нередностите по време на гласуването на референдума. Той има различно отношение по въпроса за сроковете за техническото правителство, тъй като се стреми към същите условия, както за предсрочните избори през 2016 г . От Демократичния съюз за интеграция (ДСИ) пък твърдят, че само след като са изчерпани всички възможности за квалифицирано мнозинство, което би подкрепило промените в Конституцията в парламента трябва да се отиде на предсрочни избори. Управляващата СДСМ настоява за бързи предсрочни избори, за да се навакса загубеното време, тъй като е повече от ясно, че до края на годината няма да бъдат гласувани промени в конституцията, както предвижда споразумението. Това трябва да приключи до средата на април, защото тогава започва кампанията за европейските избори, очакват се и предсрочни парламентарни избори в Гърция, а и Македония влиза в изборен процес за президентски избори. Сподели:", "date": "2018.10.03", "title": "Опциите за Македония са предсрочни избори или договор с опозицията"}
{"url": "https://pik.bg/-news572574.html", "text": "На врата се звъни, момченце отваря и вижда полицай. - Татко ти вкъщи ли е? - Не. - А майка ти? - Тя също се скри. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572572.html", "text": "Пресцентърът на МВР съобщи, че са заловени хакерите, причинили срива на информационната система за обслужване на детските градини. Това са лицата И.П. на 2,5 години и Б.Б. на 3 години от град С., които не са искали да ходят на детска градина. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572573.html", "text": "Мъж отишъл на гости. Домакините му предложили аперитив с мезе. Тъкмо да отпие от чашата и да опита мезето, дошло малко момченце и му казало: - Чичо, ако знаеш какво има във фурната на печката... Човекът си казал: - Няма да пия и да ям – ще чакам. Сервирали предястието, вечерята и десерта – момченцето все казвало това на мъжа и той нищо не хапнал. Станало време да си ходи, момченцето отишло при мъжа и му казало: - Чичо, ако знаеш какви сладки котенца е родила котката във фурната на печката. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572575.html", "text": "Тате какви хора са пияниците? - Те са лоши хора. - А, как да ги разпознавам? - Виж, сине там има четири дървета, пияниците ги виждат като осем! - Тате, ама там има две дървета! Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572576.html", "text": "Учителката: - Пешко, бързо ми кажи пет неща, в състава на които има мляко! Пешко: - Ммм... масло, сирене, сладолед и две крави. Сподели:", "date": "2018.10.03", "title": "ВИЦОВЕ"}
{"url": "https://pik.bg/%D0%B3%D1%80%D0%B0%D0%BD%D0%B0%D1%82%D0%B0-%D1%82%D0%B0-%D0%BD%D0%B0-%D0%B0%D1%80%D1%82%D0%B8-%D0%B3%D1%80%D1%8A%D0%BC%D0%BD%D0%B0-%D0%B8-%D0%B2-%D1%80%D1%83%D1%81%D0%B8%D1%8F-news785482.html", "text": "Тийнидолът АРТи представи актуалния си хит „Граната“ и на руски език. Парчето е качено в руския YouTube канал StarPro, който има над 1,6 млн. абонати. Прави впечатление, че парчето се приема изключително добре и в северната страна и може да се похвали с четвърт милион гледания, което за Русия е огромен успех. Мнозина споделят в коментарите, че версията на руски им харесва повече от оригинала и съветват изпълнителя да записва и бъдещите си проекти на родния си език. През септември АРТи зарадва феновете си от Северна България, обикаляйки с „Турнетооо“ из 15 града. В момента певецът подготвя и новото си парче. Също така обещава да го видим за първи път от доста време насам и на големия екран, пише Secret.bg. Сподели:", "date": "2018.10.03", "title": "\"Граната\"-та на АРТи гръмна и в Русия"}
{"url": "https://pik.bg/-news572581.html", "text": "Полицай спира кола, шофирана от куче. - Вие сте луд! - казва полицаят на спътника на кучето. - Защо сте дали на животното да шофира? - Че да не би да е мое? Аз съм на автостоп. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572577.html", "text": "Две момченца си говорят: - Баща ми е полицай и може да сгащи баща ти. - А моят баща е пощальон и може да сгащи майка ти. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572582.html", "text": "Ранна утрин. В градината пълзят два охлюва. Единият минава през парче вестник с обяви, сканира го по диагонал и казва на другия: - Колега, много глупав народ пише по вестниците! - Що? - Представяш ли си, викат на къщите недвижими имоти. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572585.html", "text": "Фермер всеки ден носел в мандрата по около 200 литра мляко, а имал само 5 крави. Другите фермери се чудели и накрая го попитали как става това. - А, лесно е. Всеки ден влизам в обора и казвам: Какво ще продаваме днес - мляко или говеждо? Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572587.html", "text": "В театъра един мъж с почуда гледа как кучето реагира на спектакъла и казва на стопанина му: - Удивително, изглежда кучето ви, много харесва действието! - И аз се учудвам, когато прочете пиесата, изобщо не му хареса. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572583.html", "text": "Фермер всеки ден носел в мандрата по около 200 литра мляко, а имал само 5 крави. Другите фермери се чудели и накрая го попитали как става това. - А, лесно е. Всеки ден влизам в обора и казвам: Какво ще продаваме днес - мляко или говеждо? Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572584.html", "text": "Вълкът си купил мотор. Заекът поискал да го покара. Вълкът му казал: - За да тръгнеш, кажи \"Слава богу\", а за да спреш - \"Богу слава\". Заекът тръгнал. Стигнал до една пропаст и забравил думите. . Ох! Слава или... Ох! Аха-а-а! Богу слава! Моторът спрял на самия ръб над пропастта. Зайо се хванал за сърцето и с облекчение въздъхнал: - Ох! Слава богу... Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572586.html", "text": "Цирков афиш: \"Дресура на гигантски костенурки! Те излизат на арената на задни крака и правят един кръг на целия манеж. След това се прибират!\" По-долу със съвсем малки букви пише: \"Номерът продължава 8 часа.\" Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572588.html", "text": "Един ден червейче попитало майка си: - Мамо, мамо къде е тате. - Отиде за риба. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572590.html", "text": "Вечер като си легна, броя овце. И винаги помага - някъде до 98-та заспивам. А после по среднощ се будя от кошмара че две овце ми се губят. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572589.html", "text": "Петел и кокошка гледат телевизия. Започва кулинарно предаване и петелът казва: - Угаси го, пак ще дават филм на ужасите. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572592.html", "text": "Крадец влиза в една къща и почва да краде. Един глас му каза в тъмното: - И аз те гледам, и Исус те гледа! Крадецът светка фенера и гледа някакъв папагал. Вика му: - Кой си ти, бе? Папагалът отговаря: - Аз съм Методий. Крадецът го пита: - К'во е тва име за папагал? Папагалът: - То и Исус е странно име за доберман, ама е зад теб. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572591.html", "text": "Мишките отиват при бухала за съвет: - Кажи ни, като най-мъдро животно, какво да направим? Всички ни гонят - котки, сови, всякакви други хищници. - Станете бодливи като таралежите, никой няма да ви закача. - А, как да станем бодливи? А-а-а, не ме занимавайте с подробности, аз съм стратег, тактиката си е ваша работа. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572595.html", "text": "В едно щъркелово гнездо: - Мамо, къде е татко? - Той носи бебета по света и радва много семейства. Няколко месеца по-късно майката-щъркел пита сина си: - Къде беше цял ден? - Плаших гимназистки! Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572594.html", "text": "Мъж води козел на изложба на кучета: - Регистрирайте ни, ако обичате. Журито: - Но това е козел. Мъжът: - А брадата!? Това е порода ризенщнауцер. - А, рогата!? - попитало журито. - Моля, не се бъркайте в личния живот на моето куче! Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572593.html", "text": "Вълкът си купил мотор. Заекът поискал да го покара. Вълкът му казал: - За да тръгнеш, кажи \"Слава богу\", а за да спреш - \"Богу слава\". Заекът тръгнал. Стигнал до една пропаст и забравил думите. . Ох! Слава или... Ох! Аха-а-а! Богу слава! Моторът спрял на самия ръб над пропастта. Зайо се хванал за сърцето и с облекчение въздъхнал: - Ох! Слава богу... Сподели:", "date": "2018.10.03", "title": "ВИЦОВЕ"}
{"url": "https://pik.bg/-news571765.html", "text": "- Скъпа, хайде да се разведем. Много те моля! Не мога повече да продължавам така. - А-а-а! Надявай се, ама няма да те огрее. Вдовица взе, вдовица и ще оставиш! Сподели:", "date": "2018.10.03", "title": "ВИЦОВЕ"}
{"url": "https://pik.bg/-news571766.html", "text": "Двама англичани се запознават на прием. - Майлс, индустриалец, кокс и въглища - представя се единият. - Джоунс, директор на затвор - хляб и вода. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news571764.html", "text": "Оптимистът отива до прозореца всяка сутрин и казва: \"Добро утро, Боже.\" Песимистът отива до прозореца и казва: \"Боже, пак е утро!\" Сподели:", "date": "2018.10.03", "title": "ВИЦОВЕ"}
{"url": "https://pik.bg/-news571768.html", "text": "Мъж нахълтва разярен в кухнята. Крещи на жена си: - Всичко разбрах. Ти ми изневеряваш! - Не е вярно - отговорила жената. - Вярно е! Изневеряваш ми с някакъв водопроводчик. - Е това пък... въобще не е вярно! Сподели:", "date": "2018.10.03", "title": "ВИЦОВЕ"}
{"url": "https://pik.bg/-news571761.html", "text": "Двама английски джентълмени се изгубват в Сахара. Трети ден жажда и адски зной. По-младият джентълмен, внезапно оживен, пита спътника си: - Милтън, не бяхте ли споменали наскоро, че имате вода в коляното? Сподели:", "date": "2018.10.03", "title": "ВИЦОВЕ"}
{"url": "https://pik.bg/-news571762.html", "text": "- Затруднява ли ви въпросът? - пита професорът по трудово право. - Никак, господин професор - отговаря студентът. - Затруднява ме отговорът. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news571763.html", "text": "- Келнер, това кафе ли е или чай? - заяжда се клиент. - Не можете ли да определите по вкуса, господине? - Не, не мога. - Е, щом не ги различавате, тогава какво значение има? Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572547.html", "text": "Момченце казва на баща си: - Татко, хайде да играем на зоологическа градина. - Добре, а как се играе? - Аз ще бъда маймунката, а ти ще купуваш бананите. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news571773.html", "text": "Бихте ли искали вашите деца да приличат на вас? - Не, за какво са ми идиоти в семейството! Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572545.html", "text": "Дете показва на баща си бележник, пълен с двойки. - Сине, за такива оценки трябва да има голям бой. - Прав си тате! Ще ти покажа къщата на даскала. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news571771.html", "text": "- Знаеш ли, моят съсед се оказа вампир! - Как разбра? - Забих му един заострен кол в сърцето и умря! Сподели:", "date": "2018.10.03", "title": "ВИЦОВЕ"}
{"url": "https://pik.bg/-news571772.html", "text": "Когато се разболеете, не отивайте до аптеката. Просто си хапнете пилешка супа - пълна е с антибиотици. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news571770.html", "text": "Жена се кара на мъжа си : - Ще взема да напиша над леглото с блажна боя какъв простак си! - Защо? - Да научи целият квартал какъв си. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572546.html", "text": "- Пешо, защо всяка сутрин закъсняваш за училище? - Ами, аз си идвам навреме, но на ъгъла има знак, на който пише: \"Училище, движете се бавно!\" Сподели:", "date": "2018.10.03", "title": "ВИЦОВЕ"}
{"url": "https://pik.bg/-news571769.html", "text": "Тъща казва на зет си: - Прави, каквото правиш, но като умра, искам хубаво погребение. Целия си имот ти оставям. След един ден зетят казва на тъща си: - Прави, каквото правиш, погребението е утре в три. Всичко съм уредил. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572554.html", "text": "След корабокрушение две малки момчета попадат на пустинен остров в океана. Едното от тях, много уплашено, започва да се моли: - Господи, ако се върна някога вкъщи, обещавам ти, че ще стана отличник, че няма да бия брат си, няма да слагам попови лъжички в супата на сестра си, няма да запушвам с памук лулата на дядо, няма да... - На твое място веднага бих прекъснал молитвата – казва второто момче. – Насам идва параход. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572555.html", "text": "- Какъв искаш да станеш, като пораснеш? - Телефонен автомат. Нищо няма да правя, само ще вземам паричките на хората Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572550.html", "text": "Най-големият джебчия е заловен и съдията го пита: - Как успя да вземеш часовника на този човек, без той изобщо да усети нещо? - Ваша светлост, аз за такава лекция вземам по двеста долара на човек! Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572548.html", "text": "Многодетна майка изпраща по дъщеря си извинителна бележка за редовните й закъснения в училище: \"Много ви моля да извините дъщеря ми за честите закъснения. Тя има още четири сестри, а разполагаме само с едно огледало.\" Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572549.html", "text": "Мъжът се връща от работа и жената се хвали: - Скъпи, днес на детето му порастна първото зъбче! - Браво, чудесно! - И също така, днес направи първата си крачка! - Още по-добре. - Обаче, докато правеше първата си крачка, падна и загуби първото си зъбче... - Лошо. - Но затова пък, като падна, каза първата си дума! - Прекрасно! - Щеше да е прекрасно, ама да не беше казал точно тая дума. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572553.html", "text": "- Скъпи, днес детето ни каза първата си дума, и тя беше \"тате\"! - Чудесно! И как стана това? - Ами точно бяхме в зоологическата градина и гледахме клетката на горилите. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572551.html", "text": "Бракоразводно дело. Съпругата: - Настоявам за развод! Той, без мое знание, продаде всичко: от хладилника до тиганите, а парите ги изпи. Съпругът: - Аз, в моя защита, искам да кажа, че тази \"идеална домакиня\" разбра чак след две седмици, че хладилника, печката и тиганите ги няма! Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572552.html", "text": "В часа по физическо възпитание учителят все повтаря на първолаците: - Леви! Леви! Малкият Филип учудено пита: - А какво да правим с десния? Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546502.html", "text": "- Колко е часът? - Без петнайсет. - Колко без петнайсет? - Не знам, паднала ми е малката стрелка.... Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546500.html", "text": "Интервю за работа - Ниво на английски? - Отлично. - Знаете ли какво означава allow? - Да - Използвайте го в изречение. - Allow, кой е на телефона? - Благодаря, ще се свържем с вас... Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546503.html", "text": "Съпругата: - Следобед големият часовник падна от стената. Да беше малко по-рано, щеше да разбие главата на мама.... Съпругът: - Край! Ще го изхвърля. Винаги закъснява. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546461.html", "text": "- Скъпи, имам една лоша и една добра новина. Лошата - изхарчих всичките ти пари. Добрата - обичам те и сиромах. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546499.html", "text": "Рота от шопи. Командирът дава заповед: - Отляво надясно - преброй се! И почват: - Първи! - Я до него! - Он до мене! - Я сам до тех ... Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546510.html", "text": "- Здрасти, какво правиш? - Гледам \"Малката булка\". - И какво става? - Ох, голямо напрежение! Преди четири епизода й звънна телефонът. Чакам да вдигне... Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546497.html", "text": "Две години стопанин разпръскваше ГМО химикали за колорадски бръмбар. На третата година самият бръмбар започна да помага на земеделеца с прибирането на картофите. Сподели:", "date": "2018.10.03", "title": "ВИЦОВЕ"}
{"url": "https://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%B0%D1%89-%D0%B2-%D0%BD%D0%B0%D1%82%D0%BE-%D0%B7%D0%B0%D0%BF%D0%BB%D0%B0%D1%88%D0%B8-%D1%80%D1%83%D1%81%D0%B8%D1%8F-news785402.html", "text": "Това заяви днес американският посланик в НАТО Кей Бейли Хътчисън, цитирана от Ройтерс и АП. По думите й Вашингтон желае въпросът да бъде решен по дипломатически път, но е готов да обмисли и нанасянето на въздушен удар, ако руснаците продължат разработката. Съединените щати смятат, че Русия разработва ракетните системи с наземно баздиране 9M729 в нарушение на подписания през 1987 г. между САЩ и СССР Договор за ликвидиране на ракетите със среден и малък обсег. Тези ракети могат да поразяват мишени на разстояние от 500 до 5500 километра. Москва твърди, че не нарушава договора. По думите на говорителката на външното министерство в Москва Мария Захарова твърденията на американската страна, че обхватът на ракетите 9М729 превишава позволеното в договора от 1987 г., не са съпроводени с никакви доказателства, припомня ТАСС. \"Време е Русия да дойде на масата и да спре нарушенията\", каза Хътчисън на пресконференция в Брюксел днес, ден преди срещата на министрите на отбраната на страните от НАТО. Според нея, ако тази ракетни системи \"станат готови за изстрелване\", тогава САЩ ще потърсят \"потенциал за отстраняване на ракета, която може да порази всяка от страните в Европа, както и Америка\". \"Контрамерките ще бъдат за отстраняване на ракетите, разработвани от Русия в нарушение на договора\", каза тя и подчерта: \"Руснаците са предупредени\". Министърът на отбраната на САЩ Джим Матис заяви, че ще обсъди въпроса с колегите си министри на започващата утре в Брюксел среща. \"Не мога да прогнозирам докъде може да стигнем - това е решение на президента. Но мога да ви кажа, че и на Капитолия, и в Държавния департамент има големи опасения заради ситуацията. Аз ще се върна със съветите на нашите съюзници и ще се ангажирам в дискусия да определим пътя нататък\", заяви Матис пред репортери в Париж, където е на посещение днес. Американските обвинения вероятно ще влошат още повече отношенията между Москва и Запада, обтегнати силно заради анексирането на Крим към Русия през 2014 г., руските бомбардировки в Сирия и обвиненията за намеса на Русия в избори на Запад, отбелязват агенциите Русия трябва да спре тайните разработки на крилата ракета, забранена от двустранен договор от 1987 г., или САЩ ще потърсят начин за унищожаване на новата ракета, преди да стане оперативна. Сподели:", "date": "2018.10.03", "title": "Посланикът на САЩ в НАТО заплаши Русия"}
{"url": "https://pik.bg/-news546511.html", "text": "Затвор. Надзирателят минава на нощна обиколка. От една килия се чува как някой плаче. - Кой реве там, бе? Услужлив дебел глас: - Иванов, г-н старшина. - Защо реве? - Ми, иска му се коняк. - Ха, коняк иска! А бой не ще ли? - Пробвахме, но продължава да реве. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news571760.html", "text": "Между приятелки: - Аз пък вече нямам кой знае какви претенции към мъжа, за който искам да се оженя. Важното е да е добър човек, културен, възпитан. Как мислиш, дали са останали още такива милионери? Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572556.html", "text": "- Мамо, малкото ми братче от небето ли дойде? - Точно така, скъпа. - Не ги обвинявам, че са го изхвърлили оттам. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572558.html", "text": "- Татко, учителката ни каза, че живеем на този свят, за да помагаме на другите. - Да, разбира се! - А тогава за какво живеят другите? Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572557.html", "text": "Баща към малкия си син: - Пак ли ще ми задаваш въпроси? Нали съм ти казал да не си отваряш устата, преди да са те попитали нещо. - Добре, тате, повече няма да правя така. Ти само ме попитай дали мама не е паднала от стълбата. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546513.html", "text": "- Емооо, хайде в морето, бе! - Не искам, нито мога да плувам, нито ми се пикае. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572567.html", "text": "- За какъв ще учиш, като пореснеш? – питат гостите малкия Пламенчо. - За ин-же-не.! - Браво, браво! - А, като завърша – продължава детето - ще стана като вуйчо...сер-ви-тьор! Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546505.html", "text": "Събрали сме се да решим къде да го пратим - в ада или в рая. Кой иска да се произнесе за него? Първа душа: - Той беше добър, отзивчив, прекрасен съпруг. За рая е! Втора душа: - В работата си винаги е бил честен и съвестен. За рая е! Трета душа: - За ада е гадината! Душата на умрелия: - Иване, ти пък защо? Та нали с теб бяхме приятели! Душата на Иван: - Бяхме. Обаче веднъж влизам в обществена тоалетна. Седя си в кабинката. По едно време чувам как влиза някакъв бизнесмен. После нахлува килър и стреля. Аз нито дишам, нито шавам! Душата на умрелия: - Е добре, но аз какво общо имам? Душата на Иван: - А кой точно тогава ми звънна на мобилния? Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572568.html", "text": "- Мамо, може ли да нося сутиен? - Не! - Ама мамо, аз вече съм на 14! - Не, казах! - Моля те-е-е! - Абе, сине, ти от дума не разбираш ли? Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572569.html", "text": "Трима приятели си говорят. Единият казва: - Моята жена прочете \"Трите прасенца\" и ми роди 3 деца. Вторият: - Моята жена прочете \"Снежанка и седемте джуджета\" и ми роди седем деца. Третият: - Пооомощ! Жена ми чете \"Али Баба и четиридесетте разбойника\"! Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572571.html", "text": "На улицата момиченце се обръща към случайна минувачка: - Бихте ли ми помогнали? Не мога да отворя вратата към нашата градина. - Ще ти покажа как да я отваряш, момиченце, за да можеш утре да го правиш сама – казва жената и отваря вратата. - Разбира се, но утре боята ще е вече изсъхнала. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572570.html", "text": "- Твоят баща е много лош. Заради него татко наби снощи мама. - Какво толкова е направил баща ми? - Ами целунал мама в градската градина и татко видял. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572596.html", "text": "Пощаджия стои пред оградата на къща и очевидно се бои от огромния доберман в двора. - Влизайте, не се бойте, той е кастриран - провиква се стопанката. - Ама аз, да си кажа честно, се страхувам да не ме ухапе - мърмори пощаджията. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546520.html", "text": "Мъж, пиян като кирка, долазва до къщи след среща на випуска. Отваря вратата някак си, изтъркулва се вътре и гледа - жена му стои в коридора и държи метла с дълга дръжка. Мъжът се изправя на колене и с мъка артикулира: - Лен-че, не от-ли-тай! Мо-ля те! Аз- за по-сле-ден път! Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546506.html", "text": "Ценоразпис в бар: Цени за посетители, желаещи барманът да отговори на телефонно обаждане от съпругата: 2 лв. - \"Току-що си тръгна\"; 3 лв. - \"Днес не е идвал\"; 4 лв. - \"Няколко дни не съм го виждал\"; 10 лв.- \"Кой пък е този? Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546518.html", "text": "Затворник разсъждава: \"Странна работа е това законът… Откраднах един хляб и ме осъдиха, и сега какво – всеки ден ми дават по един хляб безплатно.\" Сподели:", "date": "2018.10.03", "title": "ВИЦОВЕ"}
{"url": "https://pik.bg/-news572597.html", "text": "Ти си най-тъпото куче! - крещи дресьорът на пудела. - Аз ти казвам да ми донесеш вестника, а ти започваш да ми преинсталираш програмите в компютъра! Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546512.html", "text": "Трима старци на игрището за голф: - Момчета, споделя първият, - не ви ли се струва, че хълмчетата стават все по-стръмни от година на година? - Така е, съгласява се вторият. - А и разстоянието на дупките май е по-голямо, отколкото беше преди. Да не говорим за стиковете - не знам в днешно време от какъв материал ги правят, но тежат много повече! - Я стига сте хленчили! - кара им се третият. - Трябва да сме доволни, че все още сме от правилната страна на тревата... Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546509.html", "text": "Срамежлив господин си харесвал една аптекарка. Проблемът бил, че не знаел как да я заговори. Негов приятел го посъветвал да отиде да купи нещо, да я заговори, да я покани да пият по нещо и така. Наредил се човека на опашката, дошъл неговия ред, погледнал аптекарката и попитал: - Аз ще пия аспирин. Ти какво ще пиеш? Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546525.html", "text": "Обява от рубрика за запознанства: \"Търся единствената - нежна, любяща, способна да сподели мъка и лишения. P.S. Мъката и лишенията са гарантирани.\" Сподели:", "date": "2018.10.03", "title": "ВИЦОВЕ"}
{"url": "https://pik.bg/%D0%BD%D0%BE%D0%B2%D0%B0%D1%82%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%BD%D0%B0-%D0%B5%D1%81-%D0%BD%D0%B5-%D0%B1%D0%B8%D0%BB%D0%B0-%D0%B1%D0%BB%D0%B0%D0%B3%D0%BE%D0%BF%D1%80%D0%B8%D1%8F%D1%82%D0%BD%D0%B0-%D0%B7%D0%B0-%D0%BA%D0%B8%D1%82%D0%B0%D0%B9-news785460.html", "text": "Новата стратегия на ЕС, не е неблагоприятна за Китай, пише китайското англоезично издание Global Times, цитирано от Фокус. ЕС е глобален играч. С ролята си до голяма степен икономическа, той се стреми да разшири присъствието си в няколко региона на света. Азия е сред тях. Докато глобалната стратегия на ЕС прави 19 препратки към Азия, като обсъжда перспективата за пряка връзка между европейския просперитет и азиатската сигурност, съдържанието му е доста неясно. За да предостави повече подробности и ясни цели относно европейския подход към Азия, Европейската комисия и върховният представител по въпросите на външните работи и сигурността работят по подготовката на съответния документ. В резултат на това в Брюксел бе представена наскоро съвместна комуникационна стратегия, насочена към свързването на Европа и Азия. От ЕС очакват задълбочаване на връзките през следващите години и виждат Съюза като двигател за свързване. По-специално той посочва желаната свързаност с екологичните стандарти, няколко вида мрежи, вариращи от инфраструктура до енергийни и цифрови проекти, както и международни правила и разпоредби. Наред с други неща, ЕС се надява да придобие равнопоставени условия за своите компании за бизнес в Азия. В тази връзка се обсъжда железопътната връзка ЕС-Китай, защото \"трябва да се обърне внимание на неутралитета на конкуренцията\". Китай не се споменава широко в съвместното съобщение. Отвъд железопътната връзка се прави позоваване на Платформата за свързване на ЕС-Китай. Според документа Брюксел също иска да продължи преговорите за споразумение за въздушен транспорт с Пекин. Не е тайна обаче, че ЕС е решил да увеличи усилията си и да разработи стратегия за връзка по отношение на Азия, тъй като е загрижен за намеренията на Китай. Инициативата „Пояс и Път“ предизвиква тревога в някои европейски столици, че китайските компании могат да имат по-голяма роля в ключови инфраструктурни проекти. Ето защо ЕС търси начини за защита на своите икономически интереси. През 2016 г. например ЕС не призна статуса на китайската пазарна икономика. През септември 2017 г. председателят на Европейската комисия Жан Клод Юнкер стартира нова европейска политика за механизми за скрининг на китайски държавни предприятия. Три месеца по-късно ЕС въведе нови правила за търговска защита, насочени първоначално към Китай \", тъй като по-голямата част от неговата антидъмпингова дейност засяга вноса от тази страна\". Сега Брюксел се стреми да разшири собствените си мрежи - като Транс-европейските транспортни мрежи - към Азия чрез двустранни и многостранни партньорства. Като засилва стратегията си за свързване на Европа и Азия, се надява да създаде допълнителен инструмент за инициативата \"Пояс и Път\", за да не бъде изпреварен. В този контекст Европейската комисия предложи бюджетът на ЕС за външна дейност да се увеличи до 123 млрд. Евро за периода 2021-2027 г. Въпреки очевидните различия между Китай и ЕС, новата стратегия за свързване на ЕС в момента не е лоша новина за Китай. Като начало, Китай запазва основното си предимство - способността си да използва огромните си ресурси и да инвестира, докато пуска на пазара инициативата „Пояс и Път“. Освен това Китай гледа благоприятно на условията, водещи до сътрудничество. Има няколко примера на китайски банки или компании, които си сътрудничат с европейските. На уебсайта на Европейската комисия ясно се посочва, че ЕС ще продължи да се ангажира с Китай, тъй като двете страни споделят интереса си да осигурят функционирането на съответните им инициативи. Това е в интерес на китайското правителство, което силно разчита на мултилатерализма и споделя визията за изграждане на общност за споделено бъдеще за човечеството. Основната разлика между инициативата \"Пояс и Път\" и новата стратегия за свързване на ЕС е, че първата вече трупа успехи и непрекъснато се развива, докато втората остава до голяма степен теоретична. Европейският парламент и Европейският съвет ще обсъдят това съвместно общуване и ще допринесат за обсъждане на връзките на предстоящата среща на върха Азия-Европа, която ще се проведе в Брюксел на 18 и 19 октомври. Разбира се, ЕС има тенденция да развива грандиозни теории, на не успява да ги приложи на международно ниво. Сподели:", "date": "2018.10.03", "title": "Новата стратегия на ЕС не била благоприятна за Китай"}
{"url": "https://pik.bg/-news546471.html", "text": "Две блондинки си говорят: - Знаеш ли, аз вчера станах майка. - Какво е - момче или момиче? - Момиче. - Как я кръстихте? - Кръстена е на двете си баби: Надя и Деница - Наденица! Сподели:", "date": "2018.10.03", "title": "ВИЦОВЕ"}
{"url": "https://pik.bg/%D0%BA%D1%83%D0%BB%D0%B8%D0%BE-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news785449.html", "text": "Супер звездата Кулио, който носител на награда \"Грами\" и е с над 17 милиона продадени записа по целия свят, вече е в България. Като дете той е мечтаел да стане ядрен физик. Днес е рапър, актьор и готвач. Бях умно дете. Имах много добри оценки в училище. Бях книжен плъх. Но животът ме принуди да изляза на улицата. Когато плуваш сред акули, ставаш акула или ставаш храна на акулите, разказва Кулио, цитиран от Нова телевизия. Според него парите не са ключът към властта. Истинското разковниче е знанието. Ако знаеш как да си набавиш информация, знаеш и как да спечелиш пари, добавя още рап изпълнителят. И Кулио печели. Не само с музиката си, но и с кулинарните си умения. Способностите му като готвач го изстрелват на корицата на престижното списание \"Тайм\". След концертите във Варна и София, рапърът потегля към другите спирки от европейското си турне. Сподели:", "date": "2018.10.03", "title": "Кулио пристигна в България"}
{"url": "https://pik.bg/%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B5-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-47-%D0%B2%D1%82%D0%BE%D1%80%D0%B8%D1%87%D0%BD%D0%B8%D1%82%D0%B5-%D1%82%D1%80%D1%83%D1%81%D0%BE%D0%B2%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-news785473.html", "text": "Регистрирано е земетресение с магнитуд 4.7, показва справка на интернет страницата на Европейския средиземноморски сеизмологичен център. Земетресението е станало на 45 километра източно от Кахраманмараш и на 71 километра северно от големия град Газиантеп, като вторичните трусове продължават. Земетресението е станало в 18:29 местно време (съвпада с българското). Земетресението е усетено силно в близост до епицентъра, а по-слабо и в северните части на Сирия. Няма информация за пострадали хора и нанесени материални щети. Сподели:", "date": "2018.10.03", "title": "Регистрирано е земетресение с магнитуд 4.7, вторичните трусове продължават"}
{"url": "https://pik.bg/-news546514.html", "text": "Фотограф казва на известна манекенка: - А сега се опитайте да изобразите на лицето си дълбок размисъл. Аз ще ви помогна: На колко е равно седем по девет? Сподели:", "date": "2018.10.03", "title": "ВИЦОВЕ"}
{"url": "https://pik.bg/%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0-%D1%81%D0%B8%D0%BD%D1%8A%D1%82-%D0%BD%D0%B0-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%B2%D1%8A%D0%B2-%D0%B2%D0%B8%D0%B5%D1%82%D0%BD%D0%B0%D0%BC-%D1%89%D0%B5-%D1%81%D1%82%D0%B0%D0%B2%D0%B0-%D0%B4%D0%B0%D1%81%D0%BA%D0%B0%D0%BB-news785437.html", "text": "Синът на популярния готвач шеф Петров ще става даскал. Веселин ще преподава древно българско бойно изкуство във Виетнам. Щастливата новина съобщи гордият татко в официалния си профил в социалната мрежа Фейсбук. „Весо отива към Азия да преподава древно бойно изкуство! В началото бях против, чудех се как да го накарам да не го прави… После се сетих, че лудият ни път на българите е един вечен кръговрат. Следвайки дедите ни, които са създали тук мощна цивилизация, пак една част от тях се е запътила за Азия в началото на бронзовата епоха, явно има нещо, което да свърши там, въпреки че и това е бил поводът, който се опитват да ни втълпят, че ние българите идваме от там, а правилният глагол е „връщаме“. На добър път, сине, отиди и ги зарази с красотата, с която са се борели дедите ти мизи. Аз ще си търся истинската храна, която ще върне духа на лъва в българина, който вече хилядолетие му хвърлят помия свинска и му казват, че езикът му е свински и той грухти“, пише Борис, споделяйки фото на младия талант, цитира „Телеграф“. Веселин всъщност е по-големият и познат за ТВ зрителите син. Докато бе в звездната къща на „ВИП Брадър“, шеф Петров си позволи да скочи на Дани Златков, плашейки го именно с Весо. Тогава готвачът подчерта, че момчето не е някакъв уличен побойник, а професионалист и за това не е редно хора с възрастта на БГ Роналдо да му повишават тон. Сподели:", "date": "2018.10.03", "title": "НОВО АМПЛОА! Синът на шеф Петров заминава във Виетнам, ще става даскал"}
{"url": "https://pik.bg/%D0%B2%D0%B8%D0%BF-%D1%84%D0%B5%D0%BD%D0%BA%D0%B0-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D1%80%D0%B0%D0%B7%D0%B1%D1%83%D0%BD%D0%B8-%D0%B4%D1%83%D1%85%D0%BE%D0%B2%D0%B5%D1%82%D0%B5-%D0%B2-%D0%BD%D0%B5%D1%82%D0%B0---%D0%B4%D0%B5%D1%80%D0%B5-%D0%B3%D1%8A%D1%80%D0%BB%D0%BE-%D0%B7%D0%B0-%D1%86%D1%81%D0%BA%D0%B0-news785436.html", "text": "Тийнсензацията Гери-Никол се превърна във футболна фенка. Варненската красавица подкрепи ЦСКА в дербито с Левски. В социалната мрежа Инстаграм певицата сподели видео, в което дере гърло наред с червените запалянковци. Публикацията й успя да привлече вниманието на феновете, които се изненадаха, че Гери се намира именно в центъра на Сектор Г. Освен похвали под публикацията на варненката не липсваха и критики от недоброжелатели, които звездата остави без отговор, пише „Телеграф“. Сподели:", "date": "2018.10.03", "title": "ВИП ФЕНКА! Гери-Никол разбуни духовете в нета - дере гърло за ЦСКА"}
{"url": "https://pik.bg/%D0%BB%D0%BE%D0%BD%D0%B4%D0%BE%D0%BD-%D0%B2%D1%8A%D0%B2%D0%B5%D0%B6%D0%B4%D0%B0-%D0%BD%D0%BE%D0%B2%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D0%BC%D0%B8%D0%B3%D1%80%D0%B0%D1%86%D0%B8%D1%8F-news785461.html", "text": "След излизането от Евросъюза приоритет във Великобритания ще имат висококвалифицираните имигранти, независимо от коя страна идват. Премиерът Тереза Мей обяви, че новата система ще бъде базирана на квалификациите на работниците, а не на произхода им. Тя ще привлича точно тези професионалисти, които са необходими на икономиката Така ще бъде съкратен броят на нискоквалифицираните чужденци, а имиграцията ще бъде намалена до устойчиви равнища, обясни Мей. В същото време председателят на Европейската комисия Жан-Клод Юнкер предупреди, че преговорите с Великобритания са трудни, цитира Нова. \"Понякога имам усещането, че ние напускаме Великобритания, но всъщност е точно обратното\", заяви той. Според него британското общество никога не е било информирано за последиците от Brexit. Юнкер допълни, че Brexit е въпрос от историята, а той иска да се занимава с бъдещето на останалите в Европейския съюз 27 държави. Сподели:", "date": "2018.10.03", "title": "Лондон въвежда нова система за миграция"}
{"url": "https://pik.bg/%D1%81%D1%82%D0%BE%D1%82%D0%B8%D1%86%D0%B8-%D1%85%D0%B8%D0%BB%D1%8F%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D0%B2-%D1%82%D0%B8%D1%80%D0%B0%D0%BD%D0%B0-news785474.html", "text": "Стотици хиляди протестират и в момента пред парламента на Армения. Водено от премиера Никол Пашинян, множеството излезе на улицата срещу закон, който ще направи по-трудно на министър-председателя да разпусне депутатите и да насрочи нови избори. Появиха се съобщения, че протестиращите са щурмували парламента, предава Нова. По-късно обаче стана ясно, че Пашинян е влязъл в сградата за разговори с политическите си опоненти. Сподели:", "date": "2018.10.03", "title": "Стотици хиляди протестират в Тирана"}
{"url": "https://pik.bg/-news546475.html", "text": "Две блондинки под душа: - Дай ми шампоан, моля те. - Заповядай, мила. - Ама тоя е за суха коса... Моята вече е мокра! Сподели:", "date": "2018.10.03", "title": "ВИЦОВЕ"}
{"url": "https://pik.bg/%D1%80%D1%83%D1%81%D0%B8%D1%8F-%D0%B5-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D0%B8%D0%BB%D0%B0-%D0%BD%D0%B0-%D1%81%D0%B8%D1%80%D0%B8%D1%8F-%D1%80%D0%B0%D0%BA%D0%B5%D1%82%D0%BD%D0%B8-%D1%81%D0%B8%D1%81%D1%82%D0%B5%D0%BC%D0%B8-%D1%81-300-news785464.html", "text": "Русия е предоставила на Сирия ракетни системи С-300, съобщи руският министър на отбраната Сергей Шойгу: \"Това включва 49 единици бойна техника, локатори и системи за управление и 4 пускови установки. Освен това усилихме значително системата за радиоелектронна борба. В резултат вече контролираме обсег от 200 километра в основното направление, от което се захождаше досега на сирийска територия\" С доставката на С-300 ще бъде увеличена мощта на сирийската противовъздушна отбрана, която досега разполагаше с остарели ракетни системи. Тя бе договорена след инцидента от миналия месец, при който сирийците свалиха погрешка руски разузнавателен самолет недалеч от базата му край сирийското селище Хмеймим. Москва стовари отговорността за смъртта на 15-членния екипаж на израелската авиация, която провеждаше бомбени удари в района по същото време, предава БНР. Израел възрази рязко срещу доставките на С-300 за Сирия и предупреди, че ще продължи да атакува военни цели на сирийска територия, за да попречи на превръщането им в база на шиитски екстремисти. Сподели:", "date": "2018.10.03", "title": "Русия е предоставила на Сирия ракетни системи С-300"}
{"url": "https://pik.bg/-news546474.html", "text": "- Защо блондинките носят тесни поли? - За да държат краката си заедно. Сподели:", "date": "2018.10.03", "title": "ВИЦОВЕ"}
{"url": "https://pik.bg/%D0%BF%D1%80%D0%B5%D1%82%D1%8A%D1%80%D0%BF%D0%B5%D0%BB%D0%B8%D1%8F%D1%82-%D0%B0%D0%B2%D0%B0%D1%80%D0%B8%D1%8F-%D0%BB%D0%B8%D1%82%D0%BE%D0%B2%D1%81%D0%BA%D0%B8-%D1%84%D0%B5%D1%80%D0%B8%D0%B1%D0%BE%D1%82-%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%BF%D1%8A%D1%82%D1%8F-%D1%81%D0%B8-news785466.html", "text": "Литовският ферибот с 335 души на борда продължи плаването си на собствен ход след като по-рано претърпя проблем с двигателя в Балтийско море , предаде ДПА. \"Основният двигател претърпя временна повреда и това предизвика много дим \", каза говорителят на базирания в Дания оператор на ферибота DFDS Герт Якобсен. Пушекът задейства детекторите за пожар и активира пожарогасителите в машинното отделение, добави Якобсен. Никой от 294-те пасажери и 41 членове на екипажа на \"Реджина сийуейс\" не е пострадал . Плавателният съд е построен през 2010 г. и може да превозва до 500 пътници, предава Дарик. Якобсен уточни, че фериботът е изпълнявал курс от германския град Кил до литовското пристанище Клайпеда . След оценка на положението в машинното отделение е преценено, че фериботът може да продължи по маршрута си. Литовските власти ще извършат разследване на инцидента, каза говорителят на DFDS. Сподели:", "date": "2018.10.03", "title": "Претърпелият авария литовски ферибот е продължи пътя си"}
{"url": "https://pik.bg/%D0%BC%D0%BE%D0%B6%D0%B5-%D0%BB%D0%B8-%D0%B2%D0%B8%D0%B1%D1%80%D0%B0%D1%82%D0%BE%D1%80%D1%8A%D1%82-%D0%B4%D0%B0-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%E2%80%9E%D1%81%D0%B8%D0%BD%D0%B4%D1%80%D0%BE%D0%BC-%D0%BD%D0%B0-%D0%B1%D0%B5%D0%B7%D1%87%D1%83%D0%B2%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%B2%D0%B0%D0%B3%D0%B8%D0%BD%D0%B0%E2%80%9C-news785454.html", "text": "В информационната ера сме заливани от всякаква информация. Ала определено не трябва да вярвате на всичко, което четете и чувате дори да звучи авторитетно като „синдром на безчувствената вагина“ – състояние, което според някои идва в резултат от прекомерна употреба на вибратора ви. За щастие, според експертите това е художествена измислица. „Идеята, че можете да притъпите завинаги нервните окончания на вагината си и това да ви попречи повече да изпитате оргазъм, е абсурдна. Това е напълно измислено твърдение, което няма никаква научна обосновка.“, твърди д-р Лиа Милхейзър, директор на програмата „Женска сексуална медицина“ в медицинския факултет на университета Станфорд. Тези, които вярват в съществуването на синдрома, твърдят, че употребата на вибратор води до загуба на чувствителност на вагината поради нейната свръхстимулация. И евентуално това би довело до проблем с достигането на оргазъм в дълготраен план. В действителност дори да направите безчувствена някоя част от вагината си след мастурбиране с вибратор, това е временно явление, което ще отмине много бързо, категорична е д-р Милхейзър. „Нервните окончания бързо ще си върнат тонуса. Ако прекалите някой път, просто си дайте почивка. Вибраторите играят важна роля за поддържане на сексуалния живот и задоволеност, особено при жени в постменопауза. С други думи вибраторът е това, което поддържа вагината ви жива и не ѝ дава възможност да стане безчувствена“, твърди експертът, цитиран от Тялото. Без значение дали ползвате вибратор веднъж седмично, няколко пъти в седмицата или докато гледате „Игра на тронове“ – няма как да нанесете поражения на интимните си части или да намалите шанса си за достигане до оргазъм. Сподели:", "date": "2018.10.03", "title": "Може ли вибраторът да доведе до „синдром на безчувствената вагина“?"}
{"url": "https://pik.bg/%D0%BD%D0%B0%D1%81%D0%B0-%D0%B8%D0%B4%D0%B2%D0%B0-%D1%81%D1%82%D1%83%D0%B4-%D0%BA%D0%B0%D0%BA%D1%8A%D0%B2%D1%82%D0%BE-%D1%81%D0%B2%D0%B5%D1%82%D1%8A%D1%82-%D0%BD%D0%B5-%D0%BF%D0%BE%D0%BC%D0%BD%D0%B8-news785411.html", "text": "Слънцето навлиза в една от своите най-ниски точки в космическата ера. Слънчевите лъчи не са като всички предходни месеци на 2018 г., а ултравиолетовото излъчване бързо намалява. Новите изследвания показват, че най-високите слоеве на Земята отчитат голямо изстудяване, предава БГНЕС. \"Над земната повърхност, близо до края на Вселената, нашата атмосфера губи топлината си. Ако тази тенденция продължи, горните слоеве на атмосферата скоро биха могли да станат рекордно студени, с невиждан студ от началото на космическата ера (или: от началото на изследването на космоса), казва Мартин Млинчак от НАСА. Тези данни бяха оповестени от апарата \"Кибер\" на сателита на НАСА \"Тимед\", който следи емисиите на въглероден диоксид (CO2) и азотен оксид (NO) - две субстанции, които играят ключова роля в енергийния баланс на въздуха от 100 на 300 км над повърхността на нашата планета. Чрез измерване на инфрачервеното лъчение на тези молекули \"Кибер\" може да определи топлинното състояние на газа на самия връх на атмосферата на Земята, т.е. в слой, който учените наричат термосфера, съобщава Новости. \"Термосферата винаги е студена по време на минимума на Слънцето и това е една от най-важните причини, поради която 11-годишният слънчев цикъл засяга нашата планета\", обяснява Млинчак, цитиран от БГНЕС. Сподели:", "date": "2018.10.03", "title": "НАСА: Идва студ, какъвто светът не помни!"}
{"url": "https://pik.bg/%D0%B1%D0%B5%D0%B7-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B4%D0%B5%D1%81%D0%B8-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F%D1%82%D0%B0-%D1%81%D0%B8-%D0%B3%D0%B8-%D0%B8%D0%B7%D0%B2%D0%B0%D0%B4%D0%B8-%D0%BD%D0%B0-%D0%BC%D0%B0%D1%81%D0%B0%D1%82%D0%B0-news785472.html", "text": "Плеймейтката Деси Фотосесията отново скандализира социалните мрежи. Силиконката без капка свян си е извадила имплантите на масата в столично заведение, става ясно от снимка в профила й Инстаграм. Мнозина се усъмниха, че Деси отново е легнала под ножа, за да уголеми бюста си, защото изкусителката не спира да си ги натяква от всяка снимка. „То не е само в Инстаграм, и по ресторантите си ги развява, при това без да й пука, че има възрастни хора или деца“, жалват се столичните клюкари. По всичко личи, че на Димитрова, както е фамилията на плеймейтката, отдавна е спряла да се интересува от коментарите на околните, пише Secret.bg. Сподели:", "date": "2018.10.03", "title": "БЕЗ КОМЕНТАР! Деси Фотосесията си ги извади на масата"}
{"url": "https://pik.bg/%D1%82%D0%B0%D0%B9%D0%BB%D0%B0%D0%BD%D0%B4%D1%81%D0%BA%D0%B8-%D1%84%D0%B8%D1%80%D0%BC%D0%B8-%D0%BF%D0%BE%D0%B7%D0%B2%D0%BE%D0%BB%D1%8F%D0%B2%D0%B0%D1%82-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%B4%D0%B0-%D1%85%D0%BE%D0%B4%D1%8F%D1%82-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D1%81-%D0%BA%D1%83%D1%87%D0%B5%D1%82%D0%B0%D1%82%D0%B0-%D1%81%D0%B8-news785467.html", "text": "Нимо скача от колата и се втурва презглава, за да отиде на работа в тайландска рекламна агенция в столицата Банкок. Само че Нимо не е обикновен служител, той е куче, предава Ройтерс. Кафявото хъски придружава всяка сутрин стопанина си Тимапорн Попипат в офисите на дигиталната рекламна агенция YDM. \"Аз съм голям фен на кучетата и поради тази причина приех да работя тук в тази фирма, където шаровците са добре дошли\", доверява 29-годишният пиар мениджър, който е и горд собственик на чихуахуа на име Му Пан. Трендът за ходене на работа с домашния любимец става все по-популярен в Тайланд, най-вече в компании, свързани с рекламния бизнес, където работните часове не са строго регламентирани. Тази политика помага на служителите да се избавят от стреса. Тя привлича и задържа кадрите. И други рекламни фирми в Банкок приемат в офисите си работещи с кучета, но YDM със сигурност е най-голямата, приела на въоръжение тази практика. Централата има 200 служители, като всеки ден в офисите присъстват около 20 кучета. Много научни изследвания доказаха ползата от присъствието на четириногите на работното място. Дори и служителите, които идват на работа без домашен любимец, контактувайки с кучетата на колегите, установяват с тях по-добри контакти и така колективът се сплотява. Сподели:", "date": "2018.10.03", "title": "Тайландски фирми позволяват на служителите да ходят на работа с кучетата си"}
{"url": "https://pik.bg/%D0%BD%D0%BE%D0%B2%D0%B8%D1%82%D0%B5-%D1%80%D0%B0%D0%B9%D0%BE%D0%BD%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B1%D0%B5%D0%B7-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%B8%D0%B2%D0%BD%D0%B8-%D1%86%D0%B5%D0%BD%D1%82%D1%80%D0%BE%D0%B2%D0%B5-news785470.html", "text": "Нов териториален обхват с четири района - Дунавски, Черноморски, Югозападен и Тракийско-Родопски район, без определени административни центрове - това предвижда законът за регионалното развитие, стана ясно от изказване на министъра на регионалното развитие и благоустройството Петя Аврамова. Тя представи промените в новото териториално делене на страната на годишната среща на местните власти в к.к. \"Албена\". Вместо административни центрове, в закона е заложено да могат да бъдат определени градове, в които да се осъществяват функции по планиране, програмиране, ресурсно осигуряване, наблюдение и оценка на регионалното развитие. Министър Аврамова обясни, че с промените се предлага нова система от документи за стратегическо планиране на регионалното развитие. Предвижда се с нея да се въведат нов тип документи на всяко ниво, обединяващи стратегическото и пространствено планиране на регионалното развитие, като ще отпаднат стратегическите документи на областно ниво. Друго предложение е общинският план за развитие да включва и интегриран план за градско възстановяване и развитие. Нов момент ще има и при организацията на управление на регионалното развитие, съобщи още регионалният министър. Предлага се въвеждане на двустепенен модел на управление на регионални съвети за развитие в регионите, който ще включва управленски и експертно-технически състав. Правомощията им ще бъдат разширени. Те ще изпълняват функции за изпълнението на програми, съфинансирани от ЕС, включително по отношение на съгласуване, избор и оценка на проекти в изпълнение на плана за регионално и пространствено развитие на региона при делегиране на функциите от съответните управляващи органи на оперативните програми. Предлага се отпадане на областните съвети за развитие. Конкретните механизми за осъществяване на предложените промени ще бъдат изяснени в правилника за прилагане на закона, който ще бъде готов шест месеца след публикуване на закона. Предстои предложението за изменение на закона да бъде подложено на обществени консултации и междуведомствено съгласуване. Промяната на модела за регионална политика се изпълнява с подкрепата на Световната банка и Организацията за икономическо сътрудничество и развитие, съгласувано с Европейската комисия, каза Петя Аврамова. Одобрени са кадастралната карта и кадастралните регистри за над 73 000 кв. км, представляващи почти 66 на сто от територията на страната. Набраната информация обхваща 13,6 млн. недвижими имота, съобщи на форума изпълнителният директор на Агенцията по геодезия, картография и кадастър инж. Виолета Коритарова. Кадастърът е покрил всички областни градове, 124 общински центрове и 671 други населени места и територии с развит пазар на имотите и инвестициите, включващи Черноморското крайбрежие и планинските курорти. Нов териториален обхват с четири района - Дунавски, Черноморски, Югозападен и Тракийско-Родопски район, без определени административни центрове - това предвижда законът за регионалното развитие, стана ясно от изказване на министъра на регионалното развитие и благоустройството Петя Аврамова. Тя представи промените в новото териториално делене на страната на годишната среща на местните власти в к.к. \"Албена\". Вместо административни центрове, в закона е заложено да могат да бъдат определени градове, в които да се осъществяват функции по планиране, програмиране, ресурсно осигуряване, наблюдение и оценка на регионалното развитие. Министър Аврамова обясни, че с промените се предлага нова система от документи за стратегическо планиране на регионалното развитие. Предвижда се с нея да се въведат нов тип документи на всяко ниво, обединяващи стратегическото и пространствено планиране на регионалното развитие, като ще отпаднат стратегическите документи на областно ниво. Друго предложение е общинският план за развитие да включва и интегриран план за градско възстановяване и развитие. Нов момент ще има и при организацията на управление на регионалното развитие, съобщи още регионалният министър. Предлага се въвеждане на двустепенен модел на управление на регионални съвети за развитие в регионите, който ще включва управленски и експертно-технически състав. Правомощията им ще бъдат разширени. Те ще изпълняват функции за изпълнението на програми, съфинансирани от ЕС, включително по отношение на съгласуване, избор и оценка на проекти в изпълнение на плана за регионално и пространствено развитие на региона при делегиране на функциите от съответните управляващи органи на оперативните програми. Предлага се отпадане на областните съвети за развитие. Конкретните механизми за осъществяване на предложените промени ще бъдат изяснени в правилника за прилагане на закона, който ще бъде готов шест месеца след публикуване на закона. Предстои предложението за изменение на закона да бъде подложено на обществени консултации и междуведомствено съгласуване. Промяната на модела за регионална политика се изпълнява с подкрепата на Световната банка и Организацията за икономическо сътрудничество и развитие, съгласувано с Европейската комисия, каза Петя Аврамова. Одобрени са кадастралната карта и кадастралните регистри за над 73 000 кв. км, представляващи почти 66 на сто от територията на страната. Набраната информация обхваща 13,6 млн. недвижими имота, съобщи на форума изпълнителният директор на Агенцията по геодезия, картография и кадастър инж. Виолета Коритарова. Кадастърът е покрил всички областни градове, 124 общински центрове и 671 други населени места и територии с развит пазар на имотите и инвестициите, включващи Черноморското крайбрежие и планинските курорти. Сподели:", "date": "2018.10.03", "title": "Новите райони в страната без административни центрове"}
{"url": "https://pik.bg/-news546185.html", "text": "Жена най-накрая се поглежда в огледалото след серия пластични операции: нови гърди, нос, уста, бедра, дупе, крака... Докторът е доволен от резултата и пита дамата как се чувства. - Всичко е чудесно, докторе, но не може ли да ми направите очите по-големи и изразителни? - Може! Сестра, донесете сметката! Сподели:", "date": "2018.10.03", "title": "ВИЦОВЕ"}
{"url": "https://pik.bg/%D0%B8%D0%B7%D0%BF%D0%BB%D0%B0%D1%89%D0%B0%D1%82-%D0%BF%D0%B5%D0%BD%D1%81%D0%B8%D0%B8%D1%82%D0%B5-%D0%BE%D1%82-8-%D0%B4%D0%BE-22-%D0%BE%D0%BA%D1%82%D0%BE%D0%BC%D0%B2%D1%80%D0%B8-news785471.html", "text": "Изплащането на пенсиите за октомври ще започне от този понеделник, 8-ми октомври, съобщиха от Националния осигурителен институт. За възрастните хора, които получават пенсията си по банков път, преводите ще бъдат направени на същата дата, а пенсионерите, които вземат пенсията си от пощенска станция, трябва да проверят на място изготвения вече график за изплащане. Крайният срок за изплащането на пенсиите е 22 октомври. Сподели:", "date": "2018.10.03", "title": "Изплащат пенсиите от 8 до 22 октомври"}
{"url": "https://pik.bg/-news546180.html", "text": "Затрупан с работа математик седи зад писалището, когато до него се доближава малкото му дете и пита: - Татe, как се пише цифрата осем? - Много лесно - също като знака за безкрайност, но завъртян на ъгъл Пи върху две! Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546188.html", "text": "Двама влюбени. Тя му казва: - Скъпи, много искам да сключим брак, обаче… в работата ще тръгнат едни клюки, хич не ми се иска да знаят, че съм омъжена. - Добре, ако искаш – ще се оженим тайно. На никого няма да казваме. - А ако ни се роди дете? - Като порасне, на него може да му кажем. Сподели:", "date": "2018.10.03", "title": "ВИЦОВЕ"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BD%D0%BE%D0%B2%D0%B8%D1%8F-%D0%B7%D0%B0%D0%BA%D0%BE%D0%BD-%D0%B7%D0%B0-%D1%81%D0%BF%D0%BE%D1%80%D1%82%D0%B0-news785503.html", "text": "Депутатите ще обсъдят окончателното гласуване на законопроекта за физическото възпитание и спорта. Той предвижда спортните клубове да могат да се регистрират като търговски дружества. Промените в закона за физическото възпитание и спорта, внесени от правителството, предвиждат възможност за безвъзмездно отдаване под наем на спортни обекти и съоръжения, общинска или държавна собственост, за срок до 30 години. Този срок ще важи само за спортен клуб, федерация или обединен спортен клуб, регистриран като юридическо лице с нестопанска цел за обществено полезна дейност. Спортните клубове ще могат да членуват само в една спортна федерация и ще бъдат задължени да имат наети треньори, за да бъдат вписани в регистъра на спортните федерации. Новата уредба на спортните федерации предвижда издаването на безсрочен спортен лиценз от министъра на младежта и спорта и засилен последващ контрол върху федерациите, притежаващи лицензи. Предвидено е финансиране с публични средства да могат да получават само федерации, които имат не по-малко от 20 членове. Предвижда се като първа точка в четвъртък парламентът да обсъди на второ четене промени в Закона за обществените поръчки. Избор на съдия в Конституционния съд от квотата на Народното събрание е предвиден като първа точка в петък. Сподели:", "date": "2018.10.03", "title": "Депутатите гласуват окончателно новия закон за спорта"}
{"url": "https://pik.bg/-news546187.html", "text": "-Аз кат' съ' напия от нищо не ма' е страх! -Даже и от жена ти ли? -Е, чак до такава степен не съм се напивал. Сподели:", "date": "2018.10.03", "title": "ВИЦОВЕ"}
{"url": "https://pik.bg/-news546189.html", "text": "Разговор между колеги: - Ти ходи ли на лекар? - Ходих вчера. - Той намери ли ти нещо? - Да! Имах триста лева и той ми ги намери всичките. Сподели:", "date": "2018.10.03", "title": "ВИЦОВЕ"}
{"url": "https://pik.bg/%D1%85%D0%B8%D0%BB%D0%B0%D1%80%D0%B8-%D0%BA%D0%BB%D0%B8%D0%BD%D1%82%D1%8A%D0%BD-%D1%81%D1%80%D0%B0%D0%B2%D0%BD%D0%B8-%D1%80%D1%83%D1%81%D0%BA%D0%B0%D1%82%D0%B0-%D0%BD%D0%B0%D0%BC%D0%B5%D1%81%D0%B0-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D0%B0%D1%89-%D1%81-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-%D0%BE%D1%82-11-%D1%81%D0%B5%D0%BF%D1%82-news785496.html", "text": "Хилари Клинтън сравни руската намеса в президентските избори в САЩ с атентатите от 11 септември, пише американското издание The Atlantic. Тя бе помолена да коментира влиянието на \"намесата на Русия\" върху минали президентски избори. \"Трябва да стане ясно ... Това е първият път, когато ... бяхме атакувани от една чужда държава и не направихме нищо. Би било, не мога дори да си представя, че искам да кажа, разбира се, това е ужасен пример, но [ако след 11 септември 2001 г. Джордж У. Буш заяви: \"Нямам време да се срещна [с жертвиte], нямам време да се тревожа за това ... няма да се притесняваме за това [последствията от атаката]\" - каза Клинтън. \"На определен етап всичко се превръща в това. Данните продължават да се натрупват\", каза Клинтън, добавяйки, че наличната информация за намесата в изборите \"предизвиква дълбока загриженост\". Според нейната версията за \"руската намеса\" и редица фактори, като действията на апарата на Републиканската партия и предизборната кампания на сегашния президент Доналд Тръмп, \"несъмнено промениха изхода\" на изборите в някои части на страната, предава Фокус. Американските разузнавателни агенции обвиняват Русия в намеса в избирателния процес в САЩ през 2016 г. Разследването на тези предполагаеми опити за влияние върху американския политически процес е продължило повече от година, водено от специалния прокурор на САЩ Робърт Мюлер, който също разследва дали Тръмп или неговите подчинени са имали незаконни контакти с Москва по време на предизборната кампания за 2016 г. В рамките на това разследване бяха повдигнати редица обвинения, включително на руски граждани, както и на пет американци и един холандец. Москва многократно отрече твърденията за опити да повлияе на хода на изборите в Съединените щати. Сподели:", "date": "2018.10.03", "title": "Хилари Клинтън сравни руската намеса в президентските избори в САЩ с атентатите от 11 септември"}
{"url": "https://pik.bg/%D1%89%D0%B5-%D0%B8%D0%B7%D0%BB%D0%B5%D0%B7%D0%B5-%D0%BB%D0%B8-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D1%8A%D1%82-%D0%BD%D0%B0%D0%BC%D1%83%D1%88%D0%BA%D0%B0%D0%BB-%D1%83%D1%87%D0%B5%D0%BD%D0%B8%D0%BA-%D1%81-%D0%BD%D0%BE%D0%B6-news785497.html", "text": "Софийският градски съд решава в сряда дали да пусне на свобода 15-годишния Даниал Бейкверди, който през август намушка с нож момче в столичния квартал \"Надежда\". Това се случи на междуетажна площадка в жилищния блок на ранения - на 16 години. Малко след нападението, в непосредствена близост до блока, извършителят беше задържан. А в интернет изтече запис с неговите самопризнания, предава Нова. Като причина за извършване на престъплението Даниал посочва онлайн тормоз. Сега той отговаря пред Темида за опит за убийство. Сподели:", "date": "2018.10.03", "title": "Ще излезе ли на свобода тийнейджърът, намушкал ученик с нож?"}
{"url": "https://pik.bg/%D0%B8%D1%81%D0%BF%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B7%D0%B0%D1%8F%D0%B2%D0%B8-%D1%87%D0%B5-%D0%BD%D0%B5-%D0%BF%D1%80%D0%B8%D0%B5%D0%BC%D0%B0-%D0%BD%D0%B8%D0%BA%D0%B0%D0%BA%D0%B2%D0%B8-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC%D0%B8-%D0%BE%D1%82-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news785475.html", "text": "Испанското правителство заяви, че отхвърля всеки ултиматум на Каталуния за движение към самоопределение и остава концентрирано върху широк диалог за разрешаване на кризата около желанието на региона за отцепване, предаде Ройтерс. По-рано вчера регионалният каталунски лидер Ким Тора заплаши да оттегли парламентарната подкрепа за испанския премиер Педро Санчес, ако до един месец той не склони за механизъм за самоопределение, предава БНР. \"Не приемаме ултиматуми\", каза на пресконференция говорителката на кабинета в Мадрид Исабел Селаа и добави: \"Да, на самоопределението, но не, на независимостта\". Сподели:", "date": "2018.10.03", "title": "Испанското правителство заяви, че не приема никакви ултиматуми от Каталуния"}
{"url": "https://pik.bg/%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8%D1%82%D0%B5-%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B0-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0%D1%82-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BC%D0%B5%D0%B9-news785492.html", "text": "Консерваторите обсъждат въпроса за оставката на Тереза Мей, пише британският вестник The Telegraph, цитира Фокус. Членовете на управляващата Консервативна партия на Великобритания започнаха да обсъждат въпроса за времето на отстраняването на Тереза Май от позицията на лидер на тори и премиер на страната, ако самата тя не се съгласи да подаде оставка преди следващите общи избори, които ще се проведат не по-късно от 2022 г. Според вестника високопоставени членове на управляващата партия са на мнение, че ужасната предизборна кампания на консерваторите преди парламентарните избори през миналата година, в резултат на която Торите загубиха парламентарното мнозинство, предполагат, че Мей не трябва да води партията до изборите през 2022 г. Те вярват, че за да успеят да се противопоставят на настоящия лидер на лейбъристите Джеръми Корбин, консерваторите ще се нуждаят от нов лидер със свежи идеи. Но по отношение на непосредственото време за оставка на сегашния министър-председател, според вестника мненията се различават. Някои членове на кабинета на министрите вярват, че трябва тя незабавно да напусне поста на ръководител на партията и правителството, след като Обединеното кралство официално напусне ЕС на 29 март следващата година. Други министри са съгласни да чакат настоящият министър-председател да подаде оставка до 2020 г., при условие, че на следващия конгрес на Торите, който ще се състои точно след една година, тя ще обяви датата на оттеглянето от поста си, както министър-председателят Тони Блеър предварително се съгласи да отстъпи поста си през 2007 г. на тогавашния финансовия министър Гордън Браун. Според поддръжниците на подобна възможност Мей ще успее да стигне до крайната точка и на Брекзит, както и на евентуален преходен период, който обаче ще бъде налице само при условие, че в крайна сметка се постигне споразумение за излизане на Лондон от ЕС с определението на бъдещият формат на отношенията между Великобритания и ЕС. В този случай бъдещият лидер на торите ще има възможността, без да се разсейва от отношенията с Брюксел, да се съсредоточи изцяло върху вътрешните въпроси. Според \"Телеграф\" Мей все още има \"шепа верни привърженици\" в кабинета, които вярват, че е способна да се бори на следващите избори, но ясно мнозинство от министрите смятат, че тя трябва да отстъпи премиерския пост на нова политическа фигура. Същевременно редица източници на вестника, са уверени, че следващият консервативен лидер не трябва да бъде твърд поддръжник на Брекзит като бившия външен министър Борис Джонсън или ръководителя на евроскептиците Джейкъб Рийс-Мог. Последните, според тях, въпреки че са популярни сред широките маси на гласоподавателите, но в същото време не могат да твърдят, че консолидират цифри, които могат да сложат край на вътрешнопартийните борби. Сред тези, пред които могат да открият перспективите за премиерския пост, са министърът на вътрешните работи Саджид Хавид, външният министър Джеръми Хънт, министърът за Брекзит Доминик Рааб, министърът на международното развитие Пени Мордон и бившият министър на вътрешните работи Амбър Ръд, според изданието. Сподели:", "date": "2018.10.03", "title": "Консерваторите на Острова коментират оставката на Мей"}
{"url": "https://pik.bg/%D1%81%D0%B2%D0%B5%D1%82%D1%8A%D0%BB-%D0%BF%D1%80%D0%B0%D0%B7%D0%BD%D0%B8%D0%BA-%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%87%D1%83%D0%B4%D0%BE-%D0%BD%D0%B0-%D0%B0%D0%BF%D0%BE%D1%81%D1%82%D0%BE%D0%BB-%D0%BF%D0%B0%D0%B2%D0%B5%D0%BB-%D0%BD%D0%B0%D0%BA%D0%B0%D1%80%D0%B0%D0%BB%D0%BE-%D1%81%D0%B2%D0%B5%D1%82%D0%B8-%D0%B4%D0%B8%D0%BE%D0%BD%D0%B8%D1%81%D0%B8%D0%B9-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D1%82-news785444.html", "text": "На голямо събрание от най-знатни и учени атиняни в Ареопага апостолът на народите обявил, че дошъл при тях да проповядва за Оня Бог, Когото атиняни, без да знаят, почитат, Който създал целия свят и дава на всички живот, дихание, всичко. Той обяснил на своите слушатели разликата между Тоя вездесъщ и всемогъщ Бог и бездушните идоли, на които те се покланяли. Той им говорил също за възкресението на Оня, който проповядвал покаяние и живот, и Който ще дойде да съди вселената. Голяма част от атиняните се отнесла недоверчиво към това ново учение. Но между слушателите имало и такива, които повярвали на думите на светия апостол и се обърнали към Христа Господа. Между тях бил и Дионисий, член на Ареопага, т.е. на върховния съвет в Атина. На млади години Дионисий живял дълго в Египет. Той бил там по време на кръсната смърт на Спасителя. На Голгота Господ Иисус изрекъл думите \"свърши се\" и издъхнал. Тъмнина обгърнала земята. Мрак обхванал Египет. Дионисий, както говори преданието, изтръпнал от ужас пред тоя мрак и извикал: - Или светът се свършва, или Бог, неговият Създател, страда! След проповедта на ап. Павел в Атина сърцето на Дионисий се разтворило да приеме в себе си вярата в истинския Бог. Но той не се кръстил веднага. Като излизал от Атина, апостол Павел срещнал сляп човек. С ръката си направил кръст над него и човекът прогледнал. Като го видял радостен, апостолът му поръчал да отиде при Дионисий и да му припомни за неговото желание да стане член на Христовата църква. Чудесното изцеление на слепия човек убедило още повече Дионисий в истинността на християнската вяра. И той приел кръщение с целия си дом. След това оставил семейството си и тръгнал с апостола като станал негов ученик и сподвижник. В продължение на три години той бил неотлъчно с него, като непосредствено от него изучавал словото Божие. Той видял и другите апостоли и заедно с тях бил в Гетсимания при Успението на пречистата Божия Майка. Скоро след това апостол Павел го въздигнал в сан епископ и го изпратил да проповядва в Атина. Като атински епископ Дионисий се заклел да устрои в тая част на света Божията църква. В Атина по-късно той узнал за мъченическата смърт на своя учител и сам не много след това дал живота си за вярата. На св. свещеномъченик Дионисий Ареопагит се приписва съчинението \"За небесната йерархия\". В това съчинение се говори за ангелските чинове. На този апостолски мъж се приписва също книгата за Божиите имена и тайнственото богословие. Той дава сведения за чудната смърт на Божията Майка. В свещената книга \"Деяния на светите апостоли\", написана от св. апостол и евангелист Лука, се говори между другото и за проповедта на св. апостол Павел в Атина. В тоя старинен град, прочут със своите философи и добре уредени училища, апостолът обърнал внимание на един жертвеник, на който било написано: \"Незнайному Богу\". Днес имен ден празнуват Денис, Денислав и Денислава. Сподели:", "date": "2018.10.03", "title": "СВЕТЪЛ ПРАЗНИК! Уникално чудо на апостол Павел накарало свети Дионисий да приеме християнството - ето кои имена честваме"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B2%D0%BB%D0%B0%D1%85%D0%BE%D0%B2-%D1%81%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BF%D1%80%D0%B5%D0%B4-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82%D0%B0-%D0%B7%D0%B0-news785494.html", "text": "Промените в закона за физическото възпитание и спорта, внесени от правителството, предвиждат възможност за безвъзмездно отдаване под наем на спортни обекти и съоръжения, общинска или държавна собственост, за срок до 30 години. Този срок ще важи само за спортен клуб, федерация или обединен спортен клуб, регистриран като юридическо лице с нестопанска цел за обществено полезна дейност. Спортните клубове ще могат да членуват само в една спортна федерация и ще бъдат задължени да имат наети треньори, за да бъдат вписани в регистъра на спортните федерации. Новата уредба на спортните федерации предвижда издаването на безсрочен спортен лиценз от министъра на младежта и спорта и засилен последващ контрол върху федерациите, притежаващи лицензи. Предвидено е финансиране с публични средства да могат да получават само федерации, които имат не по-малко от 20 членове. Предвижда се като първа точка в четвъртък парламентът да обсъди на второ четене промени в Закона за обществените поръчки. Избор на съдия в Конституционния съд от квотата на Народното събрание е предвиден като първа точка в петък. Гледайте на живо по ПИК TV! Депутатите ще обсъдят окончателното гласуване на законопроекта за физическото възпитание и спорта. Той предвижда спортните клубове да могат да се регистрират като търговски дружества. Сподели:", "date": "2018.10.03", "title": "ИЗВЪНРЕДНО В ПИК TV! Красимир Влахов се представя пред депутатите, гласуват законопроекта за физическото възпитание и спорта - гледайте НА ЖИВО"}
{"url": "https://pik.bg/%D0%BB%D0%B5%D0%BA-%D1%82%D1%80%D1%83%D1%81-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B8%D0%B7%D0%BC%D0%B5%D1%80%D0%B8%D1%85%D0%B0-33-%D0%BF%D0%BE-%D1%80%D0%B8%D1%85%D1%82%D0%B5%D1%80-news785525.html", "text": "Земетресение с магнитуд 3,3 по скалата на Рихтер е регистрирано снощи в 20:56 часа в Източна Турция . Това съобщиха от сеизмичната обсерватория Кандили към университета \"Боазичи\" и от Института за изследване на земетресенията, цитирани от CNNTurk. Епицентърът на труса е регистриран в близост до село Чайчатъ , община Варто, провинция Муш. По първоначални сведения няма пострадали или разрушения. Сподели:", "date": "2018.10.03", "title": "Лек трус в Източна Турция! Измериха 3,3 по Рихтер"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-%D1%81%D0%B5-%D1%81%D1%80%D0%B8%D0%BD%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D1%8A%D1%82-%D0%B5-%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BD%D0%B8%D0%BC%D0%BA%D0%B0-news785565.html", "text": "Социалната мрежа за споделяне на снимки Инстаграм се е сринала, видя ПИК. Стотици хиляди потребители не могат да влязат в акаунтите си, предава и английският \"Дейли мейл\". Проблемът се е появил рано тази сутрин и изглежда е доста сериозен, след като специалистите все още не могат да го отстранят. При опит да се отвори социалната мрежа на браузъра излиза бял екран и съобщение \"5ххх Сървър Ерор\". На мобилните устройства потребителите пък не могат да рефрешнат Инстаграм. Сподели:", "date": "2018.10.03", "title": "ПЪРВО В ПИК! Инстаграм се срина, проблемът е огромен (СНИМКА)"}
{"url": "https://pik.bg/%D1%80%D0%B0%D1%81%D1%82%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D1%81%D1%83%D0%BB%D0%B0%D0%B2%D0%B5%D1%81%D0%B8-news785516.html", "text": "Броят на жертвите от земетресението на остров Сулавеси досигна 1 400, предава AFP. Времето за спасяване изтича и вероятността за откриване на живи пострдали е почти нулева, а ООН предупреждава за остър недостиг на основни продукти и социални услуги. Властите са определили краен срок в петък, за да търсят живи хора - седмица след тази земетресението и последвалото го цунами шансовете за намиране на оцелели ще намалеят до нула. Правителствените спасители са съсредоточени върху няколко ключови места около опустошения морски град Палu - хотел Роа-Роа, където до 60 души все още се смятат за затрупани, търговски център, ресторант и района на Балароа. Почти 200 000 души се нуждаят от спешна помощ, според хуманитарната служба на ООН, сред които десетки хиляди деца, приблизително 66 000 домове са унищожени или повредени от земетресението с магнитуд 7,5 и цунамито. Въпреки че индонезийското правителство призова чужди спасителни екипи да \"стоят настрана\", защото се справят с кризата, жителите на засегнатите отдалечени села като Уани в провинция Донгала казват, че е пристигната малко помощ и надеждата замира. Сподели:", "date": "2018.10.03", "title": "Расте броят на жертвите от земетресението на остров Сулавеси"}
{"url": "https://pik.bg/%D0%B0%D0%BC%D0%B0%D0%BD-%D0%BC%D0%B2%D1%80-%D0%B2%D1%8A%D1%80%D1%88%D0%B5%D1%82%D0%B5-%D1%81%D0%B8-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%B0-%D0%BD%D0%B5-%D0%BE%D1%85%D1%80%D0%B0%D0%BD%D1%8F%D0%B2%D0%B0%D0%B9%D1%82%D0%B5-%D0%B2%D1%81%D0%B5%D0%BA%D0%B8-%D0%BB%D1%83%D0%B4-%D0%B8%D0%B7%D0%BB%D1%8F%D0%B7%D1%8A%D0%BB-%D0%B4%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0-news785541.html", "text": "Пандемията да се протестира за щяло и нещяло започна да взема застрашителни размери и да превръща във фарс дори справедливи искания на големи групи хора, видя ПИК. Пред парламента всеки ден се изтъпанват всякакви граждани, които са ходещо обвинение за съвестта на всички здравни министри от началото на прехода досега. Днес например един-единствен такъв в попрезряла възраст с каскет и трибагреника на врата държеше плакат с надпис \"Оставка!\" на два езика. Макар да не е ясно защо стои с тоя плакат пред парламента, а не пред Министерския съвет, където всъщност се намира Борисов и кабинетът, чиято оставка иска. Скандалното обаче е, че самотният протестър е охраняван от цели 4-ма жандармеристи, които строго спазват правилата и изпълняват задълженията си. И за извънредната работа, предизвикана от въпросния мъж, плащаме ние - всички съвестни данъкоплатци. Защо и докога МВР ще се занимава с всеки луд и безработен, който няма по-важно работа от висенето пред с плакат пред парламента, вместо да лови престъпници. В София има далеч по-важни задачи за полицаите, които както стана ясно след стрелбата снощи имат да ловят наркодилъри и да ги вкарват в ареста, а не да са на свобода и да се стрелят насред столицата. Вместо това обаче подчинените на Младен Маринов вардят депутатите от доматите например на Николай Колев - Босия и други подобни. А кой ще пази гражданите от куршумите, от пияните шофьори, от обирджиите? В същото време, и жандармеристите, и всички представители на МВР настояват за увеличение на доходите си и подобряване на условията на труд. Но откъм властта непрекъснато им отговарят, че за да има повишаване на доходите им, трябват реформи. Ами да ги направят тези реформи, вместо да се занимават с всеки, решил да протестира и затваря улиците. Време е в МВР най-сетне да бъде проявена воля, за да се спре терорът над работещите граждани и със затварянето на ключови пътни връзки, както стана снощи в час пик на Орлов мост. Там протестираха буквално 20 майки, изкарали болните си деца директно на булеварда, с което запушиха движението на възловото кръстовище във всички посоки. При това след като премиерът Борисов ясно обяви, че ще се дадат повече пари за тях, повече дори отколкото за култура. С какво тогава мотивират протеста си, защо продължават терора над столичани? И защо полицията позволява на шепа хора да блокират цяло кръстовище? Ако така ще я караме, първата реформа, която трябва да се направи, е всеки протестър да си поеме масрафа за охраната от страна на държавата. Откъде-накъде данъкоплатците ще се бъркат в джоба заради някакви скучаещи граждани, които пестят средства от здраве и завързват социални контакти по улиците под формата на протести?! Защото да не вземем всички останали да излезем на улицата с възгласи срещу терора на протестиращите, задръстващи улици и площади и опразващи държавната хазна за охраната на безценните им телеса и души! Аман! Четирима ще вардят един, а от МВР ще реват, че няма желаещи да работят в ситемата. Че как да има, като гледат кого трябва да вършат. Тъй че въведете ред: който ще протестира, да поема и заплатите на полицаите, които ще го вардят. В човекочасове. Стига вече с тоя майчин помен с държавна пита! Сподели:", "date": "2018.10.03", "title": "АМАН! МВР, вършете си работата, а не охранявайте всеки луд, излязъл да протестира"}
{"url": "https://pik.bg/%D0%B4%D0%B0%D0%BD%D0%B8%D0%B5%D0%BB-%D0%B2%D1%8A%D0%BB%D1%87%D0%B5%D0%B2-%D0%BF%D1%80%D0%B0%D0%B2%D0%BD%D0%B8%D1%8F%D1%82-%D1%80%D0%B5%D0%B4-%D1%83-%D0%BD%D0%B0%D1%81-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D1%8F-800-1000-%D0%BF%D1%8A%D1%82%D0%B8-%D0%B3%D0%BE%D0%B4%D0%B8%D1%88%D0%BD%D0%BE-news785538.html", "text": "Няколко извода се налагат през последните 10 години – например за темпа на налагане на законодателство. Българският правен ред се променя 800-1000 пъти годишно. Между 140 закона годишно се приемат. Това каза пред БНТ проф. Даниел Вълчев, който коментира новия брой на „Юридически барометър“. По думите му друг важен въпрос в изследването на „Юридически барометър“ е, че продължава практиката законите да влизат в сила от деня на тяхното обнародване, а някои закони изчакват в НС 200 дена. Народните представители имат правото да внасят законопроекти, но прави впечатление през последните шест месеца във внесените законопроекти - 16 са от МС, 26 - от народни представители. „Юридически барометър“ следи постоянно състоянието на човешките права, подзаконовите нормативни актове и контролът върху тях, президентското вето и др., каза още Даниел Вълчев. Днес ще бъде публикувано последното изследване, като то се прави на всеки шест месеца. Сподели:", "date": "2018.10.03", "title": "Даниел Вълчев: Правният ред у нас се променя 800-1000 пъти годишно"}
{"url": "https://pik.bg/%D0%BA%D0%B0%D0%BA%D1%8A%D0%B2-%D0%B5-%D1%82%D0%BE%D1%8F-%D1%88%D0%B5%D1%84-%D0%BD%D0%B0-%D0%BC%D0%B2%D1%80-%D0%B4%D0%B5%D1%82%D0%BE-%D0%BF%D0%BB%D0%B0%D1%87%D0%B5-news785590.html", "text": "Новият министър на вътрешните работи Младен Маринов се разплакал, като поемал поста. И таз добра! Така ли започва работата си шефът на силовото ведомство. Знаем, че при силните мъже сълзите не са признак задължително на слабост. Обаче очаквам повече хладнокръвие от човека, който ще отговаря за нашата сигурност и ще преследва престъпниците. А не мекушавост. \"Искам да се извиня на семейството си. Не бях най-добрият баща... Може би е било, за да се чувстват други семейства сигурни\", казал министърът. Каква е тази сапунена мелодрама, г-н Младенов. Стегнете се. Ние чакаме подвизи от вас. Сподели:", "date": "2018.10.03", "title": "Какъв е тоя шеф на МВР, дето плаче?"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D1%8F-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B5%D0%BC%D0%B8%D0%BB%D0%B8%D1%8F-%D0%B3%D0%BE%D1%80%D0%B4%D0%B0%D1%82%D0%B0-%D0%BC%D0%B0%D0%B9%D0%BA%D0%B0-%D0%BF%D0%BE%D0%BA%D0%B0%D0%B7%D0%B0-%D0%BC%D0%B8%D1%80%D0%B0-2-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%B9-%D1%81%D0%BD-news785573.html", "text": "Две години след раждането на дъщеря си Емилия най-после показа малката принцеса в целия й блясък. На днешния ден през 2016 г. звездата на \"Пайнер\" даде живот на своята Мира. Гордата майка не скри щастието си от това, че има за дъщеря точно това слънчево създание и качи снимка на малката в социалните мрежи. \"Днес е вторият рожден ден на моето слънчице Мира!!! Тя е принцесата на цялото семейство и на всички наши близки......С най-голямата усмивка. \", написа Емилия. Досега няколко пъти се появяваха снимки на рожденичката, но или далечни, или снимани от ракурс, който не показваше достатъчно добре лицето й. Обичам те толкова много слънчице и ти желая да бъдеш здрава и много щастлива!!! Сподели:", "date": "2018.10.03", "title": "ПЪРВО В ПИК! Ето я щерката на Емилия! Гордата майка показа Мира 2 години след раждането й (СНИМКА)"}
{"url": "https://pik.bg/fibank-%D0%B8%D0%B7%D0%BF%D1%80%D0%B0%D1%82%D0%B8-%D0%BC%D0%BB%D0%B0%D0%B4%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BE%D0%BB%D0%B8%D0%BC%D0%BF%D0%B8%D0%B9%D1%86%D0%B8-%D1%81-%D0%BB%D1%8A%D0%B2%D1%87%D0%B5%D1%82%D0%B0-%D0%B7%D0%B0-%D0%BA%D1%8A%D1%81%D0%BC%D0%B5%D1%82-news785575.html", "text": "Лъвче – талисман зарадва всичките ни спортни надежди на тръгване за третите младежки олимпийски игри, които започват тази събота в Буенос Айрес. По традиция плюшените подаръци бяха връчени на спортистите от Fibank непосредствено преди заминаването от летище София. „Желаем ви успех и здраве. Забавлявайте се и не забравяйте, че цяла България ви подкрепя”, заяви Илона Станева, директор „Маркетинг и реклама” в Първа инвестиционна банка. Много хора се събраха, за да изпратят надеждите ни на аерогарата и да пожелаят „На добър път” на младежите. Бъдещите спортни звезди на България бяха изпратени от олимпийските шампиони Мария Гроздева, Армен Назарян, Петър Лесов, Иван Иванов и други. „Вие сте бъдещето на нашия спорт. Поздравявам ви с преминаването на изключително оспорваните квалификации и ви желая успех и късмет. Надявам се България отново да има своите поводи за радост и гордост, както бе в първите две издания на младежките олимпиади в Сингапур 2010 и в Нанджин 2014. Важно е, че страната ни отново е сред участниците в този нов и изключително успешен проект на МОК. Пожелавам ви да представите България по най-добрия начин, да сте спокойни, съсредоточени и да дадете максимума от себе си, за да ви посрещнем така радостни, както ви изпращаме“, каза генералният секретар на Българския олимпийски комитет Белчо Горанов. По време на третата младежка олимпиада в Буенос Айрес, България ще бъде представена от 24 състезатели в 14 спорта. Игрите се откриват тази събота и ще продължат до 18 октомври. Наши състезатели ще преследват медали в следните видове спорт: спортна акробатика, бадминтон, бокс, борба, вдигане на тежести, джудо, спортно катерене, фехтовка, художествена гимнастика, спортна стрелба, плуване, лека атлетика, модерен петобой и тенис. Сподели:", "date": "2018.10.03", "title": "Fibank изпрати младите български олимпийци с лъвчета за късмет"}
{"url": "https://pik.bg/%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5-%D0%B4%D0%BE-2050-%D0%B3%D0%BE%D0%B4%D0%B8%D0%BD%D0%B0-%D0%B2-%D0%B5%D0%B2%D1%80%D0%BE%D0%BF%D0%B0-%D1%81%D0%B5-%D0%B7%D0%B0%D1%81%D0%B5%D0%BB%D0%B2%D0%B0%D1%82-%D1%81%D1%82%D0%BE%D1%82%D0%B8%D1%86%D0%B8-%D0%BC%D0%B8%D0%BB%D0%B8%D0%BE%D0%BD%D0%B8-%D0%B0%D1%84%D1%80%D0%B8%D0%BA%D0%B0%D0%BD%D1%86%D0%B8-news785534.html", "text": "Днес в Африка живеят 1,3 млрд. души, а през 2050 ще са двойно повече. Експерти прогнозират, че през следващите 32 години в Европа ще се заселят между 150 и 200 млн. африканци. Това развитие ще създаде сериозни проблеми. В момента на африканския континент живеят близо 1,4 милиарда души, а след 32 години броят им почти ще се удвои. Ако този демографски ръст не е съпроводен с бърз икономически растеж, бедността ще се разпространи като епидемия в цяла Африка. Според последното проучване на фондацията на Бил и Мелинда Гейтс, през 2050 година близо 40% от крайно бездните хора в света ще живеят в две африкански държави - Нигерия и Конго. Днес населението на Нигерия наброява 190 милиона, а всяка нигерийка ражда средно по 5 деца. Очаква се през 2040 година там да живеят 400 милиона души. В Конго в момента живеят около 80 милиона души, а до две десетилетия населението там ще достигне 200 милиона. На този фон известният познавач на Африка Стивън Смит, преподавател в университета \"Дюк\" в САЩ, шокира европейската общественост с една прогноза: през 2050 година в Европа ще са се преселили между 150 и 200 милиона африканци. Тези дни в Германия излиза неговата книга \"Към Европа! Младата Африка на път към Стария континент\", която лично френският президент Еманюел Макрон обяви за ключово четиво. Пред германския седмичник \"Ди Цайт\" 61-годишният учен казва: \"На Германия ѝ е трудно да се погрижи дори за мигрантите, които вече са тук. Същото важи и за Франция. От всичко това печелят политиците-популисти. И никой не мисли за онова, което ни очаква в бъдеще.\" Стивън Смит твърди, че през 2050 година числеността на африканците ще достигне 2,5 милиарда. \"Това ще бъде едно много младо население - две трети от хората ще са на възраст под 30 години. А броят на западноевропейците към този момент ще се е свил до 450 милиона. Тези голи числа вече предполагат, че миграционният натиск ще бъде чудовищен\", казва Смит пред германското издание. Той признава, че за него като американец е голяма изненада, че европейците игнорират демографското развитие. \"Всеки, който прекара известно време в Африка, може ясно да го разпознае. И днес 40% от африканците са под 15-годишна възраст. Трябва да обмислим последствията от това. (…) Традиционната Африка вече я няма, днешните млади хора там изобщо вече не зачитат ценностите и правилата от миналото. Днес техните идеали идват от външния свят, чрез сателитната телевизия и интернет. В Африка е във възход една средна класа, която днес наброява около 150 милиона, а след 30 години ще бъде четири пъти по-многочислена. И тази средна класа ще стори онова, което - при сходни обстоятелства - би сторил всеки на нейно място: ще се изсели.\" Стивън Смит припомня, че когато през 19-ти век в Европа икономическият растеж изостана от демографския, близо 60 милиона европейци се изселиха в САЩ. Според него, не е вярно това, че днес африканците бягат от родните си страни заради мизерията. \"Всъщност риска да тръгнат към Европа поемат само онези, които са в по-добра позиция. Те са най-смелите в рамките на едно гигантско африканско преселение, което започва в селата, води към най-близкия град, оттам към столицата, след това към регионалната метрополия, а накрая - към Европа. (…) На фона на демографската експлозия дори най-почтеното африканско правителство не би било в състояние да построи достатъчно пътища, училища и болници, за да бъде в крак с ръста на населението. Уравновесяването на постоколониална Африка е задача, която няма решение\", убеден е експертът. Проучването на фондацията \"Бил и Мелинда Гейтс\" за ръста на африканското население също стига до тревожни изводи. Неговите автори препоръчват по-сериозни мерки за ограничаване на раждаемостта. Сподели:", "date": "2018.10.03", "title": "НАШЕСТВИЕ! До 2050 година в Европа се заселват стотици милиони африканци"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%B5%D0%BC%D0%B0%D1%85%D0%B2%D0%B0%D0%BD%D0%B5-%D0%BD%D0%B0-%D0%BD%D0%B7%D0%BE%D0%BA-%D0%B2%D0%B8%D0%B4%D0%B5%D0%BE-news785574.html", "text": "\"Защо въобще трябва да имаме здравна каса и защо въобще трябва да имаме 5-6 вида здравни каси. Да имаме един фонд, който да е към Министерството на здравеопазването\". Такова мнение изрази лидера на Атака и председател на парламентарната група на Обединените патриоти Волен Сидеров пред журналисти. По думите му каквото е да се предложи в момента то е базирано на сбъркана основа. Някои от решенията на министър Кирил Ананиев са добри, но основота е лоша. \"Трябва да се отиде към отричане на тази комерсиална услуга в здравеопазването. Това трябва да е услуга със строг контрол и при най-малката грешка да има наказани\", заяви още Сидеров. Запитан за кандидатурата на Красимир Влахов за конституционен съдия, лидера на Атака заяви, че Влахов вече се е видял с Патриотите от които има подкрепа. Сподели:", "date": "2018.10.03", "title": "ПЪРВО В ПИК! Волен Сидеров поиска премахване на НЗОК (ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D1%80%D0%B0%D0%BC%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D0%B8%D0%B7%D0%BF%D0%BB%D0%B0%D0%BA%D0%B0-%D0%B1%D0%BE%D0%BB%D0%BA%D0%B0%D1%82%D0%B0-%D1%81%D0%B8-%D0%BE%D1%82-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%BD%D0%B0-%D0%B1%D0%BB%D0%B8%D0%B7%D0%BA%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%B8-news785527.html", "text": "Жената на президента Десислава Радева сподели мъката от загубата на приятели във Фейсбук. Тя не уточнява имена са, но пише, че не са имали късмет като нея \"да видят изгрева и до посрещнат залеза\". В поста си в социалната мрежа Генерал Деси се обявява твърдо против ботокса и се обръща към всички момичета да не заличават бръчките си. Коментарът на президентшата, разбира се, върви с парче на култовата банда АС/DC. Днес за мен беше един невероятно хубав ден. Сега, обаче, прегледах нюзфийда и разбрах, че за неколцина мои познати е бил трагичен - повече или по-малко. Странно нещо е съзнанието и асоциативното мислене, когато някоя новина те завари неподготвен. Моите ме отведоха към мисълта, че съм щастливка. Колкото и егоистично да звучи... Видях днешния изгрев, дишах, смях се с приятели, посрещнах залеза. И днес. А други нямаха този късмет... Не разбирам философията на ботокса и всички подобни. За мен всяка бръчица ми показва, че съм от ония, които са изживели и днешния ден. И искам бръчките ми да продължават да се трупат. Като доказателство за многото посрещнати изгреви и залези. За многото емоции - без значение смях или сълзи. Не заличавайте бръчките си, момичета! Те са си наши, изживени. Те са онова, безценното, което други са нямали късмета да натрупат! Сподели:", "date": "2018.10.03", "title": "САМО В ПИК! ДРАМА: Деси Радева изплака болката си от загубата на близки приятели"}
{"url": "https://pik.bg/%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B2%D0%BE%D1%82%D1%8A%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D1%80%D0%B5%D1%88%D0%B0%D0%B2%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%BD%D0%B0-%D0%B1%D1%81%D0%BF-news785585.html", "text": "\"Вотът на недоверие за здравеопазването решева вътрешни проблеми на БСП\", заяви лидерът на \"Атака\" и председател на парламентарната група на Обединените патриоти Волен Сидеров в кулоарите на парламента. Той поясни, че това предложение е било направено по време на съботния пленум на социалистическата партия от вътрешната опозиция на лидерката Корнелия Нинова в лицето на Михаил Миков и е било възприето, за да се тушират атаките срещу Нинова. Според Сидеров вот на недоверие е неподходящ в момента, защото се правят опити за промяна на здравно-осигурителната система. Сподели:", "date": "2018.10.03", "title": "Волен Сидеров: Вотът на недоверие за здравеопазването решава вътрешни проблеми на БСП"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BA%D0%BE%D0%BB%D0%B0-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0%D1%82%D0%B0-news785524.html", "text": "Катастрофа е станала на АМ Тракия рано тази сутрин. Лек автомобил се е врязал в мантинелата между двете платна. Инцидентът е станал на 121 км от аутобана, близо до разклона за село Царацово, посока Бургас, съобщава \"Трафикнюз\". Все още не е ясно какво е състоянието на водача, по автомобила има сериозни материални щети. Движението в района е леко затруднено. На място има полицесйки патрул. Сподели:", "date": "2018.10.03", "title": "ОТ ПОСЛЕДНИТЕ МИНУТИ! Катастрофа на \"Тракия\", кола се вряза в мантинелата"}
{"url": "https://pik.bg/%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-news785554.html", "text": "54-годишен мъж е загинал, след като е блъснат от лек автомобил в село Детелина. Това съобщиха от ОДМВР - Варна. Сигналът е подаден тази нощ около 23.50 часа. Съобщено е за това, че в центъра на село Детелина е установен в безпомощно състояние 54-годишен мъж. При извършените действия по разследването е установено, че мъжът е бил блъснат от лек автомобил. На около 200 м от местопроизшествието е намерен лек автомобил „Форд”, за който е установено, че е участник в пътнотранспортното произшествие. По случая има образувано досъдебно производство. Задържан е за срок до 24 часа 33-годишен мъж, чиято съпричастност към инцидента се изяснява. Пешеходецът е починал. Сподели:", "date": "2018.10.03", "title": "Мъж загина след катастрофа край Варна"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news785517.html", "text": "Левият бек на ЦСКА Жеферсон ще се завърне в игра в края на месеца, пише \"Тема Спорт\". Прогнозите сочат, че той ще е готов за двубоя от 13-ия кръг срещу Берое. Дотогава бразилецът ще е напълно възстановен от контузията в бедрото си и ще може да запише 90 минути. Мачът със заралии все още не е насрочен, но по предварителна програма ще се играе в уикенда на 27-28 октомври (събота или неделя). ЦСКА е гост в тази среща. Жеферсон има шансове да попадне в групата още за домакинството срещу Етър на 21 октомври (неделя), но едва ли ще се завърне на терена тогава. В момента бранителят е в Щутгарт, където кара двуседмичен курс на възстановяване. Той ще се прибере в България в края на тази седмица и от понеделник ще поднови пълноценни занимания с отбора. Жеферсон ще се готви допълнително и по индивидуална програма в паузата за националите. Левият бек се контузи на последната тренировка преди първия мач с Копенхаген в София на 9 август. Първоначално се очакваше той да се възстанови бързо, но е настъпило усложнение, поради което и бе изпратен в Щутгарт. В лазарета е още един бразилец – крилото Енрике. Той се възстановява в базата на родния си клуб Атлетико Минейро след операция на рамото. Енрике ще се завърне в игра на по-късен етап от Жеферсон – около средата на ноември. Най-вероятно първият му мач след контузията ще е с Витоша Бистрица за първенство в уикенда на 10-11 ноември. Енрике ще е напълно готов за втория шампионатен сблъсък с Лудогорец – на \"Армията\" на 5 или 6 декември. Към момента ЦСКА е на трето място в класирането на Първа лига, с пасив от 3 точки спрямо Левски и изоставане от 1 пункт спрямо Лудогорец. Сподели:", "date": "2018.10.03", "title": "Добра новина за \"армейците\""}
{"url": "https://pik.bg/%D0%BE%D1%82%D0%BF%D1%83%D1%81%D0%BA%D0%B0%D1%82-12-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0-%D1%81%D1%8A%D1%81%D1%82%D0%B5%D0%B7%D0%B0%D0%BD%D0%B8%D1%8F-%D0%B8-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BE%D1%89%D0%B5-%D1%80%D0%B5%D1%88%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news785610.html", "text": "Правителството прие отчета за проведените събития от календара на Българското председателство на Съвета на ЕС 2018. В рамките на Българското председателство в страната са проведени 330 срещи, заседания и конференции. В приложения отчет е предоставена и информация за постигнатите договорености и резултати в отделните политически сфери, на база подадената от министерствата и ведомствата информация. Календарът на редовните заседания на Съвета и подготвителните му органи включва 101 срещи на различните формати на Съвета на ЕС, 1523 заседания на подготвителните органи на Съвета на ЕС, 42 заседания на Комитета на постоянните представители на правителствата на държавите членки на ЕС; 29 заседания на Комитета на заместник-постоянните представители на правителствата на държавите-членки на ЕС. В допълнение Министерството на външните работи организира близо 50 събития в задграничните представителства на Република България, изпълняващи функции на местни председателства па ЕС, както и още толкова срещи и заседания в страната или чужбина по повод Българското председателство. Всички събития, проведени по повод Българското председателство в страната и чужбина, допринесоха за изпълнението на програмата на Българското председателство на Съвета на ЕС 2018. 46 деца без право на наследствена пенсия от починал родител ще получат персонални пенсии в размер на 113,02 лв. месечно, реши правителството. Пенсиите са в размер на 90 на сто от социалната пенсия за старост и се изплащат от 1 октомври. С отпускането им ще бъдат подпомогнати 31 семейства, останали в затруднено финансово положение. Общо 1 231 035 лв. се предоставят от правителството по бюджетите на общините по Националната програма „Ученически олимпиади и състезания“, модул „Осигуряване на обучение на талантливи ученици за участие в ученическите олимпиади“. Средствата са предназначени за провеждане на допълнителна работа с ученици за подготовката им за олимпиади. В тях са включени и средства за администриране на дейностите, свързани с обучението им, както и за участието на учители и ученици в национални олимпиади и състезания. Модулът цели създаването на допълнителни условия за изява на учениците с таланти, както и мотивиране на учителите за работа с ученици с изявени способности. Постановлението няма да доведе до пряко или косвено въздействие върху държавния бюджет, тъй като необходимите средства за изпълнението му са предвидени по бюджета на Министерството на образованието и науката за 2018 г. Правителството одобри допълнителни разходи/трансфери в размер на 112 590 лв. за изплащане на стипендии на ученици от държавни спортни и общински училища за постигнати спортни успехи през второто тримесечие на годината. Необходимите средства са в рамките на разчетените за тази дейност в централния бюджет средства за 2018 г. Министерският съвет прие Постановление за условията и реда за отпускане на временни безлихвени заеми от централния бюджет по бюджетите на общините. Те са за финансиране на разходи за междинни и окончателни плащания по одобрени проекти по Програмата за развитие на селските райони (ПРСР) за периода 2014 - 2020 г. и тяхното възстановяване. Общините бенефициенти по ПРСР са с малък бюджет и приходи. Те са силно затруднени да осигуряват собствени средства за извършване на междинните и окончателни плащания към изпълнителите по съответния проект, преди подаването и одобряването на заявките за плащане от фонд „Земеделие“. Временните безлихвени заеми от централния бюджет ще могат да се отпускат на общини с одобрени проекти по ПРСР, които са сключили договор с Държавен фонд „Земеделие” (ДФЗ) за предоставяне на безвъзмездна финансова помощ. Необходимо е общините да нямат и задължения към ДФЗ, освен ако е допуснато разсрочване, отсрочване или обезпечение на задълженията. Размерът на заема, който ще се предоставя на общината за извършване на междинни плащания ще е до разликата между общия размер на одобрените за финансово подпомагане разходи, включени в заявките за плащане, и платеното по проекта авансово плащане от Държавен фонд „Земеделие“. С друго Постановление правителството одобри допълнителни разходи по бюджета на Държавен фонд „Земеделие“ за 2018 г. в общ размер до 20 750 000 лв. Средствата са необходими за извършване на плащания за финансиране на разходи за ДДС на общини по одобрени за подпомагане проекти по ПРСР и Програмата за морско дело и рибарство. Правителството разреши продажба на недвижими имоти, собственост на „Напоителни системи“ ЕАД, гр. София. На търг ще бъде предложен поземлен имот в с. Ястребово, община Опан с площ 1 042 кв. м, заедно със сграда със застроена площ 104 кв. м.  Продава се и поземлен имот в същото село с площ 1 197 кв. м, заедно със сграда с разгъната застроена площ 284 кв. м на два етажа. Ще бъдат продадени също поземлен имот с площ 19 308 кв. м в землището на гр. Гулянци, както и поземлен имот в землището на с. Боздуганово, община Раднево с площ 2 343 кв. м, заедно с построената в имота сграда със застроена площ 108 кв. м на един етаж. Мотивите за продажбата са, че обектите не се ползват за нуждите на дружеството и нямат пряко отношение към основната му дейност, както и липса на заявен интерес за отдаване под наем на някои от тях. Продажбата на недвижимите имоти ще се извърши чрез търг при начална цена, не по-ниска от пазарната стойност, определена от независим оценител, сертифициран от Камарата на независимите оценители в България. Съгласно друго решение на МС, се учредява безсрочно ограничено вещно право върху част от поземлен имот - публична държавна собственост в с. Джерман, община Дупница, представляващ поземлен имот с площ от 12 836 кв. м. Сервитутът се учредява за право на преминаване на електрозахранване за обект „Площадка за изграждане на инсталация за предварително третиране на смесени битови отпадъци и инсталация за компостиране на разделно събрани зелени/биоразградими отпадъци“. Той е част от проект „Изграждане на Регионален център за третиране на неопасни отпадъци, регион Дупница“. Определената стойност на ограниченото вещно право върху засегнатата площ от 247,15 кв. м от имота е в размер на 683 лв. Правителството даде съгласие за преназначаването за нов мандат на Митко Солаков, български гражданин, за почетен консул на Република Казахстан в Република България със седалище в Благоевград и консулски окръг, обхващащ областите Благоевград, Видин, Враца, Кюстендил, Монтана, Пазарджик, Перник, Пловдив, Смолян и София. Процедурата по даване на съгласие за преназначаването на г-н Солаков за почетен консул беше открита, след като неговият предишен мандат изтече на 13 юли 2018 г. Правителството одобри проект на Административно споразумение относно правилата за прилагане на Спогодбата за социална сигурност между Република България и Кралство Мароко. Упълномощен да води преговори и да подпише документа е министърът на труда и социалната политика Бисер Петков. Спогодбата регулира осигуряването при работа в България и Мароко, както и реда за отпускане и изплащане на пенсии и други видове обезщетения на хора, които са били осигурявани в двете държави. Административното споразумение ще уреди процедурите за прилагането й. Правителството одобри проекта на Шестия допълнителен протокол към Споразумението за Многонационалните мирни сили в Югоизточна Европа (ММСЮИЕ) и упълномощи министърът на отбраната да го подпише при условие на последваща ратификация. Многонационалните мирни сили в Югоизточна Европа са създадени през 1998 г. на базата на Споразумение, подписано от министрите на отбраната на Албания, България, Гърция, Италия, Македония, Румъния и Турция. То е ратифицирано със закон, приет от 38-то Народно събрание на Република България на 13 май 1999 г. През годините промените в глобален и регионален мащаб промениха условията за функциониране на ММСЮИЕ, което наложи изменения и в правно-нормативната уредба на многонационалната инициатива. За времето от създаването на ММСЮИЕ до сега са договорени и подписани пет допълнителни протокола към Споразумението. Шестият допълнителен протокол към Споразумението за Многонационалните мирни сили в Югоизточна Европа отразява необходимите изменения в досегашното Споразумение за тяхното създаване и петте допълнителни протокола към него, предизвикани от оттеглянето на Италия. България запазва досегашното си участие в ММСЮИЕ. Тази инициатива, в която освен нашата държава участват Албания, Гърция, Македония, Румъния и Турция, има съществен принос за подобряването на взаимоотношенията между страните, за тяхната интеграция в евроатлантическите структури и за повишаването на регионалната сигурност и стабилност в Югоизточна Европа. Правителството одобри проект на Меморандум за разбирателство между министерствата на отбраната на България, Хърватия, Унгария и Словения относно създаването на Многонационална програма за подготовка на авиацията за специални операции в гр. Задар, Хърватия. Изграждането на център за обща подготовка на авиационните формирования за специални операции на четирите държави ще оптимизира разходите за обучение и подготовка на авиационните екипажи и ще унифицира подготовката съгласно стандартите на НАТО. Българските Военновъздушни сили ще участват с един военнослужещ в състава на центъра, а авиационни екипажи ще водят периодично специализирана подготовка. Правителството определи Антоанета Байчева, началник на кабинета на министъра на външните работи на Република България, за председател на българската част на Постоянната междуправителствена комисия „България – Бавария“ и за председател на българската част на Смесената междуправителствена комисия „България - Баден-Вюртемберг“, и одобри състава на двете междуправителствени комисии. Комисиите се утвърдиха като ефективни инструменти за координация и развитие на сътрудничеството във всички области от взаимен интерес между Република България и германските федерални провинции Свободната държава Бавария и Баден-Вюртемберг. Дейността им допринася съществено за разширяване на българо-германските връзки в приоритетни области като повишаване на административния капацитет, подпомагане на реформите в областта на правосъдието и вътрешния ред, сътрудничество на регионално равнище, поощряване на инвестиционната политика, развитие на малките и средни предприятия, тясно сътрудничество в сферата на образованието, науката и културата. Правителството одобри българската позиция за заседанието на Съвета на ЕС по околна среда, което ще се проведе на 9 октомври 2018 г. в Люксембург. В рамките на Съвета се предвижда политически дебат по две ключови досиета, които са част от цялостния подход за намаляване на емисиите СО2 от автомобилите. По предложенията за Регламент за определяне на стандарти за емисии на СО2 от нови тежкотоварни автомобили и Регламент, установяващ стандарти за емисиите на нови леки и лекотоварни автомобили, държавите-членки ще дебатират заложените цели и механизма за стимулиране на нулево и ниско емисионни автомобили. Съветът ще приеме Заключения, изразяващи основните елементи на преговорната позиция на ЕС за Конференцията на страните по Рамковата конвенция на Обединените нации по изменение на климата, която ще се проведе през декември тази година в Полша. Очаква се министрите да приемат и Заключения на Съвета на ЕС относно позицията на ЕС за предстоящите през ноември срещи по Рамковата конвенция за биологично разнообразие на ООН. МС одобри също позицията на България за предстоящото неформално заседание на Съвет външни работи (Търговия) на Европейския съюз. То ще се проведе на 4 и 5 октомври в Инсбрук, Австрия. В рамките на заседанието ще бъдат обсъдени теми, свързани с модернизацията на Световната търговска организация (СТО), търговските отношения между ЕС и САЩ, както и актуалното състояние на текущите преговори на ЕС с трети страни. В периода 10-11 септември се състоя неформално заседание на Съвета на ЕС по заетост, социална политика, здравеопазване и потребителски въпроси, формат „Здравеопазване“. Делегациите дебатираха относно предизвикателствата от регулаторен и политически характер пред осигуряването на достъп до лекарствени продукти, получили разрешение за употреба чрез централизираната процедура. Акцент бяха високите цени на иновативните лекарства, както и липсата на достатъчно доказателства за ефективността им. Обсъдена беше също темата за инвестиции в дигиталното здравеопазване. Правителството одобри резултатите от Осемнадесетата сесия на българо-индийската междуправителствена смесена комисия за икономическо и научно- техническо сътрудничество. Тя беше проведена на 6 март в гр. Делхи, Индия. По време на сесията бяха обсъдени въпроси свързани с българо-индийските търговски отношения, инвестиции, иновации, стартиращи компании, малки и средни предприятия, финансово сътрудничество между двете държави, селско стопанство, информационни технологии и съобщения и др. Правителството прие законопроект за изменение и допълнение на Закона за експортното застраховане. Промените са свързани със системата на управление на „БАЕЗ“ ЕАД, като Междуведомственият съвет за експортно застраховане (МСЕЗ) отпада и се заменя с Надзорен съвет на „БАЕЗ“ ЕАД. По този начин се прави и преход от едностепенна система на управление (Общо събрание и Съвет на директорите) към двустепенна (Общото събрание, Надзорен и Управителен съвет). Някои от разпоредбите в Закона за експортното застраховане ще отпаднат, а други ще се хармонизират с действащия Кодекс за Застраховането. Министърът на икономиката следва да представи Законопроекта в Народното събрание. Министерският съвет прие промяна на Наредбата за условията и реда за разрешаване на дейностите по чл. 73, ал. 1 от Закона за контрол върху наркотичните вещества и прекурсорите. С промяната се отменя изискването към физическите лица за представяне на свидетелство за съдимост, и се въвежда изискване за служебно установяване на обстоятелствата относно съдимостта. С промяната се създава и ново приложение с образец на заявление, което да се подава в случаите на промяна на обстоятелствата, посочени в издадено разрешение по реда на Наредбата. Очакваният резултат е намаляване на административната тежест за лицата, кандидатстващи за издаване на разрешение по чл. 73, ал. 1 от Закона за контрол върху наркотичните вещества и прекурсорите, както и улесняване при подаване на заявление в случай на промяна в обстоятелствата, посочени в издадено разрешение. Правителството одобри допълнителни разходи по бюджета на Министерския съвет за 2018 г. в размер на 315 000 лв. за довършителните дейности по новостроящия се храм „Св. Св. Онуфрий, Дамаскин и всех мучеников Габровских“ в гр. Габрово. Отпуснатите средства ще спомогнат храмът да се превърне в духовен център на един от най-големите квартали на гр. Габрово – Младост. Министерският съвет одобри Споразумението за изменение на Споразумението между правителството на Република България и правителството на САЩ за икономическа, техническа и съответна друга помощ, сключено чрез размяна на ноти на 20 септември 2018 г., и го предлага за ратификация на Народното събрание. Със Споразумението се предвижда, че данъците и митата, и по-специално данъкът върху добавената стойност, начислени върху стоки или услуги, закупени във връзка с програми за предоставяне на помощ, финансирани от правителството на САЩ, да се заплащат от българските бенефициенти или от Република България. Тяхното възстановяване ще става чрез Единната процедура за осигуряване на средства за заплащане на данък върху добавената стойност и/или митни сборове на бенефициенти по проекти, финансирани по Споразумението със САЩ за икономическа, техническа и съответна друга помощ, която е приета на 11 септември 2015 г. След ратифицирането и влизането в сила на Споразумението се очаква закриване на процедурата по нарушение на правото на Европейския съюз от страна на Европейската комисия, започнала във връзка с това Споразумение. Сподели:", "date": "2018.10.03", "title": "Отпускат 1,2 млн. лева за състезания и олимпиади! Ето какво още реши правителството"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B2%D0%BB%D0%B0%D1%85%D0%BE%D0%B2-%D1%82%D1%8A%D1%80%D1%81%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%B5%D0%BD-%D1%81%D1%8A%D0%B4%D0%B8%D1%8F-%D0%BF%D1%80%D0%B8-%D0%B4%D0%BF%D1%81-%D0%BE%D0%B1%D0%BD%D0%BE%D0%B2%D0%B5%D0%BD-news785560.html", "text": "Кандидатът за конституционен съдия от парламентарната квота Красимир Влахов търси подкрепа за поста от ДПС. Миналата седмица шефът на парламентарната група на ГЕРБ Цветан Цветанов разговаря с лидера на ДПС Мустафа Карадайъ по темата. Днес в Движениението трябва да определят окончателното си становище, след като изслушат Влахов. След това той ще се срещне и с депутатите от \"Воля\" на Веселин Марешки. Лидерът на ДПС Мустафа Карадайъ заяви, че подкрепата за Влахов трябва да се обсъди на заседание на парламентарната група и тогава ще стане ясно, какво е тяхното решение. По повод искания вот на недоверие от страна той заяви, че не са видели още мотивите на вота, като подчерта, че не са търсени за консултации, което е много важно. Карадайъ уточни, че темата избрана от БСП всъщност е било предложение на ДПС при първия вот на недоверие поискан от БСП. Тогава те избрапа \"Корупция\". Сподели:", "date": "2018.10.03", "title": "ИЗВЪНРЕДНО В ПИК TV! Красимир Влахов търси подкрепа за конституционен съдия при ДПС (ОБНОВЕНА)"}
{"url": "https://pik.bg/%D0%BA%D0%B0%D0%BA%D0%B2%D0%B0-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%B5-%D1%82%D0%B0%D1%8F-%D0%B4%D1%8A%D1%80%D0%B6%D0%B0%D0%B2%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%8F%D1%85%D0%B0-%D0%BE%D1%82-%D0%BA%D0%BE%D0%B7%D0%B8-%D0%B4%D0%BE-%D0%BC%D0%B0%D0%B9%D0%BA%D0%B8-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D0%BC%D0%B8%D0%BB%D0%B5%D0%B5-%D0%B7%D0%B0-%D0%B1%D0%BE%D1%82%D0%BE%D0%BA%D1%81%D0%B0-%D0%B3%D0%B5-news785603.html", "text": "Има ли държава България? Кой нормален човек изобщо ще остане да живее тук, ако поне един ден си направи труда да следи информационния поток, даже не 24 часа, а само до обяд. Не по медиите, ами дори само във фейсбук. Явно там, а не в реалния живот се изявява родната власт… Ето с какво ще се сблъска. Корнелия Нинова смени пособието за личен пиар и вместо да яха чумави кози, яхна майките на деца с увреждания пред парламента. Хвали, вместо да влезе вътре да работи, защото взима депутатска заплата, а и да обясни защо си пише есемеси с премиера Бойко Борисов, на когото уж е опозиция и го хули от зори до мрак. Жената на Румен Радев, на която всъщност е работа да помага на майките, не се вълнува от инвалидите, а от ботокса и е заета да коментира въпросът „за” и „против” заличаването на бръчките -  във фейсбук. То не че мъжът й е по-различен - върти коремни на лост, и той за реклама в социалните мрежи... Пак във фейсбук става ясно с какво се занимават т.нар. български журналисти. Водещата Беновска, която неотлъчно следва премиера Борисов (защо ли?) и при папи, и при президенти, а преди дни дори до САЩ, не коментира свършеното по време на визитата му, не информира обществото, което е работа на всеки журналист, а се фука какви бутици е посетила и с какви дрешки се е облякла в Ню Йорк. Друг е въпросът откъде е извадила поне 40 бона, за да пътува дотам. Такива пари по медиите за командировки няма. От НАП, вместо да се излагат с акции със „запори”, които падат в съда, не е лошо да се поинтересуват. Премиерът Борисов отново се кара на закъснели министри на заседанието на кабинета, което вече стана традиция, но явно бележка не си взимат и упражнението се повтаря всяка сряда. Във всяка нормална компания за подобни закъснения от 15-20 минути режат от заплатите. В парламента пък цял ден се приемат промени в закони със скандално малко гласове – между 80 и 90. Кворумът е вече някакво призрачно понятие, което трае сутрин по 10 минути и после залата се изпразва. Съдбините на поколенията се решават от обидно малък брой от иначе 240 народни избраници, които хранят и малкото останали у нас съвестни данъкоплатци. Пред парламента полицаите, подчинение на новия ревлив министър Младен Маринов, са заети да вардят същите тези депутати от протестиращи от всякакъв калибър, вместо да пазят обществото от куршуми, убийци на пътя, наркодилъри и обирджии… Шефът на антикорупционния орган Пламен Георгиев от сутрин до вечер също дава интервюта за личен пиар, в които вече половин година обяснява какво ще направи и се заканва да бори корупцията, но думите му даже прах не вдигат… Въобще всеки работи само за пиара и личното си его, държава – никаква. После се чудят защо е празна хазната – ами само балъци биха останали тука да си плащат данъците, с които да ви издържаме. Няма да ви храним, щом не работите! Сподели:", "date": "2018.10.03", "title": "Каква наистина е тая държава? Корнелия яха от кози до майки, Деси Радева милее за ботокса, ГЕРБ ги няма в парламента, а Борисов пак моли министрите да не закъсняват за работа…"}
{"url": "https://pik.bg/%D0%BA%D1%80%D1%83%D0%BC-%D0%B7%D0%B0%D1%80%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B3%D0%B0-%D0%B1%D1%81%D0%BF-%D1%89%D0%B5-%D0%B2%D0%BD%D0%B5%D1%81%D0%B5-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news785616.html", "text": "\"Няма да правим консултации. Ще внесем ясни мотиви. Ще внесем и нашата алтернатива за друг вид система на здравеопазване. Всеки, който се разпознае в тях, е добре дошъл да ни подкрепи“, подчерта Зарков. Това е третият вот на недоверие, който левицата инициира срещу кабинета „Борисов 3“, припомня Нова телевизия. Според БСП той ще се брои за успешен, ако успее да докаже, че управляващите са неспособни да предложат качествено нов модел на здравеопазване, а вместо това предлагат „да се наливат пари в система, за която всички констатират, че е пробита“. „Успешен ще бъде вот, в който ясно прозвучи, че има път напред, има друга алтернатива. Математическите изчисления не ни интересуват. Очакваме подкрепа от всеки народен представител, който чува в своя регион, че така повече здравеопазването не може да продължава“, смята Крум Зарков. В момента нашите здравни специалисти работят по мотивите на вота на недоверие, които ще са готови до края на седмицата. В първите дни на следващата ще го внесем в Народното събрание. Това заяви зам.-председателят на ПГ на „БСП за България“ Крум Зарков. Сподели:", "date": "2018.10.03", "title": "Крум Зарков разкри кога БСП ще внесе вота на недоверие"}
{"url": "https://pik.bg/%D1%81%D1%80%D0%B5%D0%B4%D0%BD%D0%B0%D1%82%D0%B0-%D0%BF%D0%B5%D0%BD%D1%81%D0%B8%D1%8F-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D0%BF%D1%80%D0%B5%D0%BC%D0%B8%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BE%D1%82-400-%D0%BB%D0%B5%D0%B2%D0%B0-news785523.html", "text": "Средната месечна пенсия в Бургаско премина границата от 400 лв. Това става ясно от статистическия бюлетин на Националния осигурителен институт (НОИ) за пенсиите към 30 юни 2018 г. Според данните за първото полугодие в област Бургас средният размер на пенсията е 400,73 лв. Областта е на трето място в България след София-град (431,71 лв.) и област Перник (407,91 лв.). На дъното в класацията е Разград, където средната пенсия е 289,86 лв. Втора отзад напред е област Кърджали – 290,36 лв. В още една област средната пенсия е под 300 лв. и това е Търговище (296,54 лв.). За година средната пенсия в Бургаско се е повишила с 4,9%, сочи още статистиката на НОИ, съобщава \"Флагман\". На сайта на институцията може да се върнем до 2012 г., когато за първото полугодие пенсионерите в областта са получавали средно 301,96 лв. Регионът тогава пак е бил на трето място в страната по този показател. Иначе изчисленията показват, че за последните шест години ръстът на пенсиите в Бургаско е е точно 32,7%. Покачването е било най-значимо в периода 2012 – 2014 г., когато пенсията е стигнала среден размер от 342,32 лв. През първото полугодие на 2016 г. вече е била 371,92 лв., за да стигне сегашните 400,73 лв. Осреднено между 2012 и 2018 г. пенсията в Бургаска област се е вдигала с 5,45% на година. Сподели:", "date": "2018.10.03", "title": "Средната пенсия в Бургаско премина границата от 400 лева"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B3%D0%BE%D0%BB%D0%BE%D0%B2%D0%B0-%D1%81%D1%83%D1%88%D0%B0-%D0%BF%D1%80%D0%B8-%D0%BA%D1%80%D0%B0%D0%BB%D0%B5%D1%82%D0%B5-news785572.html", "text": "Ситуацията в Реал Мадрид не изглежда никак розова след снощната неочаквана загуба в Москва от ЦСКА с 0:1. Въпреки предимството, което испанците имаха и трите греди, които удариха, те отново не стигнаха до попадение, като сушата пред вратите на противниците вече достига 5 часа и 19 минути, пишат от \"Гол\", позовавайки се на изчисления на вестник \"Марка\". Раздялата с Кристиано Роналдо явно оказва влияние, след като потугалецът носеше по 50 гола средно на сезон, а и в Мадрид винаги знаеха, че могат да разчитат на него. Сега нещата са по-различни и тези 319 сухи минути го доказват, като в 3 поредни мача тимът не се разписа (Севиля, Атлетико и ЦСКА). Последният гол е на Марко Асенсио при 1:0 над Еспаньол. Статистиката показва, че за първите 10 мача от сезона във всички турнири, Реал е вкарал само 17 попадения, което прави по 1,7 на мач, което е най-слабо постижение за последните 10 години. Естествено до края на кампанията има достатъчно време ситуацията да се промени, но нападателите ще трябва да се потрудят доста. От сезон 2008/2009 най-слабото постижение на тима в атака е от 2,38 гола на мач (2017-18), като само в още един сезон тимът регистрира по по-малко от 2,5. Цифрите отчитат и спад при точните удари средно на мач, като до момента те са по 6 на мач, което също е по-малко в сравнение с последните 10 сезона. Случилото се в Москва означаваше, че за първи път от пролетта на 2016-а Реал остана без гол в Шампионската лига. Тогава тимът направи 0:0 с Ман Сити, след което вкарваше в 29 поредни мача. Сподели:", "date": "2018.10.03", "title": "Жестока голова суша при \"кралете\""}
{"url": "https://pik.bg/%D1%82%D1%80%D1%8A%D0%BC%D0%BF-%D0%B4%D1%8A%D1%80%D0%B6%D0%B8-%D0%BD%D0%B0-%D0%B2%D0%BB%D0%B0%D1%81%D1%82-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8%D1%8F-%D0%BA%D1%80%D0%B0%D0%BB-%D1%81%D0%B0%D0%BC%D0%BE-%D0%B0%D0%BA%D0%BE-%D1%81%D0%B8-%D0%BF%D0%BB%D0%B0%D1%89%D0%B0-news785526.html", "text": "Президентът на САЩ Доналд Тръмп предупреди краля на Саудитска Арабия, че няма да се задържи на власт и „две седмици“ без военната помощ на Вашингтон, предава \"Ройтерс\". „Защитаваме Саудитска Арабия. Ще кажете, че те са богати. И аз обичам краля, крал Салман. Но му казах: ‚Кралю – ние ви защитаваме – може да не издържите и две седмици без нас – вие трябва да плащате за нашите военни‘“, заяви Тръмп на митинг в щата Мисисипи, според цитата на британската агенция. Американският президент не е уточнил кога е казал това на саудитския монарх, отбелязва още „Ройтерс“. Сподели:", "date": "2018.10.03", "title": "Тръмп държи на власт саудитския крал, само ако си плаща"}
{"url": "https://pik.bg/%D1%82%D1%80%D0%BE%D0%BB%D0%B5%D0%B9-%D0%BC%D0%B8%D0%BD%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%BE-%D1%83%D0%B4%D0%B0%D1%80%D0%B8-%D0%BA%D0%BE%D0%BB%D0%B0-%D0%B8-%D1%80%D0%B0%D0%BD%D0%B8-%D0%B4%D0%B2%D0%B0%D0%BC%D0%B0-news785626.html", "text": "Двама души са ранени, след катастрофа между тролей и лек автомобил във Варна, съобщават от полицията в града. Инцидентът е станал вчера, около 16:30 часа в района на Регионалния исторически музей на кръстовището на булевардите \"Сливница“ и \"Съборни\". Тролейбус от масовия градски транспорт, управляван от 53-годишната Г.С. от Варна, навлиза в кръстовището на червен забранителен сигнал на светофарната уредба и блъска лек автомобил \"Шкода\". Пострадали са 58-годишна пътничка в тролея и 58-годишен мъж, който бил зад волана на ударената кола.  Двамата са получили контузни рани и са откарани в болница, но без опасност за живота. Прегледани са и са освободени за домашно лечение. Сподели:", "date": "2018.10.03", "title": "Тролей мина на червено, удари кола и рани двама"}
{"url": "https://pik.bg/%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%BF%D0%BE%D0%B4%D0%B0%D1%80%D1%8F%D0%B2%D0%B0-%D0%BF%D0%BE%D1%80%D1%82%D1%80%D0%B5%D1%82%D0%B8-%D0%BD%D0%B0-%D0%B8%D0%BC%D0%B5%D0%BD%D0%B8%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%B8-news785586.html", "text": "По инициатива на евродепутата от ВМРО Ангел Джамбазки български училища зад граница ще получат като подарък портрети на български държавници, книжовници и революционери. Това е част от дългогодишната кампания „Чиста памет“, чрез която членовете и симпатизантите на ВМРО се грижат за символите на българската нация – паметници, училища, читалища в страната и чужбина. Картините са дело на талантливия художник Васил Горанов, който безкористно разрешава да бъдат използвани за патриотичната инициатива. Ликовете на портретите, които ще бъдат дарявани безплатно, са на хан Аспарух, хан Тервел, хан Крум, Княз Борис I и княгиня Мария, цар Симеон, цар Самуил, цар Калоян и Целгуба, цар Иван Шишман. Родолюбивата акция ще се реализира в няколко етапа. От днес започва и първият - ще бъдат изпратени творбите до българските училища в Австрия, Испания, Италия, Ирландия, Кипър, Молдова, Холандия, Великобритания, Португалия, Русия, Сърбия, Украйна, Франция и Чехия. В следващите седмици и месеци инициативата ще продължи с пълна сила както в училищата в България, така и в чужбина. Стимулът за тази инициатива, част от младежката кампания „Чиста памет“, е свързана с нуждата от нови портрети на бележити българи, които да намерят своето място в българските образователни и културни институции в България и зад граница, сподели Джамбазки. Сподели:", "date": "2018.10.03", "title": "Джамбазки подарява портрети на именити българи"}
{"url": "https://pik.bg/%D1%82%D1%80%D0%B8%D0%BB%D1%8A%D1%80-%E2%84%961-%E2%80%9E%D0%BF%D0%B8%D1%80%D1%8A%D1%82-%D0%BD%D0%B0-%D0%B7%D0%B2%D0%B5%D1%80%D0%BE%D0%B2%D0%B5%D1%82%D0%B5%E2%80%9C-%D0%BD%D0%B0-%D1%81%D1%83%D0%BF%D0%B5%D1%80-%D1%86%D0%B5%D0%BD%D0%B0-news785624.html", "text": "Днес на вестникарските павилиони в столицата, а от утре и в цялата страна търсете завладяващия трилър „ “ от  френския майстор в жанра Доминик Мезон. Можете да се сдобиете с хитовата книга на издателство „Милениум“ на промоционална цена само 15 лв. Определян от критиците за един от най-добрите съвременни трилъри, „Пирът на зверовете“ е изкусно написан и заплетен роман с политически привкус, наситен с противоречиви образи,  и загадъчни мистерии. Според сюжета корумпиран търговец на оръжие организира поредната пищна вакханалия в имението си. Мъжете – подкупни политици и покварени бизнесмени, носят маски на хищници, а жените са плячката. Но преди да произнесе приветственото си слово, домакинът започва да се дави в кръв. Непозната отрова е накарала органите му да експлодират. Няколко дни по-рано той е получил заплашително писмо, подписано с причудливото прозвище Жудекс. Когато още един магнат става жертва на безмилостния убиец, целият изроден държавен и полицейски апарат изпада в паника. Майор Роси осъзнава, че в случай на провал точно той ще бъде най-удобната изкупителна жертва. За да спаси кожата си, Роси трябва да разчисти пътя на палача към най-високите нива в държавата, разядени от порока на властта. Кой е отмъстителят, надянал птичата маска и черното наметало на знаменития герой от френските фейлетони, вдъхновил образа на съвременните супергерои? Каква е връзката му със световните хакерски групировки и анархистки движения? Отговорите на още интригуващи въпроси ще откриете в развръзката на книгата „Пирът на зверовете”, която ще ви остави без дъх. Сподели:", "date": "2018.10.03", "title": "Трилър №1 „Пирът на зверовете“ на супер цена!"}
{"url": "https://pik.bg/%D1%89%D1%80%D0%B0%D0%BA%D0%BD%D0%B0%D1%85%D0%B0-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B0-%D1%83%D0%B1%D0%B8%D0%BB-%D1%87%D0%BE%D0%B2%D0%B5%D0%BA-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-%D0%BA%D0%B0%D1%80%D0%B0%D0%BB-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-news785584.html", "text": "Окръжната прокуратура във Варна ще привлече като обвиняем и ще задържи за срок до 72 часа 33-годишният Михаил М. Той причинил смъртта на мъж, управлявайки автомобил без правоспособност. След произшествието водачът е избягал и се е укрил. Престъплението по член 343, ал. 3 от НК се наказва с лишаване от свобода от 3 до 15 години. Сигнал за мъж, който се намирал в безпомощно състояние на площада във варненското село Детелина, е получен на 2 октомври в 23,50 ч. Пострадалият лежал на тротоара в кръв. Около него имало части от автомобил. Пристигналият на място медицински екип констатирал смъртта на 54-годишния мъж, който е от Долни чифлик. На около 200 метра в посока ромската махала в селото е открит автомобил „Форд“ с деформации от пътно-транспортно произшествие и без регистрационни номера. Водачът на катастрофиралата кола е открит и задържан по-късно, тъй като е избягал от местопроизшествието. Окръжната прокуратура във Варна ще внесе и искане във Варненския окръжен съд за вземане мярка за неотклонение „Задържане под стража“ на неправоспособния Михаил М. до изтичане на срока на предварителното задържане. Сподели:", "date": "2018.10.03", "title": "Щракнаха белезниците на шофьора убил човек край Варна, карал без книжка"}
{"url": "https://pik.bg/%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%BF%D1%80%D0%B5%D0%B4-%D0%BA%D0%B0%D0%B7%D0%B8%D0%BD%D0%BE-%D0%B7%D0%B0%D0%B2%D1%8A%D1%80%D1%88%D0%B8-%D1%81-%D0%BD%D0%BE%D0%B6-%D0%B2-%D0%B3%D1%8A%D1%80%D0%B4%D0%B8%D1%82%D0%B5-news785613.html", "text": "По време на разпрата, 25-годишен мъж е извадил нож и е нанесъл прободна рана в областта на гърдите на 29 годишен мъж. По случая е образувано досъдебно производство. Материалите са докладвани на прокурор от Окръжна прокуратура - Варна. Извършителят е задържан за срок до 24 часа. Няма опасност за живота на пострадалия. На 02.10. т.г., около 23:30 часа, е постъпил сигнал за конфликт, възникнал пред игрална зала в ж.к. \"Вл. Варненчик\", съобщават от ОД на МВР-Варна. Сподели:", "date": "2018.10.03", "title": "Конфликт пред казино завърши с нож в гърдите"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0%D1%82%D0%B0%D0%BB%D0%B8%D1%8F-%D0%B3%D1%83%D1%80%D0%BA%D0%BE%D0%B2%D0%B0-%D0%B1%D0%B8%D0%BB%D0%B0-%D1%81-%D0%B4%D1%80%D1%83%D0%B3-%D0%BC%D1%8A%D0%B6-%D0%B4%D0%BE%D0%BA%D0%B0%D1%82%D0%BE-%D0%BA%D0%B8%D0%BB%D1%8A%D1%80%D0%B8%D1%82%D0%B5-%D1%81%D1%82%D1%80%D0%B5%D0%BB%D1%8F%D0%BB%D0%B8-%D0%BF%D0%BE-%D1%81%D1%8A%D0%BF%D1%80%D1%83%D0%B3%D0%B0-%D0%B9-%D0%B2-%D1%8E%D0%B0%D1%80-%D1%81%D0%BD%D0%B8%D0%BC-news785593.html", "text": "След екзекуцията на съпруга й Джордже Михалеви вдовицата му Наталия Гуркова потъна в траур и се покри, но стана ясно къде е била, докато килърите в ЮАР са гърмели по диамантения бос на кръстовището в предградието на Йоханесбург - Бедфордвю. Миската е... рекламирала прически. На 24 септември, деня, в който бе извършено покушението срещу Михалевич, Гуркова е била модел на обучение за фризьори, лектор на което е бил коафьорът от Благоевград Тоше Ефтимов. \"Когато най красивата жена в България, топът на топа, остави косата си в моите ръце, стават чудеса. Много се радвам, че се срещнах с нея. Тя е един прекрасен и земен човек. В деня, в който се проведе въпросното обучение, бе убит мъжът ѝ. Наталия ми сподели, че много обича Благоевград, тъй като тук е учила и всеки път, когато има възможност го посещава за да си спомни добрите мигове, които е имала. Радостен съм от факта, че поиска всеки път, когато има път към югозапада да оставя косата си в моите ръце. Това означава много за мен\", направи си автореклама с драма около Гуркова фризьорът пред \"Струма.ком\". Вече 9 дни след убийството на Джордже Михалевич, няма ни вест, ни кост от опечалената вдовица. Единствената й реакция в социалните мрежи по повод трагедията бе коментарът \"Благодаря\", оставен от нея под съболезнователна публикация на бизнесдамата Ваня Червенкова. В понеделник, седмица след разстрела, с трогателни думи във \"Фейсбук. Сподели:", "date": "2018.10.03", "title": "РАЗКРИТИЕ! Наталия Гуркова била с друг мъж, докато килърите стреляли по съпруга й в ЮАР (СНИМКА)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%B0%D1%80%D0%B5%D0%BA%D0%BE%D0%B2-%D1%87%D0%B0%D0%BA%D0%B0-%D1%87%D0%B5%D1%82%D0%B2%D1%8A%D1%80%D1%82%D0%BE-%D0%B4%D0%B5%D1%82%D0%B5---%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%BD%D0%B0-%D0%BC%D0%BE%D0%BC%D0%B8%D1%87%D0%B5-%D1%81%D0%BD%D0%B8%D0%BC%D0%BA%D0%B8-news785620.html", "text": "Баща на четвърто дете ще стане до края на годината Николай Бареков, научи ексклузивно ПИК. Половинката на евродепутата Мария Календерска е бременна за трети път, като според запознати - вече е в седмия месец. Точно преди една година политикът гушна третата си рожба - на 4 септември Календерска роди най-малкия им син Виктор. Тогава Бареков се похвали, че е дал на родината трима истински българи и се закани да продължи да бори демографската криза. Надеждата на евродепутата е този път бебето да е момиченце, разкриват негови близки. Първият му син от Календерска, Александър, се роди през юли 2014 и вече е на четири годинки. Първородният му наследник, който е кръстен на баща си, пък е от първата съпруга на Бареков - Евгения. От няколко дни Мария и Александър са при евродепутата в Страсбург. Три месеца преди Коледа, градът вече е в тематична украса. Сашко явно е слушал през годината, тъй като баща му мигом го заведе на шопинг и му накупи една камара подаръци. Семейната снимка, на която позират до коледно еленче, издаде за предстоящата поява на бебе №4. Сподели:", "date": "2018.10.03", "title": "ПЪРВО В ПИК! Бареков чака четвърто дете - евродепутатът се надява на момиче (СНИМКИ)"}
{"url": "https://pik.bg/%D0%BF%D0%BB%D0%B0%D0%BC%D0%B5%D0%BD-%D0%B3%D0%B5%D0%BE%D1%80%D0%B3%D0%B8%D0%B5%D0%B2---%D0%B0%D0%BD%D1%82%D0%B8%D0%BC%D0%B0%D1%84%D0%B8%D0%BE%D1%82-%D0%B4%D1%80%D1%8A%D0%BD-%D0%B4%D1%80%D1%8A%D0%BD-%D0%BD%D0%B5-%D0%B0%D0%B4%D0%B2%D0%BE%D0%BA%D0%B0%D1%82%D1%81%D1%82%D0%B2%D0%B0%D0%B9%D1%82%D0%B5-%D0%BD%D0%B0-%D0%B4%D0%BF%D1%81-%D0%B0-%D0%B7%D0%B0%D0%BA%D0%BE%D0%B2%D0%B5%D1%82%D0%B5-%D0%B0%D0%BA%D1%83%D0%BB%D0%B8%D1%82%D0%B5-news785562.html", "text": "Почитаемият Пламен Георгиев, пламенен борец с корупцията, продължава да се изявява активно в медиите, близки до ДПС. В същото време раздава публични индулгенции на корпулентни фигури от партията на Доган. Обявява ги за \"най-чисти\" и пр. Това са обвързаности и корелации, макар и неформални, които едва ли спомагат за ефективността на работата му и доверието сред обществото. Продължава да се насажда убеждението, че действията на шумно рекламираната комисия \"Антимафия\" са тенденциозни, в полза на един олигархичен кръг срещу друг. Да не би екипът на г-н Георгиев да е инструмент за разчистване на сметки? Не ни се иска да вярваме, защото в началото плановете му бяха обнадеждаващи. Първите акции - също. Напоследък обаче българската \"Антимафия\" изпадна в нещо като обяснително-оплаквателен режим. Дайте ни повече правомощия, дайте ни още хора, искаме да арестуваме, да внедряваме шпиони сред фирмите, съдът ни пречи... Народът не иска да слуша за ведомствените проблеми на г-н Георгиев и за пречките, които среща в работата си. Едва ли са му нужни още по-широки пълномощия. Какво, държава в държавата ли му се е приискало да става, Вишински и Берия накуп? Да имаме все пак едно наум, като иде реч за репресии, защото не се знае дали не се ползват за корпоративна саморазправа. Засега най-крупният успех на \"Антимафия\" е уличният арест на кметицата на \"Младост\" Десислава Иванчева. Звучи като добре изпипана операция, макар и с леко бутафорен характер - броенето на пачки пред случайни граждани, смехотворно маскираните \"агенти\", прангите, с които оковаха двете безпомощни дами, истеричния характер на пиара и контрапиара... А след Иванчева, една политическа \"цаца\"? Къде са акулите, къде са обещаните уличени магистрати и държавници на власт? Акциите срещу Арабаджиеви и Миню Стайков се пишат на сметката на прокуратурата, не са реализации на Пламен Георгиев. Той сякаш просто тича след събитията, осъществява \"логистична\" подкрепа, но в същото време е свръхактивен в медийните си излияния пред изданията на КОЙ. Антикорупционер \"Дрън-дрън\". И винаги поставя като приоритет теми, които импонират на Доган и обкръжението му - Цветан Василев, КТБ, Иво Прокопиев... Това е чудесно, темите са болезнени, но чертаят фронтова линия. Излиза, че само едните са \"лошите\". Само тях проверяваме до дупка, само техните имоти и милиони броим. Ще поздравим г-н Георгиев, в чиято почтеност и добри намерения не се съмняваме, когато се емпанципира от сенките си. И започне да работи обективно, да мери с еднакъв аршин. Когато, например, пипне в издънка действащ министър или депутат, когато го \"закове\" насред улицата, както направи с г-жа Иванчева. Когато се разрови в имането на маджовци, такита, сикаджии, висаджии, оръжейни и газови търговци, хазартни босове... Сега се хвали, че щял да обвини \"магистрат\". ПРЕДВАРИТЕЛНО анонсира арест, което е, меко казано, несериозно за един професионален юрист. Ха на бас, че пак ще е някой дребосълък. А не е ли ясно, че рибата се вмирисва откъм главата? Или там не смеем да пипаме? Сподели:", "date": "2018.10.03", "title": "Пламен Георгиев - антимафиот \"дрън-дрън\". Не адвокатствайте на ДПС, а заковете акулите!"}
{"url": "https://pik.bg/%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%B5%D1%86%D0%B8%D0%B7%D0%B8%D1%80%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-evn-%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-%D1%81%D0%B0-%D0%BF%D1%80%D0%B8%D0%B2%D0%BB%D0%B5%D1%87%D0%B5%D0%BD%D0%B8-%D0%B8%D0%B2-news785681.html", "text": "Специализираната прокуратура внесе отново в Специализирания наказателен съд обвинителен акт по делото за продажба на занижени цени на държавния дял на енергоразпределителното дружество EVN. Отстранени са всички посочени от съда неясноти и процесуални нарушения в първоначалния обвинителен акт (изготвен и внесен в СпНС от Софийската градска прокуратура), заради които в края на март 2018 г. делото бе прекратено и върнато по компетентност в Специализираната прокуратура. Прецизирани са и обвиненията срещу шестимата привлечени към наказателна отговорност лица. Бившият вицепремиер Симеон Дянков и бизнесменът Иво Прокопиев са обвинени за извършване на длъжностно престъпление, от което са настъпили значителни вредни последици (близо 28 милиона лева щети на държавния бюджет) – престъпление по чл. 283а, т.1, вр. чл. 282, ал.2, вр. ал.1, вр. чл.20 ал. 2, вр. ал.1 от НК. Трима от привлечените - изпълнителният директор на \"Булброкърс\" Радослав Рачев, Петър Василев и Любомир Евстатиев са обвинени за съзнателно нанасяне на щети на чуждо имущество в особено големи размери (чл. 217, ал.4, вр. ал.2, вр. чл. 20 ал. 2, вр. ал. 1). Бившият министър на икономиката и енергетиката Трайчо Трайков е обвинен за това, че като длъжностно лице не е положил достатъчно грижи за повереното му имущество, от което са настъпили вреди в особено големи размери и престъплението представлява особено тежък случай (чл. 219, ал.4, вр. ал.3, вр. ал. 1 от НК). Предстои Специализираният наказателен съд да насрочи разпоредително заседание по делото. Сподели:", "date": "2018.10.03", "title": "Спецпрокуратурата прецизира обвиненията за продажбата на EVN: Ето за какво са привлечени Иво Прокопиев, Симеон Дянков и Трайчо Трайков"}
{"url": "https://pik.bg/%D0%B8%D0%BD%D1%82%D0%B5%D1%80%D0%BF%D0%BE%D0%BB-%D0%BE%D0%B1%D1%8F%D0%B2%D0%B8-%D0%B7%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-%D1%81-%D1%87%D0%B5%D1%80%D0%B2%D0%B5%D0%BD%D0%B0-%D0%B1%D1%8E%D0%BB%D0%B5%D1%82%D0%B8%D0%BD%D0%B0-%D1%81%D0%B8%D0%BD%D0%B0-%D0%BD%D0%B0-%D0%BC%D0%B8%D0%BD%D1%8E-%D1%81%D1%82%D0%B0%D0%B9%D0%BA%D0%BE%D0%B2-news785686.html", "text": "Интерпол обяви за международно издирване сина на Миню Стайков – Стайко Стайков. Това показва информация на сайта на Международната организация на криминалната полиция. Стайко Стайков се издирва с червена бюлетина за участие в организирана престъпна група. На 5 септември, специализираната прокуратура започна разследване и влезе в офисите и на дружествата „Винпром Карнобат“ ООД, „Сис Индустрийс“ ООД и „Топаз Мел“ ООД. Специализираната прокуратура повдигна обвинения на осем души за участие в организирана престъпна група за продажба на акцизни стоки без бандерол, данъчни престъпления и пране на пари. Обвинените са собственикът на „Винпром Карнобат“ и „Сис индустрийс“ Миню Стайков, синът му Стайко Стайков, синът на кмета на Карнобат Иван Димитров, както и още петима с инициали Ц.К., М.К., Б.Х., А.Т. и Д.Д. Специализирания съд в София остави в ареста собственикът на „Винпром Карнобат“ Миню Стайков. Сподели:", "date": "2018.10.03", "title": "Интерпол обяви за издирване с червена бюлетина сина на Миню Стайков"}
{"url": "https://pik.bg/%D0%B2%D0%BE%D0%BB%D1%8F-%D0%B8-%D0%B4%D1%83%D1%85-%D0%BF%D1%80%D0%BE%D1%84-%D1%87%D0%B8%D1%80%D0%BA%D0%BE%D0%B2-%D1%82%D1%80%D0%B5%D0%BD%D0%B8%D1%80%D0%B0-%D0%B1%D0%BE%D0%BA%D1%81---80-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%BA%D0%B0%D1%80%D0%B4%D0%B8%D0%BE%D1%85%D0%B8%D1%80%D1%83%D1%80%D0%B3-%D1%85%D0%BE%D0%B4%D0%B8-%D0%BF%D0%BE-8-%D0%BA%D0%BC-%D0%BD%D0%B0-%D0%B4%D0%B5%D0%BD-news785589.html", "text": "Популярният кардиохирург Александър Чирков не се предава пред възрастта. 80-годишният професор продължава да оперира, но наред с това ходи по 8 км на ден, прави лицеви опори и тренира бокс. \"Така е. От много млад тренирам бокс. Аз съм от създателите на клуб \"Академик\" (София). Един от любимите ми съперници навремето беше небезизвестният боксьор и треньор Стоян Пиличев. Сега съм много редовен и ми се получават ударите\", признава проф. Чирков пред ежедневник. Освен че прекарва часове в залата, хирургът прави по повече от 30 лицеви опори. \"Особено след операция, адреналинът още ме държи в кондиция и така си почивам\", смее се Чирков. Според него българите се разболяват заради храната, пушенето и хигиената. \"Трябва да се спре с това и повече да се движат хората. В храната се влагат всякакви неща, много от които са токсични и вредят на кръвоносната система. Тя, обхождайки всеки орган в тялото ни, тотално го разболява. Трябва да имаме институции, които непрекъснато да контролират всяка стока, която се произвежда. Фермерите например не са виновни за лошата храна, но може би не знаят какво съдържа фуражът, който използват. Трябва ни работещ закон за хранителните продукти\", сматя Александър Чирков. Сподели:", "date": "2018.10.03", "title": "ВОЛЯ И ДУХ! Проф. Чирков тренира бокс - 80-годишният кардиохирург ходи по 8 км на ден"}
{"url": "https://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%81%D1%8A%D0%B1%D0%B0%D1%80%D1%8F%D0%BD%D0%B5%D1%82%D0%BE-%D0%BD%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%B1%D0%B0%D1%80%D0%B0%D0%BA%D0%B8-%D0%B2-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-news785576.html", "text": "Става въпрос за павилиони и гаражи, намиращи се в различни улици в квартала. Акцията започна тази сутрин с премахването на два обекта на ул. „Вратцата“ и още три на ул. „Храбрец“. Някои от собствениците са започнали сами да отстраняват незаконните си постройки. \"От началото на годината сме премахнали над 250 обекта, които не отговарят на законовите изисквания. Непрекъснато правим огледи, издаваме констативни протоколи и заповеди. За нас това е всекидневна дейност“, подчерта още Николай Чунчуков. В района предстои и бутане на незаконни къщи, но това ще стане не по-рано от края на месеца, уточни още Чунчуков. 35 незаконни постойки ще бъдат премахнати в следващите няколко дни в пловдивския квартал „Столипиново“, съобщи за Дарик кметът на район „Източен“ Николай Чунчуков. Сподели:", "date": "2018.10.03", "title": "Продължават събарянето на незаконни бараки в \"Столипиново\""}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B1%D0%B5%D0%B3%D1%8A%D0%BB%D1%86%D0%B8%D1%82%D0%B5-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2%D0%B8-%D0%BF%D1%80%D0%B8%D0%B1%D1%80%D0%B0%D0%BB%D0%B8-600-%D0%B4%D0%B5%D0%BA%D0%B0%D1%80%D0%B0-%D0%B3%D0%BE%D1%80%D0%B8-%D0%BD%D0%B0-%D0%B5%D0%BB%D0%B5%D0%BD%D0%B8%D1%82%D0%B5---%D0%BF%D1%80%D0%B8%D1%81%D0%B2%D0%BE%D0%B8%D0%BB%D0%B8-%D0%B8-%D0%BE-news785364.html", "text": "Издирваното семейство Ветко и Маринела Арабаджиеви с вече заропирани имоти и пари са прибрали 600 декара държавни гори и са приватизирали общински път след приватизацията на черноморския курорт \"Елените\", принуждавайки местните хора вече 10 години да заобикалят заграбената собственост през планината, за да стигнат до имотите си в Емона. Това разкриха пред ПИК потърпевши от присвояването местни жители, позовавайки се на кадастрални карти и информации, както и на личния си опит. За почуда на местните хора, макар на територията на Арабаджиеви да е унижощена рекичка, а те доскоро да са твърдели, че 600-те декара гори са урбанизирана територия още от социалистическо време, на която може да се строи, и въпреки че няма нито един документ в полза на тези твърдения, гръмогласните \"Зелени\", които пищят за всяка скачаща мида, блатно кокиче и червеногуша гъска, не са гъкнали по въпроса. Вече години наред. Когато Арабаджиеви купуват \"Елените\" от трето лице, гората изобщо не е влизала в собствеността, но след няколко години се оказва, че 600 декара горски масив около курортния имот спадат към него, без за тях да е заплатен нито лев. Според експерти цената на залесената територия надхвърля десетки милиони левове. Арабаджиеви твърдят, че територията на гората е била урбанизирана още по социалистическо време, макар за това да няма никакви документи и дори точно обратното. В един момент обаче се оказва, че статутът на територията е сменен в урбанизирана територия, както сочи кадастралния план, за което също не е ясно дали е платен и лев. Просто кадастърът приема за чиста монета твърденията на Арабаджиев, че територията е урбанизирана. Интересно защо? При всички положения горите се подготвят за строежи от страна на хотелиерската фамилия. Цялата тази гора спада към землището на Емона, където се намират имотите на много местни жители. Техните проблеми започват, когато на единствения общински път, водещ от Св. Влас до \"Елените\", оттам и до имотите им, се появява бариера и табела \"Частен път\", и достъпът им до него е прекратен. От тогава - от 2007 г., хората обикалят с километри през чукарите, за да стигнат до имотите си. По закон няма абсолютно никакъв начин този път да стане частен, или, както е определен като \"второстепенна частна улица\",  освен ако не е алея, каквато той очевидно не е и никога не е бил. Но въпреки това Арабаджиев започва замени на също залесената държавна собственост покрай пътя, за да се сдобие и с тази територия, която в момента е гъсто застроена от него. \"Зелените\" отново мълчат за унищожаването на биологичното разнообразие и презастрояването. Защо ли? Мостът, който също спада към държавната територия в \"Елените\", все още съществува, но рекичката под него вече е изчезнала и на нейно място има аквапарк. Пътят след моста продължава вече на частната територия на Елените, но до него не може да стигне никой от местните жители, тъй като те не са допускани още на входа на курортното селище, приватизирало пътя. Имуществото на Арабаджиеви е запорирано и ако започне неговата разпродажба от държавата, това трябва да стане само с корекция на три пункта от допуснатите груби нарушения по заграбването на територията, смятат възмутените местни жители. Първо, държавата да си върне пътя. Второ, да махне бариерата от него и да го направи достъпен за всички граждани. И трето, ако наистина има документи, удостоверяващи, че заграбените 600 декара гора принадлежат към курортното селище \"Елените\", тя да бъде заплатена от новия собственик. Колкото до застрояването на територията, унищожената рекичка, както и биологичното разообразие, ще трябва да се занимават \"Зелените\", а не да мерят с двоен аршин. Да мълчат за \"Елените\", докато тероризират собствениците на Иракли, искащи разрешителни за подмяната на бунгалата в бившия пионерски лагер, защото щели да пречат на полета на птиците. Неизвестно защо обаче полетът на Арабаджиев е бил напълно извън обсега на интересите им. Сподели:", "date": "2018.10.03", "title": "РАЗКРИТИЕ НА ПИК! Бегълците Арабаджиеви прибрали 600 декара гори на \"Елените\" - присвоили и общински път, а \"Зелените\" не гъкват"}
{"url": "https://pik.bg/%D0%B8%D0%B7%D0%B2%D0%B5%D1%81%D1%82%D0%B5%D0%BD-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B8%D0%B7%D1%87%D0%B5%D0%B7%D0%BD%D0%B0-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news785615.html", "text": "Известен саудитски журналист, живеещ в изгнание в Щатите, изчезна безследно след посещение на саудитското консулство в Истанбул, предаде „Дейли Сабах“, позовавайки се на негови колеги и приятели. Джамал Хашоги, пишещ за „Вашингтон пост“, е посетил дипломатическото представителство на кралството, за да реши „семейни въпроси“. Съпругата на дисидента се е свързала с турските служби с молба за помощ. Няма и следа от журналиста. В продължение на часове тя е чакала своя съпруг, но той така и не се появил. След това тя се свързала с полицията в Истанбул. Турската полиция води разследване по случая. Няма официално становище на саудитското дипломатическо представителство. Американската дипломация също следи развитието на случая. Джамал Хашоги е сред най-върлите критици на политиките на саудитското кралско семейство спрямо Катар и войната в Йемен. Бяга от Саудитска Арабия през 2017 година, опасявайки се, че може да бъде арестуван от властите. Сподели:", "date": "2018.10.03", "title": "Известен саудитски журналист изчезна в Истанбул"}
{"url": "https://pik.bg/%D0%B1%D0%B0%D1%80%D0%BE%D0%B2%D0%B5%D1%86-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D1%81%D1%8A%D0%B1%D1%80%D0%B0-%D0%BF%D0%BE%D0%B3%D0%BB%D0%B5%D0%B4%D0%B8%D1%82%D0%B5-%D1%81-%D0%BD%D0%B0%D0%B9-%D1%85%D1%83%D0%B1%D0%B0%D0%B2%D0%B0%D1%82%D0%B0-%D1%8F%D1%85%D1%82%D0%B0-%D0%B2-%D1%82%D1%83%D0%B7%D0%B0%D1%80%D1%81%D0%BA%D0%B8%D1%8F-%D0%B3%D1%80%D1%8A%D1%86%D0%BA%D0%B8-%D0%BA%D1%83%D1%80%D0%BE%D1%80%D1%82-%D1%81%D0%B0-news785578.html", "text": "В марината на най-баровския курорт в Гърция – “Сани резорт” могат да се видят много красиви яхти. Най-голямата и най-скъпата обаче се казва “Bright star” /Ярка звезда/, на нея се вее българското знаме, а под името й се вижда и надписът “Burgas”, предава Флагман.бг. Най-многобройни са яхтите на самия курорт “Sani”, които са на разположение на богатите му гости срещу допълнително заплащане. Те обаче изглеждат повече от скромно в сравнение с бургаската ярка звезда и са почти незабележими на яхтения небосклон. В момента на борда на “Ярка звезда” е само обслужващияt персонал, който я подготвя за зазимяване. “Сани резорт” е на първия ръкав – Касандра на полуостров Халкидики, на около 80 км от Солун. Курортът заема ивица от 7 километра, превърната в рай. Най-луксозният комплекс тук е “Сани астерия”, където вече няма места за активните месеци на лято-2019, макар че цената за нощувка със закуска е над 3000 лева. Колко е наемът, който плаща на пристанището бургазлията за огромната си яхта не е ясно. Сподели:", "date": "2018.10.03", "title": "БАРОВЕЦ! Бургаски милионер събра погледите с най-хубавата яхта в тузарския гръцки курорт \"Сани резорт\" (СНИМКИ)"}
{"url": "https://pik.bg/%D0%BE%D1%82%D1%86%D0%B5%D0%BF%D0%B8%D1%85%D0%B0-%D1%80%D0%B0%D0%B9%D0%BE%D0%BD%D0%B0-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B0-%D1%80%D0%B0%D0%BD%D0%B8%D1%86%D0%B0-news785697.html", "text": "За около два часа полицията отцепи част от пространството около паметника на \"Цар Освободител\" в центъра на София заради изоставена раница. На място бяха изпратени екипи на СДВР. При проверка в чантата бяха намерени детски играчки. Багажът беше открит около 14.10 часа пред хотел в района. Сподели:", "date": "2018.10.03", "title": "Отцепиха района пред парламента заради изоставена раница"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BF%D0%BE%D1%8F%D0%B2%D0%B8-%D1%81%D0%B5-%D0%B2%D0%B8%D0%B4%D0%B5%D0%BE-%D0%BD%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D1%81-%D0%B6%D0%B5%D0%BD%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%B3%D0%BE-%D0%BE%D0%B1%D0%B2%D0%B8%D0%BD%D1%8F%D0%B2%D0%B0-%D0%B2-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D1%81%D0%BD%D0%B8%D0%BC%D0%BA%D0%B8-news785625.html", "text": "В интернет вече циркулира видео от нощта, в която американката Катрин Майорга твърди, че е била изнасилена от Кристиано Роналдо. Кадрите са заснети в клуб Син Сити в Лас Вегас през 2009-а година и бяха разпространени от британския таблоид \"Сън\". Според Майорга, след ласките в заведението Роналдо я е поканил в хотел Palms Casino Resort, където я насилил. Американката вече разкри, че след случката е получила 375 хил. долара от португалеца, за да не разпространява историята. Новият ѝ адвокат обаче е решил да предприеме действия и да оспори извънсъдебното споразумение от преди 9 години, позовавайки се на твърденията ѝ, че тя многократно е казала на Роналдо да спре преди акта. В интернет вече има и снимки, на които двамата са заснети да купонясват заедно. Самият Роналдо отрече и заяви, че ще съди изданието Шпигел за публикуване на \"лъжлива история\". Сподели:", "date": "2018.10.03", "title": "СЕНЗАЦИЯ! Появи се ВИДЕО на Роналдо с жената, която го обвинява в изнасилване (СНИМКИ)"}
{"url": "https://pik.bg/%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%B4%D0%B2%D0%B5%D1%82%D0%B5-%D0%BA%D0%BE%D0%BB%D0%B8-%D0%BD%D0%B0-%D0%BE%D1%84%D0%B8%D1%86%D0%B5%D1%80-%D0%BE%D1%82-%D1%85%D0%B0%D1%81%D0%BA%D0%BE%D0%B2%D0%BE-news785648.html", "text": "Две коли са засегнати при пожар на улица „Чая“ в хасковския квартал Република. Инцидентът е станал около 3 часа снощи. Първо е пламнал лек автомобил Хонда Легенд, който бил паркиран пред дома на собственика – 73-годишният Григор Алексов, офицер от резерва. Той обясни, че тази нощ съседката му чула пукотевици и събудила сина си, който подал сигнал на спешния телефон 112. До пристигането на огнеборците предницата на автомобила е била унищожена. Пламъците са засегнали и задната част на другата колата на възрастния мъж - Ровър, паркиран непосредствено пред хондата. Собственикът беше категоричен, че това е умишлен палеж, тъй като според него пожарът е тръгнал от предната дясна гума на Хондата, която била паркирана пред жилището около 22 часа, тоест 4-5 часа преди палежа. Това според него изключва категорично версията за късо съединение. Алексов обаче недоумяваше от какво би могло да е провокиран палежът. Той обясни, че няма вражда с никого, нито синът му Ангел, който също шофирал изпепелената Хонда, съобщава \"Хасково нет\". Възрастният мъж се успокояваше, че инцидентът се е разминал само с тези щети, тъй като изгорялата кола вчера през деня е била заредена с 80 литра бензин и газовата й бутилка е била пълна. „Можеше всичко да гръмне и къщата щеше да иде“, заяви Алексов. По думите му това е трети палеж в квартала в рамките на около година. Преди време горели други две коли – лекият автомобил на бившата зам.-директорка на Спортното училище Дима Алексиева и колата на бивш полицай. От полицията съобщиха, че по случая е образувано досъдебно производство за изясняване причините за пожара. Сподели:", "date": "2018.10.03", "title": "Запалиха двете коли на офицер от Хасково"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BA%D0%B0%D1%82---%D0%BF%D1%8A%D1%82%D0%B5%D0%BD-%D0%BF%D0%BE%D0%BB%D0%B8%D1%86%D0%B0%D0%B9-%D0%BF%D1%80%D0%BE%D1%8F%D0%B2%D0%B8%D0%BB-%D0%B3%D1%80%D1%83%D0%B1%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BA%D1%8A%D0%BC-%D0%BD%D0%B0%D1%88%D0%B5%D0%BD%D0%B5%D1%86-%D1%81-%D0%BA%D0%B0%D0%BD%D0%B0%D0%B4%D1%81%D0%BA%D0%B0-%D0%BA%D0%BD%D0%B8%D0%B6%D0%BA%D0%B0-news785724.html", "text": "Пътен полицай прояви грубо отношение към гражданин. До инцидента се стига след молба за издаване на шофьорска книжка. Преди няколко месеца Симеон Бойков се връща у нас от Канада, където е професионален шофьор. През август изкарва българска книжка с „C” категория. ДАИ го допуска до изпит за категория „C+Е”, необходима за управление на тир. „Беше ми уважен стажът от Северна Америка. След успешното полагане на изпитите, отидох да си изкарам пластиката в КАТ”, каза Бойков пред камерата на БТВ. Според закона, категория „C+Е” се придобива, само когато водачът има стаж не по-малко от година като водач в категория „C”. Бойков твърди, че отговаря на изискването, доказавайки стажа си зад волана в Канада. Причината за отказа на Пътната полиция е дупка в законодателството, обяснясни адвокат. „Tези документи, които той е подготвил за пред България не означават абсолютно нищо. Вече при издаване на българската книжка, в закона няма допълнителни изисквания какви документи трябва да се представят”, заяви юристът Атанас Константинов. Бойков каза още, че е разочарован, защото от МВР дори не му дали писмен документ с мотиви за отказа. Следва скандал. Тече вътрешна проверка в СДВР по сигнала за грубо отношение на униформен. А Пътната полиция е спазила закона, отказвайки книжка. „Канадските шофьорски книжки не са по Виенската конвенция, тоест те не се признават на територията на България”, заяви Белла Тасева от „Пътна полиция\"-СДВР. МВР са предоставили писмо, с което ден преди скандала в КАТ, уведомяват ДАИ, че изпитът за книжката на Бойков е в разрез със закона. От транспортното министерство съобщиха, че проверката по казуса е в ход. Сподели:", "date": "2018.10.03", "title": "Скандал в КАТ - пътен полицай проявил грубо отношение към нашенец с канадска книжка"}
{"url": "https://pik.bg/%D0%BD%D0%B0%D1%82%D0%BE-%D0%B2-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D0%B3%D1%80%D1%83%D0%B7%D0%B8%D1%8F-news785722.html", "text": "Това съобщи на пресконференция след заседанието на комисията НАТО-Грузия генералният секретар на пакта Йенс Столтенберг, предаде БТА. \"Вратите на НАТО остават отворени, насърчаваме Грузия да продължи с реформите\", добави той. \"Призоваваме Русия да прекрати присъствието си в Абхазия и Южна Осетия, заяви Столтенберг. Безпокои ни увеличеното руско военно присъствие в района на Черно море\", посочи генералният секретар. Той отбеляза, че сили на пакта обучават грузинските военноморски сили. По неговите думи в тази посока догодина предстоят допълнителни дейности. НАТО днес препотвърди готовността Грузия да бъде приета в алианса, както бе решено преди 10 години в Букурещ. Сподели:", "date": "2018.10.03", "title": "НАТО в готовност да приеме Грузия"}
{"url": "https://pik.bg/%D1%82%D1%80%D0%B8-%D0%BA%D0%BE%D0%BB%D0%B8-%D1%81%D0%B5-%D0%BD%D0%B0%D0%BD%D0%B8%D0%B7%D0%B0%D1%85%D0%B0-%D0%B2-%D0%B3%D0%B0%D0%B3%D0%B0%D1%80%D0%B8%D0%BD-news785614.html", "text": "Три автомобила са станали част от верижна катастрофа на кръстовището между бул. „България“ и ул. „Огражден“ в пловдивския квартал „Гагарин“. Инцидентът е станал вчера, а сигналът е подаден на телефон 112 около 17.15 часа, съобщава \"Марица\". На място служители на сектор „Пътна полиция“ установили, че лек автомобил „Рено“ с 41-годишен водач се движил с несъобразена скорост и ударил изчакващ за ляв завой лек автомобил „Санг Йонг“, управляван от 58-годишен мъж. В резултат на това втората кола отскочила и се блъснала в товарен автомобил „Мерцедес“ с 51-годишен шофьор. Тримата мъже са тествани за алкохол, резултатите са отрицателни. След медицински преглед, за домашно лечение е освободен 58-годишният. Произшествието е отработено по административен ред. Сподели:", "date": "2018.10.03", "title": "Три коли се нанизаха в \"Гагарин\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BC%D0%B2-%D1%81%D0%B5-%D1%85%D0%B2%D1%8A%D1%80%D0%BB%D0%B8-%D0%BE%D1%82-%D0%BC%D0%BE%D1%81%D1%82-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B6%D0%BA-%D1%81%D1%83%D1%85%D0%B0%D1%82%D0%B0-%D1%80%D0%B5%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news785695.html", "text": "Лек автомобил БМВ е паднал от моста на Перловска река в столичния квартал \"Сухата река\" в район Подуене. На мястото са се събрали хора, колата е пробила парапета и е застанала на предната си част почти вертикално. Полицаи и пожарникари са се отзовали по сигнал на софиянци. В инцидента са участвали две коли, които са се движели по бул. „Владимир Вазов” в посока кв. „Левски”. Шофьорът на единия автомобил решил в последния момент да направи ляв завой и засякъл другата кола, предаде Нова тв. Вследствие на удара тя е паднала в Перловската река. При инцидента няма пострадали. И на двамата шофьори са взети проби за алкохол. Те са отрицателни. Сподели:", "date": "2018.10.03", "title": "ПЪРВО В ПИК! БМВ се хвърли от мост в столичния ж.к. \"Сухата река\" (СНИМКА)"}
{"url": "https://pik.bg/%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0-%D1%82%D0%B5%D1%81%D1%82%D0%B2%D0%B0-%D0%B1%D0%B8%D1%80%D0%B0-%D0%BD%D0%B0-%D0%BE%D0%BA%D1%82%D0%BE%D0%B1%D0%B5%D1%80%D1%84%D0%B5%D1%81%D1%82-%D1%81%D0%BD%D0%B8%D0%BC%D0%BA%D0%B0-news785696.html", "text": "Едно от най-очакваните събития в Германия всяка година е \"Октоберфест\". Той е истински културен феномен, който за първи път се провежда на 17 октомври 1810 година в чест на сватбата на Лудвиг Баварски и принцеса Терезия. Сред щастливците, които посетиха най-масовия народен празник в света тази година е и Юнона. Певицата публикува в официалните си профили в социалните мрежи разходка в снимки сред живописните шатри в Мюнхен. Юнона демонстрира добро настроение и видимо се забавлява, а дали ще посети и други забележителности, ще разберем тези дни. Със сигурност баварската столица има какво да предложи на всеки турист, а Юнона неведнъж е споделяла, че обича да открива нови интерeсни места по света. През XXI век посещаемостта на \"Октоберфест\" достига и надхвърля 6 милиона души. За празника мюнхенските пивоварни правят специална бира (Wiesn Märzen) с по-високо алкохолно съдържание. Развлеченията включват увеселителни влакчета, виенско колело, въртележки и други. Сподели:", "date": "2018.10.03", "title": "Чалга дива тества бира на \"Октоберфест\" (СНИМКА)"}
{"url": "https://pik.bg/%D1%83%D0%BD%D0%B8%D0%BA%D1%83%D0%BC-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B0%D1%82%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D0%B7%D0%B0-%D0%B2%D0%BE%D0%B4%D0%B5%D1%89%D0%B0-%D0%BD%D0%B0-%D0%BF%D1%80%D0%B5%D0%B4%D0%B0%D0%B2%D0%B0%D0%BD%D0%B5-%D0%B7%D0%B0-%D1%80%D0%B5%D0%BB%D0%B8%D0%B3%D0%B8%D1%8F-news785655.html", "text": "След скандала, който се завихри около силиконката Виктория Петрова миналата седмица, социалните мрежи завряха от коментари. Припомняме, че моделката бе сгащена от пътни полицаи да кара пила. Виктория категорично отказала да даде проба за алкохол, но след като разбрала, че това може да й коства книжката, се съгласила да надуе дрегера. Той отчел малко над 0.8 промила. До отнемане на книжката не се стигнало, но Вики ще трябва да плати глоба в размер на 1000 лева. Този случай породи множество коментари, а един от тях развесели силиконката. Потребител на социалните мрежи предложи следното: \"Виктория Петрова става за ко-водеща на православната рубрика \"Вяра и общество\" по БНТ 1 - силно вярваща е, има татуирано разпятие на бедрото\". Ексцентричното предложение накара силиконката се замисля сериозно не би могла да се справи и с такова предизвикателство. \"Доста добра идея, мисля, че ще се справя, само да се сетят да ме поканят\", отсече тя. Сподели:", "date": "2018.10.03", "title": "УНИКУМ! Предлагат силиконката Виктория Петрова за водеща на предаване за религия"}
{"url": "https://pik.bg/%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-%D0%BE%D0%B3%D0%BE%D1%81%D1%82%D0%B0-%D0%B8-%D0%B1%D0%B5%D0%BB%D0%B8-%D0%B8%D1%81%D0%BA%D1%8A%D1%80-%D1%81%D1%8A%D1%81-%D1%81%D0%BF%D0%B5%D1%88%D0%B5%D0%BD-%D1%80%D0%B5%D0%BC%D0%BE%D0%BD%D1%82-news785596.html", "text": "Правителството прие решение, с което допълва одобрения с РМС № 495/2018г. списък на язовирните стени и съоръженията към тях, на които трябва да се извърши основен ремонт или реконструкция. В списъка се включват язовирите „Огоста“ в община Монтана и „Бели Искър“ в община Самоков, с което се създават условия да се предприемат необходимите мерки за осигуряване на изправното техническо състояние на язовирните стени на двата обекта и съоръженията към тях и за тяхната безопасна експлоатация. Сподели:", "date": "2018.10.03", "title": "Язовирите \"Огоста\" и \"Бели Искър\" със спешен ремонт"}
