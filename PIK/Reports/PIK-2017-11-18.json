{"url": "http://pik.bg/%D1%81%D0%BC%D1%8A%D1%80%D1%82-%D0%BD%D0%B0-%D0%BF%D1%8A%D1%82%D1%8F-%D0%BC%D1%8A%D0%B6-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB-%D0%BD%D0%B0-%D0%BC%D1%8F%D1%81%D1%82%D0%BE-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B0-%D0%B6%D0%B5%D0%BD%D0%B0-%D0%B5-%D0%B2-%D1%82%D0%B5%D0%B6%D0%BA%D0%BE-%D1%81%D1%8A%D1%81-news705868.html", "text": "Мъж е загинал на място при тежка катастрофа в столицата тази вечер, съобщава БНР. Инцидентът е станал след челен сблъсък между два автомобила в района на бул. \"Симеоновско шосе\". Според \"Пътна полиция\" причината за катастрофата е навлизане на едната кола в лентата за насрещно движение, последвано от челен удар. От удара на място е загинал водачът на единия автомобил - мъж, който най-вероятно е бил без предпазен колан. Водачът на другия автомобил - млада жена, е в изключително тежко състояние. В момента тя се транспортира към болница. Преминаването в района на тежкия инцидент е изключително затруднено, тъй като на място има екипи на полицията, както и линейки.", "date": "2017.11.18", "title": "СМЪРТ НА ПЪТЯ! Мъж е загинал на място при тежка катастрофа в столицата, а жена е в тежко състояние"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%80%D0%B0%D0%B7%D0%B1%D0%B8-%D0%B1%D1%81%D0%BF-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B4%D0%B5%D0%B2%D1%81%D1%82%D0%B2%D0%B5%D0%BD%D0%BE%D1%81%D1%82-%D0%BD%D0%B5-%D0%B8%D0%BC-%D0%B5-%D0%BF%D1%80%D0%B8%D1%81%D1%8A%D1%89%D0%B0-news705871.html", "text": "Политическата девственост не е присъща на БСП. Това заяви пред Канал 3 Георги Харизанов от Института за дясна политика. \"ГЕРБ допусна сериозна грешка, ако някой искаше да надприказва госпожа Корнелия Нинова, можеше да извезе на трибуната и да я надприказва. Тези реплики не са повод да се даде възможността на опозицията да говори за диктатура, за потъпкване на свободата на словото\", поясни Георги Харизанов. \"Речта не беше повод да се отнема думата, просто така говори госпожа Нинова. Трябваше някой да излезе да я надприказва, а това е друг въпрос, но ползата от това нещо започва силно да ми се губи\", посочи още той. \"Победата на БСП ми е силно съмнителна, след като Цвета Караянчева стана председател на НС\", каза Георги Харизанов. \"Очевидно госпожа Нинова не може и не иска да решава по подобен начин в нейната политическа сила и нейната парламентарна група. В деня със скандала с малоумните изказвания на Иво Христов за пръв път я видях да бяга от журналисти. Тя тогава избяга от журналистите и 2 дни не се появи пред медиите - или не иска, или не може да решава по този начин проблемите в собствената й партия“, добави още Харизанов.", "date": "2017.11.18", "title": "Георги Харизанов разби БСП: Политическата девственост не им е присъща"}
{"url": "http://pik.bg/%D0%BF%D0%BE%D0%BB%D1%88%D0%B0-%D0%BA%D1%83%D0%BF%D0%B8-%D0%BE%D1%80%D1%8A%D0%B6%D0%B8%D0%B5-%D0%BE%D1%82-%D1%81%D0%B0%D1%89-%D0%B7%D0%B0-105-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news705827.html", "text": "САЩ одобриха продажбата на ракетни системи „Пейтриът“ на Полша в размер от 10,5 млрд. долара. С решението си, което най-вероятно ще предизвика недоволството на Русия, Варшава и Вашингтон сключиха мащабното споразумение, след което европейската държава скоро ще може да извършва операции по противовъздушна и противоракетна отбрана, предаде Дойче веле, цитирани от Фокус. Според споразумението се очаква Полша да получи 208 ракети PAC-3 за комплексите „Пейтриът“, 16 броя установки М903, четири радара AN/MPQ-65, четири контролни станции, резервни части, софтуер и свързана екипировка. Произведени от американската корпорация „Рейтеън“, ракетните комплекси могат да засичат, проследяват и да свалят безпилотни летателни апарати, нисколетящи самонасочващи се ракети, както и балистични ракети с къс или среден обхват. Държавният департамент на САЩ съобщи в свое официално заявление, че „сигурна Европа, която може да възпира въздушни и ракетни заплахи и други форми на агресия, засилва мира и стабилността в НАТО и в Европа“. Сделката се нуждае от ратификация в Конгреса, но се очаква тя да премине без проблеми, предвид близките военни връзки между двете държави.", "date": "2017.11.18", "title": "Полша купи оръжие от САЩ за 10,5 млрд. долара"}
{"url": "http://pik.bg/%D0%B4%D1%8F%D0%B4%D0%BE-%D0%BC%D1%80%D0%B0%D0%B7-%D0%B5-%D0%BF%D0%BE%D0%BB%D1%83%D1%87%D0%B8%D0%BB-%D0%BD%D0%B0%D0%B4-3-%D0%BC%D0%B8%D0%BB%D0%B8%D0%BE%D0%BD%D0%B0-%D0%BF%D0%B8%D1%81%D0%BC%D0%B0-news705834.html", "text": "Над 3 милиона писма е получил тази година Дядо Мраз от деца и възрастни от различни части на света, предаде ТАСС, цитиран от Дарик. Това бе оповестено в резиденцията му, разположена на живописно място на брега на река Сухона, на 12 км от град Велики Устюг във Вологодска област, Русия. 18 ноември е рожденият ден на Дядо Мраз. \"Тази година Дядо Мраз получи 3 156 123 писма - разказаха в резиденцията му. Броят им непрестанно нараства. Около една четвърт от тях са електронни. Писма пристигат от различни краища на света, главно от Русия и съседните държави. Нито едно писмо не остава без отговор. Дядо Мраз притежава кутия, в която складира писма от непослушни деца. Ако през годината не поправят поведението си, тези деца могат да останат без подарък.\"", "date": "2017.11.18", "title": "Дядо Мраз е получил над 3 милиона писма"}
{"url": "http://pik.bg/%D0%BC%D0%BD%D0%BE%D0%B3%D0%BE-%D0%B2%D0%B0%D0%B6%D0%BD%D0%BE-%D0%B4-%D1%80-%D0%BA%D1%83%D0%BD%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BA%D0%B0%D0%BA-%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B0%D1%82-%D0%B0%D0%BD%D1%82%D0%B8%D0%B1%D0%B8%D0%BE%D1%82%D0%B8%D1%86%D0%B8%D1%82%D0%B5-news705809.html", "text": "70 години от въвеждането на антибиотиците сме на прага да навлезем в нова ера – постантибиотичната. Това каза пред Фокус главният държавен здравен инспектор д-р Ангел Кунчев. „Антибиотичната резистентност представлява огромен проблем пред човечеството, който експертите виждаха от няколко години и предупреждаваха, но ми се струва, че чак сега населението и най-вече управляващите започнаха да осъзнават за какво става въпрос. Благодарение на много широката употреба, много често неразумна, на антибиотици, създаваме условия в микроорганизмовия свят да се спасява и да развива резистентност към тях. Това означава, че когато един бактерий е атакуван непрекъснато с големи количества антибиотици, но такива, които в дози и в продължителност не го убиват, той по пътя на генетичните изменения създава нови и нови щамове“, коментира д-р Кунчев. По думите му част от тях притежават качествата да не се влияят от антибиотици и закрепват. „Ние го наричаме процес на селектиране на резистентни микроорганизми и започват да не се влияят от никакви антибиотици. Това означава, че едва след 70 години от въвеждането на антибиотиците сме на прага да навлезем в нова ера, постантибиотичната, която ще ни остави без възможност да лекуваме дори елементарни инфекции, защото се увеличава броят на тези резистентни микроорганизми, включително такива, които са много широко разпространени“, допълни д-р Кунчев. Той препоръча на хората да не се самолекуват, да спазват много точно дозата и най-вече срокът на приемане и ако пием антибиотик и остане количество от него, да него хвърляме в кошчето. По думите му, ако отиде в природата, това също създава антибиотичен натиск и селектира такива организми. „В медицината има три епохални открития, които са променили историята на човечеството. Едното е откриването на сапуна, водата и хигиената, които са отървали човечеството от огромен брой болести. Второто е дезинфекцията и антибиотиците. Третото са ваксините. Ако пропуснем антибиотиците и го провалим, това значи, че ще останем разоръжени срещу микроорганизмите и няма да можем да лекуваме дори банални инфекции. Ако има заболявания, срещу които са създадени ваксини, те за съжаление, съвсем не са много – 15-20, е добре да ги използваме. В другите случаи, обществената и личната хигиена гарантират до голяма степен снижаването на микроорганизмите и оттам по-малък риск за заразяване“, каза още д-р Ангел Кунчев.", "date": "2017.11.18", "title": "МНОГО ВАЖНО! Д-р Кунчев разкрива как ни действат антибиотиците"}
{"url": "http://pik.bg/%D1%87%D0%B5%D1%80%D0%BD%D0%B0-%D1%81%D0%B5%D1%80%D0%B8%D1%8F-%D0%BD%D0%BE%D0%B2%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BB%D0%BE%D0%B2%D0%B5%D1%87-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0-%D0%B5-%D0%B6%D0%B5%D0%BD%D0%B0-news705872.html", "text": "Нова катастрофа е станала на главния път София – Варна в Ловешка област, този път край Български извор. Инцидентът е станал около 19:00 ч. По първоначална информация челно са се ударили камион и лек автомобил, съобщи за Дарик говорителят на Областната дирекция на МВР – Ловеч, Габриела Тодорова. Жертви няма, пострадала е една жена. Все още не са ясни причините за сблъсъка. Движението в района на Български извор е затруднено, превозните средства се движат само в едната лента, повече от пет полицейски автомобила регулират трафика.", "date": "2017.11.18", "title": "ЧЕРНА СЕРИЯ! Нова катастрофа край Ловеч, пострадала е жена"}
{"url": "http://pik.bg/%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%B1%D1%8E%D0%B4%D0%B6%D0%B5%D1%82-2018-%D0%B5-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%8F%D1%82-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%BA%D1%80%D0%B8%D0%B7%D0%B0%D1%82%D0%B0-news705864.html", "text": "През 2018 година брутният вътрешен продукт ще достигне рекордните 106 млрд. лв. , а бюджетът за 2018 ще е най-добрият от началото на кризата досега. Това заяви в Боровец председателката на парламентарната Комисия по бюджет и финанси Менда Стоянова. Тя говори пред националния форум на \"Предприемачи ГЕРБ\", който се провежда в планинския курорт. По думите й, през 2014 година, когато управляваше правителството на Пламен Орешарски, държавата се е върнала \"скорострелно назад\" и е натрупала \"огромен дефицит от 4%, който превишава всякакви европейски критерии и икономически разум\". \"Всяка година намаляваме дефицита, така че през 2020 г. да сме на баланс нула - колкото са приходите, толкова да са и разходите, което е нормално. В момента сме на трето място в Европа като страна с най-нисък дълг. Безработицата падна до изключително ниски нива. В момента тя е 6.5 на сто, като догодина се предвижда спадът да продължи до 6.2 процента. Щом имаме повече приходи, можем да си позволим и повече разходи. Затова в Бюджет 2018 залагаме с 2.5 милиарда лева повече разходи в сравнение с тази година.\" - поясни Менда Стоянова. Тя допълни, че благодарение на всички тези факти доверието във финансовата ни сфера се е върнало. Председателката на Комисията по бюджет и финанси обясни, че правителството е избрало за свой най-важен приоритет образованието. \"Точно там е насочен и най-големият дял от допълнителните разходи, който да доведе не само за увеличаване на учителските заплати, но и до сериозно повишаване качеството на образованието.\" - коментира Менда Стоянова. Тя уточни, че освен образованието, другите ключови политики на правителството са насочени в сферата на здравеопазването и отбраната. \"Наред с тях обаче приоритет имат и политиките, насочени към хората в неравностойно положение\", допълни Стоянова.", "date": "2017.11.18", "title": "Менда Стоянова: Бюджет 2018 е най-добрият от началото на кризата"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B6%D0%B5%D0%BD%D0%B0%D1%82%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D0%BB%D0%BE%D0%B2%D0%B5%D1%87-%D0%B5-%D0%BF%D0%BE%D1%87%D0%B8%D0%BD%D0%B0%D0%BB%D0%B0-news705882.html", "text": "Жената, пострадала при катастрофа тази вечер на главния път София - Варна край село Български извор, област Ловеч, е починала, предаде БНР. Това е третата катастрофа със загинал в района за последните два дни, след като по-рано през деня при инцидент край село Сопот дете загуби живота си, а в петък пътно транспортно произшествие между автобус и камион край село Микре взе 9 жертви.", "date": "2017.11.18", "title": "ТРАГЕДИЯ! Жената, пострадала в катастрофата край Ловеч, е починала"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D0%B8%D0%BB%D0%BE%D1%82%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D0%B7%D0%B8%D1%80%D0%B0%D1%85%D0%B0-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B3%D1%80%D0%B0%D0%B4%D1%87%D0%B5-%D0%BA%D1%80%D0%B0%D0%B9-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D1%81-%D1%80%D0%B8%D1%81%D1%83%D0%BD%D0%BA%D0%B0-%D0%B2-%D0%BD%D0%B5%D0%B1%D0%B5%D1%82%D0%BE-news705740.html", "text": "Двама пилоти от американските Военновъздушни сили изрисуваха пенис в небето над малко градче в близост до Вашингтон. Това се е случило по време на тренировъчен полет в четвъртък. Въпреки че били предупредени от началниците си, шегаджиите повторили изпълнението си, заради което ще бъдат наказани. Междувременно снимки на творението им бяха публикувани в социалните мрежи. Местна жителка пита представители на ВВС как да обясни рисунката в небето на децата си.", "date": "2017.11.18", "title": "Американски пилоти скандализираха жители на градче край Вашингтон с рисунка в небето"}
{"url": "http://pik.bg/%D0%B0%D0%B2%D1%82%D0%BE%D0%BC%D0%B5%D0%BB%D0%B5-%D0%BF%D0%B5%D1%82-%D0%BA%D0%BE%D0%BB%D0%B8-%D1%81%D0%B5-%D0%BD%D0%B0%D0%BD%D0%B8%D0%B7%D0%B0%D1%85%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news705873.html", "text": "Верижна катастрофа е станала преди Тунела в Пловдив. За това съобщиха във Фейсбук очевидци. Една в друга са се ударили пет коли. Всичките са с огънати предни и задни брони. Няма данни за сериозно ранени хора, а само за материални щети. За повече от час движението в района преди Тунела в посока Сточна гара е било затруднено.", "date": "2017.11.18", "title": "АВТОМЕЛЕ! Пет коли се нанизаха в Пловдив"}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BF%D0%B5%D1%82%D1%80%D0%BE%D0%BB%D0%BD%D0%B8%D1%8F-%D0%B1%D0%BE%D1%81-%D0%B5%D0%BC%D0%B8%D0%BB-%D0%B2%D0%BB%D0%B0%D1%81%D0%BE%D0%B2-%D1%81%D0%BA%D1%80%D0%B8%D0%BB-%D0%B4%D0%B4%D1%81-%D0%B7%D0%B0-700-%D0%B1%D0%BE%D0%BD%D0%B0-news705842.html", "text": "Окръжен съд – Пловдив остави в ареста петролния бос Емил Власов. Съдът счете, че повдигнатите обвинения са за тежки умишлени престъпления, които са наказуеми с „лишаване от свобода“, съобщава Марица. Въпреки ранната фаза на разследване, са събрани достатъчно доказателства - писмени и веществени, налице са свидетелски показания, експертна справка и протоколи от процесуално-следствени действия, които обосновават изискуемото от законодателя обосновано предположение, че обвиняемият е съпричастен към вменените му обвинения. Срещу Емил Власов е повдигнато обвинение за това, че в периода 1.01.2017 г. до 14.11.2017 г. при условията на продължавано престъпление е избегнал установяване и плащане на данъчни задължения - укриване на данъчни задължения – ДДС в големи размери - 700 000 лева, като е потвърдил неистина и затаил истина в подадени пред ТД на НАП – гр Бургас и гр. Пловдив справки декларации по ЗДДС за съответните данъчни периоди, като не е издавал фактури и други счетоводни документи – фискални бонове за продадено гориво /дизел/ и е използвал документи с невярно съдържание – дневници за покупки и дневници за продажби за съответните периоди, като данъчните задължения са в особено големи размери - престъпление по чл.255, ал.3, вр.ал.1, т.2, т.3 и т.6, вр.чл.26, ал.1 от НК. Срещу Емил Власов е повдигнато обвинение за пране на пари - в периода 01.01.2017 г. до 15.11.2017 г. в гр. Пловдив, е придобил и държал имущество – пари в размер на 375 000 евро с левова равностойност 750 000 лв., за което обвиняемият е знаел, че към момента на получаването му, е придобито чрез тежко умишлено данъчно престъпление. Според съда е налице реална опасност обвиняемият да извърши престъпление, тъй като е лице с висока степен на обществена опасност и деянието му се отличава с висока степен на такава. Съществува опасност при вземане на мярка, различна от „задържане под стража“, обвиняемият да въздейства върху свидетели или да укрие доказателства във връзка с разследваната престъпна дейност. Определението не е окончателно и подлежи на протест и обжалване пред Апелативен съд – Пловдив на 23.11.2017 г. от 10.00 часа. /Марица.бг", "date": "2017.11.18", "title": "Оставиха в ареста петролния бос Емил Власов, скрил ДДС за 700 бона"}
{"url": "http://pik.bg/%D0%BC%D0%BE%D1%89%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BB%D0%B0-%D0%BB%D0%B8%D0%B3%D0%B0-news705835.html", "text": "Президентът на испанската Ла Лига - Хавиер Тебас, беше обвинен във финансова измама, заради която може да изгуби поста си, пише \"Новспорт\", позовавайки се на информация от Пиренеите. Според източника Тебас е плащал данъците на своята фирма Audiovisual New Aged със средства на футболните клубове. Срещу 55-годишния Хавиер Тебас се води разследване, поради нарушаване на спортното право. Ако вината на функционера се докаже, то със сигурност ще бъде избран нов президент на Ла Лига. Тебас е начело на шампионата на Испания от 2013 г., а преди това дълги години бе вице-президент на асоциацията.", "date": "2017.11.18", "title": "Мощен скандал в Ла Лига! "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%84%D1%80%D0%B0%D0%BD%D1%86%D1%83%D0%B7%D0%B8-%D0%BF%D0%BB%D0%B0%D1%88%D0%B0%D1%82-%D1%82%D0%BE%D0%BF%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0-%D1%81-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B5%D0%B2%D0%B3%D0%B5%D0%BD%D0%B8%D1%8F-%D0%B1%D0%BE%D1%80%D0%B8%D1%81%D0%BE%D0%B2%D0%B0-%D1%88%D0%B8%D0%B5-%D1%80%D0%BE%D0%BA%D0%BB%D0%B8--news705638.html", "text": "Терористична заплаха осуети седмицата на модата в Париж, която трябваше да започне тази неделя, 19 октомври, и в която за пръв път трябваше да участва представител от България. По-рано тази години официалният сайт на модния форум обяви, че страната ни ще представи топдизайнерката Евгения Борисова. позовавайки се на точка подписания договор, която им дава право при форсмажорни обстоятелства като война, терористичен акт или природно бедствие, да насрочат друга дата за събитието. В интерес на истината в средата на септември Генералната дирекция на Националната полиция на Франция предупреди за опасността от терористични атаки по железопътни линии в цяла Европа. Най-неприятното обаче е, че 5-цифрена сума в евро, която Борисова е платила като такса за участието й в най-мащабното модно дефиле в Европа, остава блокирана до провеждането му. А още по-лошото е, че отново според договора между двете страни, то може да бъде отложено и за 24 месеца. Нищо чудно дори и в родината на модата да прибягват до типично български тарикатлъци. И възползвайки се от постоянната заплаха от атентати да трупат лихви в офшорки с хилядите евро, платени от дизайнерите от цял свят, заявили участието си в проявата. В интервю пред светското предаване на ПИК TV, \"Жълтите новини\", Евгения Борисова разказва и за предстоящата си среща с най-богатите жени в Абу Даби. След броени дни дизайнерката ще представи на половинките на шейховете рокли си haute couture. Евгения е първият български дизайнер, пробил на модния пазар в емирствата, а през януари й предстои да открие бутик в Абу Даби. Организаторите обаче изненадаха неприятно Борисова, като отложиха World Fashion Week за ноември идната година,", "date": "2017.11.18", "title": "ЕКСКЛУЗИВНО В ПИК TV! Французи плашат топдизайнерка с терористи! Евгения Борисова шие рокли-уникати за жените на шейховете в Абу Даби - само в \"Жълтите новини\""}
{"url": "http://pik.bg/%D0%BD%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%B2-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-%D0%BD%D0%B0-%D0%B4%D0%B8%D0%BB%D1%8A%D1%80%D0%B8-%D0%BD%D0%B0-%D0%B7%D0%BB%D0%B0%D1%82%D0%BE-%D0%BF%D1%80%D0%B8%D0%B1%D1%80%D0%B0%D1%85%D0%B0-%D0%BC%D0%B0%D0%B9%D1%81%D0%BA%D0%B8%D1%8F-news705845.html", "text": "Показни арести в пловдивския ромски квартал Столипиново. Двама са арестувани по-рано днес, съобщава трафиканюз. Акцията е била за незаконна търговия със злато. Униформените проверили златарски магазин на улица „Възход”, за който имало информация, че собствениците му търгуват с контрабандно злато. Бусове на полицията, повече от 5 патрулки и десетки униформени били барикадирали обектите за бижута. Улицата останала затворена за движение. По време на операцията за задържани двама мъже. Единият е добре познат на полицията, както и в целия квартал. Той се подвизавал под прякора Майския. В момента в квартала е спокойно. Това не е първата акция на Шесто районно и Икономическа полиция. Само преди няколко седмици на същата улица, бяха ударени два обекта, за които е имало информация, че са търгували с контрабандно злато. Тогава бе арестувана една жена, в чийто дом беше намерено злато с обща маса 2,5 килограма.", "date": "2017.11.18", "title": "Нови арести в Столипиново на дилъри на злато, прибраха Майския"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%BE%D1%81%D1%8C%D0%BE-%D1%81%D0%B0%D0%BC%D0%BE%D0%BA%D0%BE%D0%B2%D0%B5%D1%86%D0%B0-%D0%B7%D0%B0%D0%B2%D0%B5%D1%89%D0%B0%D0%BB-%D0%B8%D0%BC%D0%BE%D1%82%D0%B8-%D0%B8-%D0%BF%D0%B0%D1%80%D0%B8-%D0%BD%D0%B0-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-news704758.html", "text": "Просперитетът, който в последните години Венета Райкова бележи и в професионален, и в личен план, се дължи отчасти и на сочения за един от най-големите контрабандисти на прехода Константин Димитров - Косьо Самоковеца. Първият трафикант в държавата, собственик на 8 фирми в България и няколко в Англия, за когото се разнасят легенди, че е държал на каишка шефове на митници, висши полицаи и управници, е разкрил на Венета тайните на бързото забогатяване и финансовата независимост. 43-годишната журналистка от Попово не от вчера се интересува от езотерика, а за свой пътеводител в специфичната материя приема Майкъл Нютон и неговите книги. Водещата на \"Папараци\" започнала да чете езотерична литература и книги за самоусъвършенстване и духовно познание преди двайсетина години. Изчела всички творби на Дийпак Чопра, Луиз Хей, четирите части на \"Разговори с Бога\" на Нийл Уолш. В тях основният лайтмотив е, че животът на човек е отражение на собствените му мисли и че силата на мисълта е най-великото оръжие във Вселената, а тези, които знаят как да го използват, са способни да материализират всяко свое желание. Освен че \"изкълвала\" безброй книги на тази тема, Венета посещавала и мистични семинари, на които развила интуицията си до неподозирано и за самата нея ниво. Един ден, съвсем случайно, устатата телевизионерка попаднала на книга за убитите криминални босове в България. По-късно Венета отчела този факт като знак от съдбата, тъй като прелиствайки томчета, попаднала на пасаж, от който научила, че Косьо Самоковеца е бил просветен в силата на мисълта и от книгите на духовни водачи се е научил да я използва по най-ефективния начин. Приживе Самоковеца обичал да изтъква, че прилагайки тайна, която не искал да разкрива на никого, за има-няма 5-6 години сбъднал всичките си мечти. Купил си апартамент от 300 квадрата на пъпа на София, по стените на който висели картини на Майстора и Златю Бояджиев, построил хотела си в Боровец, подкарал джип \"Мерцедес\", сдобил се с жилище и три бутика в Лондон в близост до кралския дворец в Саут Кенсингтън... Друг е въпросът, че всички тези екстри Самоковеца е материализирал чрез редица незаконни дейности. \"Изненадах се да прочета, че настолната книга на Косьо е \"Най-великият търговец на света\" от Ог Мандино\", признава Венета. Това е история за бедно момче, което получава древни свитъци. Те му дават мъдрост и уроците, от които се нуждае, за да постигне мечтите си. Част от посланието гласи, че е решаващо за живота и успеха на бизнеса ни да изградим като хора добри навици и мисли. \"Изобщо не чаках и веднага си купих книгата. Прочетох я на един дъх. Извадих си десетина изречения и реших да пробвам дали наистина действат. Започнах да си ги повтарям всеки ден. В един момент забелязах, че ми потръгна. Те наистина вършат чудеса\", твърди Райкова. С тайните от книгата на Самоковеца и наученото от тези на Чопра и Хей Венета отключила своята интуиция. Блондинката твърди, че упражнявайки именно тези техники, спечелила 75 хиляди лева от \"Сделка или не\". По същия начин се сдобила и с апартамента си.", "date": "2017.11.18", "title": "САМО В ПИК И \"РЕТРО\"! Косьо Самоковеца завещал имоти и пари на Венета Райкова"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D1%82%D1%80%D0%B5%D0%BD%D1%8C%D0%BE%D1%80-%D0%BF%D0%BE-%D1%89%D0%B0%D0%BD%D0%B3%D0%B8-%D0%BF%D0%BB%D0%B0%D0%BC%D0%B5%D0%BD-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2-%D0%BF%D0%BB%D0%B0%D1%87%D0%B0-%D0%B7%D0%B0-%D0%BD%D0%B0%D0%B8%D0%BC-%D0%BE%D1%82%D0%B8%D0%B4%D0%B5-news705853.html", "text": "- Наим е най-великият щангист за всички времена. Искам да уточня нещо и защо е така. Те са четирима, които са трикратни олимпийски шампиони (б.а.-Наим печели злато в Сеул 1988, Барселона 1992 и Атланта 1996). Наим през 1984-а стана шампион на социлиадата във връзка с бойкота на Игрите в Лос Анжелис. Той там стана шампион, а това си беше Олимпиада. И отделно през 2000-а, ако имаше щаб, щеше да стане пак олимпийски шампион вместо Ники Пешалов. По-велик щангист не е имало от него. В личен план си отиде един мой много, много добър приятел. Приятел не само на мен, а и на семейството ми. Мъчно ми е, плача за него. - Аз, за себе си, малко по-леко приемам нещата, защото знам и съм сигурен в едно. За него беше направено възможно най-доброто, но което е способна съвременната медицина. В това съм сигурен на 100%. И от тази гледна точка малко по-леко приемам трагедията. Но много ме боли. Много. От страшно дълго време се познаваме. - О, от много години. От 1982 година. Това прави вече 35 години. Аз го взех под крилото си, докато бяхме на един лагер в Асеновград. Спахме в една стая. Старите състезатели го действаха, а аз го пазех. Той ме учеше на турски език. Изключителен човек, страшен приятел. - Невероятно голяма добрина. Нямате си представа на колко много българи е помогнал. Няма да казвам имено, но са страшно много хора. Изключителен човек. Правил е буквално чудеса в Турция, за да помогне на българи. - Идваше често в България. Идваше на мои рождени дни, за празниците на близки… За мен той беше и ще си остане велик българин. Наим живя бързо. Много неща направи за тези 50 години. Но със сигурност имаше и още какво да даде на света. Нищо не са 50 години. Страхотна възраст.", "date": "2017.11.18", "title": "ИЗВЪНРЕДНО И САМО В ПИК! Легендарният треньор по щанги Пламен Аспарухов: Плача за Наим, отиде си голям българин! Той е най-великият за всички времена!"}
{"url": "http://pik.bg/%D0%B0%D0%BD%D0%B4%D0%B8-%D0%BC%D1%8A%D1%80%D0%B8-%D1%81-%D0%BA%D0%BB%D1%8E%D1%87%D0%BE%D0%B2%D0%BE-%D1%80%D0%B5%D1%88%D0%B5%D0%BD%D0%B8%D0%B5-news705812.html", "text": "Британският тенисист - Анди Мъри, освободи легендата Иван Лендъл като свой треньор. Докато работеха заедно Мъри спечели всичките си 3 титли от Големия шлем, два златни олимпийски медала и се изкачи на лидерската позиция при мъжете, акцентира \"Гол:. \"Благодарен съм на Иван за цялата му помощ и наставленията, които ми даваше през всичките тези години. Заедно постигнахме много големи успехи. Сега се фокусирам на подготовката си за Австралия заедно с останалите членове на екипа си\", коментира Мъри без да обяви причина за раздялата.", "date": "2017.11.18", "title": "Анди Мъри с ключово решение!"}
{"url": "http://pik.bg/%D1%83%D0%B6-%D1%81%D0%BF%D0%B0%D1%81%D0%B5%D0%BD%D0%B8%D0%B5-%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%BB%D0%B0%D0%BD%D0%B5%D1%82%D0%B0-%D0%BD%D0%BE-%D0%BA%D0%BE%D1%8F%D1%82%D0%BE-%D0%BC%D0%BE%D0%B6%D0%B5%D0%BC-%D0%B4%D0%B0-%D0%B4%D0%B8%D1%88%D0%B0%D0%BC%D0%B5-%D0%B6%D0%B8%D0%B2%D0%BE%D1%82%D1%8A%D1%82-%D1%82%D0%B0%D0%BC-%D0%BE%D0%B1%D0%B0%D1%87%D0%B5-%D0%B5-%D0%BD%D0%B5%D0%BC%D0%B8%D1%81%D0%BB%D0%B8%D0%BC---%D0%BB%D0%B5%D0%B4-%D0%B8--news705704.html", "text": "Екзопланетата 55 Cancri Е, спадаща към типа суперземя, има атмосфера, сходна по състав с тази на нашата планета, съобщи НАСА, цитирана от Лайф. До този извод стигна астрономът Реню Ху въз основа на данни, получени от космическия телескоп \"Спицър\". 55 Cancri Е орбитира около звезда в съзвездието Рак, което е на разстояние 40 светлинни години от Слънчевата система. Едната страна на екзопланетата винаги е обърната към звездата, а другата остава в сянка. В резултат едната половина заема океан от лава, докато другата половина е обхваната от студ и мрак. Масата на въпросната екзопланета е 8 пъти по-голяма от тази на Земята. Изследователите твърдят, че атмосферата на 55 Cancri Е съдържа молекули на азот, вода и дори кислород, тоест по състав тя е близка с атмосферата на нашата планета. Плътността също е сходна със земната, тъй като е скалиста, а не се състои от газове. Но топлината, излъчвана от звездата, е твърде голяма, за да поддържа живот на 55 Cancri Е, а водата не може да съществува в течно състояние там. Температурата от горещата част на планетата е 2300 градуса Целзий.", "date": "2017.11.18", "title": "УЖ СПАСЕНИЕ! Откриха планета, но която можем да дишаме! Животът там обаче е немислим - лед и лава...   "}
{"url": "http://pik.bg/%D1%8F%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%BD%D0%B0-%D1%80%D0%B0%D1%82%D0%BA%D0%BE-%D0%BC%D0%BB%D0%B0%D0%B4%D0%B8%D1%87-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BF%D0%BE%D0%B4-%D0%B2%D1%8A%D0%BF%D1%80%D0%BE%D1%81-%D0%B7%D0%B0%D1%80%D0%B0%D0%B4%D0%B8-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8-%D0%BF%D1%80%D0%BE%D0%B1-news705765.html", "text": "Влошено здраве може да попречи на бившия командир на армията на босненските сърби Ратко Младич да се яви в съда на 22 ноември. Това е съобщил в интервю за РИА Новости синът на обвинения във военни престъпление и геноцид бивш военен Дарко Младич. Според него, баща му е „много изнемощял. Всички симптоми се влошават от декември миналата година… Стои въпросът дали той ще може да участва във всичко това“, е коментарът на Дарко Младич. Защитата на бившия командир поиска в началото на месеца отлагане на съдебното решение, което трябва да бъде обявено на 22 ноември. Според адвокатите на Младич, е нужно лекари да постановят дали физическото състояние на Младич би му позволило да участва в процеса.", "date": "2017.11.18", "title": "Явяването пред съда на Ратко Младич следващата седмица под въпрос заради здравословни проблеми"}
{"url": "http://pik.bg/%D0%B4%D0%BD%D0%B5%D1%81-%D1%81%D0%B5-%D0%BD%D0%B0%D0%B2%D1%8A%D1%80%D1%88%D0%B8%D1%85%D0%B0-120-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B0-%D0%B1%D0%B0%D0%B7%D0%B0-%D0%B2%D0%B0%D1%80%D0%BD%D0%B0-news705863.html", "text": "Днес се навършиха 120 години от създаването на Военноморска база Варна - цитаделата на българските флотски традиции, мястото, където са родени ударните ни сили на море, формированието, превърнало се в първопроходец на евроатлантическата ни интеграция. Мероприятията по случай 120-та годишнина от създаването на Военноморска база Варна и празника на Пункт за базиране Варна започнаха още през месец октомври. На 17 ноември 2017 г. в Пункт за базиране Варна се състоя военен ритуал, който започна с тържествено издигане на националното знаме, военноморските флагове и флаговете за разцветяване. Свещеници от Варненската и Великопреславска Света Митрополия отслужиха молебен за здраве и успехи на военните моряци. На церемонията присъстваха министърът на отбраната г-н Красимир Каракачанов, заместник-началникът на отбраната вицеадмирал Емил Ефтимов (командир на Военноморска база Варна от 2009 до 2011 г.), командирът на Военноморските сили контраадмирал Митко Петев, командирът на Флотилия бойни и спомагателни кораби ВМС флотилен адмирал Мален Чубенков, офицери от командването на Военноморските сили, командири на военни формирования от Варненския гарнизон, адмирали и офицери от запаса командвали Военноморската база и Пункта за базиране. По случай празника, със заповед на министъра на отбраната, бяха наградени военнослужещи и цивилни служители, отличили се с високи постижения и успехи през годината. Военният ритуал завърши с преминаване на личния състав от формированията на Флотилията, дислоцирани в Пункт за базиране Варна, в тържествен марш.", "date": "2017.11.18", "title": "Днес се навършиха 120 години от създаването на Военноморска база Варна"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B8%D1%81%D0%BF%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B3%D1%80%D1%8A%D0%BC%D0%BD%D0%B0-%D1%84%D1%80%D0%B0%D0%BD%D1%86%D1%83%D0%B7%D0%B8%D0%BD-%D0%BA%D1%80%D0%B5%D1%89%D1%8F%D0%BB-%E2%80%9E%D0%B0%D0%BB%D0%BB%D0%B0%D1%85-%D0%B0%D0%BA%D0%B1%D0%B0%D1%80%E2%80%9C-news705860.html", "text": "Испанската полиция е простреляла и ранила невъоръжен френски гражданин, за когото се твърди, че е крещял „Аллах акбар“ на пункт за плащане на винетки за магистрала край френската граница, предава AFP. „Полицейските служители първоначално приемат погрешно, че мъжът е въоръжен“, съобщава испанската полиция в официално свое заявление, в което добавя, че срещу задържания няма да бъдат повдигани обвинения за тероризъм. Мъжът от марокански произход е пътувал в превозно средство, регистрирано във Франция и е приближил пункта край граничния град Ла Жонкера в северните части на страната. Полицията съобщава, че патрулът ѝ е реагирал, защото мъжът е демонстрирал „странно поведение“. „Служителите го молят да излезе от возилото, след което той се запътва към тях с нещо в ръце, крещейки „Аллах акбар“, съобщи полицейски говорител. „Полицейските служители на няколко пъти са го предупредили да спре, произвели са изстрели във въздуха, но след като той продължава към тях, те го прострелват в бедрото“, добави той. Извършителят, „който изглежда, че страда от психически проблеми“ е извън опасност за живота, закаран в болница. Полицията съобщава, че в момента тече разследване за установяване на фактите около случилото се.", "date": "2017.11.18", "title": "Драма! Испанската полиция гръмна французин, крещял „Аллах Акбар“"}
{"url": "http://pik.bg/%D1%81%D0%BB%D0%B5%D0%B4-%D0%B4%D0%B5%D1%80%D0%B1%D0%B8%D1%82%D0%BE-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D1%82%D0%BE%D1%88%D0%BA%D0%BE-%D0%BD%D0%B5%D0%B4%D0%B5%D0%BB%D0%B5%D0%B2-%D0%B4%D0%BE%D0%B2%D0%BE%D0%BB%D0%B5%D0%BD-news705828.html", "text": "\"Не ни достигна майсторство пред гола. Радващо е обаче, че взехме точка на стадион \"Българска армия\". Радвам се, че прекъснахме една черна серия срещу ЦСКА. Имаше дузпа, след като съдията е видял ситуацията така\", каза Тодор Неделев, малко след мача между ЦСКА и Ботев (1:1). Тошко реализира попадението за гостите в срещата. Асът на Ботев се разписа в 23-ата минута и се понрави с редица добри отигравания в дербито на 16-ия кръг на Първа лига.", "date": "2017.11.18", "title": "След дербито на \"Армията\"! Тошко Неделев доволен"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%BE%D0%BC%D0%BD%D0%B8%D1%82%D0%B5-%D0%BB%D0%B8-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%BE%D1%82-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-2015-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BA%D0%B0%D0%BA%D0%B2%D0%BE-%D0%B3%D0%B0%D0%B4%D0%B6%D0%B5-%D0%B5-%D1%81%D1%82%D0%B0%D0%BD%D0%B0%D0%BB-news705095.html", "text": "\"Биг Брадър\" припомни на феновете си един позабравен герой. В понеделник в Къщата край Нови хан се нанесе варненецът Кирил Симеонов. В интригантското риалити търговецът на акции на Нюйоркската фондова борса участва в през есента на 2015 г., а сред най-доверените му съквартиранти бе блондинката Екатерина Балабанова. Двамата са приятели и до днес, но докато Киро вече е доста напреднал в личен план ( )., 31-годишната бижутерка все още не е открила човека, с когото да се обвърже за цял живот. Което си е направо невероятно предвид чара, който пръска красавицата. За две години Балабанова се е разхубавила. След участието й в \"Биг Брадър\" фотографи започнали да ухажват хубавата Катя, като сексапилната й фигура вече е увековечена в няколко сесии. От доста от кадрите лъха приятна и ненатрапчива еротика, а позирането пред обектива определено се отдава на риалити участничката. \"Биг Брадър 2015\" спечели Никита Джонсън, а сред най-знаковите съквартиранти бяха Аделина Банакиева, Цветелин Николов, Силвия Юрукова, Пламен Богданов и др. От славата по най-добрия начин се възползва само Богданов. Бившият футболист от Пазарджик и до днес е актуална персона из светския живот на София.", "date": "2017.11.18", "title": "ПЪРВО В ПИК! Помните ли Екатерина от \"Биг Брадър 2015\"? Няма да повярвате какво гадже е станала (СУПЕР СНИМКИ)"}
{"url": "http://pik.bg/%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-%D1%81-%D0%BD%D0%BE%D0%B2-%D1%83%D1%81%D0%BF%D0%B5%D1%85-news705869.html", "text": "Действащите шампиони от Лукойл Академик записаха нова победа в Националната Баскетболна Лига, след като тази вечер се наложиха при визитата си на Берое (Стара Загора) с 95:66 (27:4; 20:25; 26:16; 22:21). Павлин Иванов беше най-резултатен за \"студентите\" - 21 точки, Кийт Клентън се отличи с 18 точки и 10 борби, а Христо Николов завърши с 15 точки. Александър Янев вкара 15 точки за Берое, а Николай Николов и Тодор Тодоров добавиха по 10 точки. Двата отбора се захапаха здраво в първите 2-3 минути, но след това гостите от Лукойл показаха по-висока концентрация и по-добър мерник и поведоха с 8:0. Случващото се определено не бе по вкуса на Минчев, който взе прекъсване, но и това не помогна и разликата продължи да се покачва - 20:0. Първите точки за домакините от Берое дойдоха след повече от седем минути игра благодарение на Тодор Тодоров, но до края на частта старозагорци така и не показаха истинското си лице и след  10 минути изоставаха с 4:27. В началото на втория период възпитаниците на Любомир Минчев най-после се събудиха и започнаха да топят изоставането си - 15:32. Този път бе ред на Шарон Друкер да реагира, след което пропадането на \"студентите\" бе прекъснато и на почивката Академик водеше с 47:29. Баскетболистите на Берое се върнаха преобразени за началото на второто полувреме и намалиха изоставането си до 41:53 малко след средата на третата част. Това определено стресна шампионите, които вдигнаха оборотите и за по-малко от две минути отново стигнаха до комфортен аванс от над 20 точки - 62:41. В тези минути проблемите за домакините се задълбочиха още повече, след като звездата им Уинснат контузи лявото си коляно при борба под коша на противника. Това допълнително смути играта на баскетболистите на Берое, които изоставаха с 45:71 след 30 минути игра, а в заключителния период двата отбора просто доиграваха срещата, която завърши при резултат 95:66 в полза на Лукойл Академик, пише \"Спортал\".", "date": "2017.11.18", "title": "\"Студентите\" с нов успех"}
{"url": "http://pik.bg/%D1%88%D0%B0%D1%88-%D1%85%D1%80%D0%B0%D0%BD%D0%B0-%D0%B7%D0%B0-%D0%B2%D0%BA%D1%8A%D1%89%D0%B8-%D0%B8-%D0%B4%D0%B0%D0%BC%D0%B0%D1%82%D0%B0-%D0%B5-%D0%B3%D0%BE%D1%82%D0%BE%D0%B2%D0%B0-news705840.html", "text": "Мъже, ако искате да спечелите сърцето на дамата, забравете розите и шоколада. Оказва се, че в представите на съвременните жени най-романтичният жест е да получат храна за вкъщи, пише в. \"Дейли стар\", позовавайки се на резултатите от проучване, направено във Великобритания. За никого не е тайна, че представителките на нежния пол обичат да бъдат обсипвани с внимание - до такава степен, че близо две трети от тях биха изневерили на партньора си, ако се почувстват пренебрегнати от него. Същевременно според британците галантността изглежда е мъртва - внушителните 90 процента от тях смятат, че партньорите им не са романтични. За да установи каква все пак е съвременната представа за романтичен жест, сайтът Ваучър коудс про е направил допитване сред 1241 дами. Водещият отговор е изненадал авторите на проучването. Съдейки по него, пътят към сърцето на модерната жена минава през стомаха - 27 процента от участничките в анкетата са отговорили, че мъжът може да ги спечели, ако им поднесе храна за вкъщи.", "date": "2017.11.18", "title": "ШАШ! Храна за вкъщи и дамата е готова...    "}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D1%81-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D1%87%D0%BE%D0%BB%D0%BE-%D1%89%D0%B5-news705847.html", "text": "Старши треньорът на Атлетико Мадрид Диего Симеоне заяви, че докато не изтече договора му с клуба няма да напуска. Собственикът на Евертън, Фархад Мошири обаче иска да види аржентинския специалист начело на \"карамелите\", пише \"Гол\". \"Моето бъдеще е в Атлетико Мадрид. Ще трябва да се примирят с това през следващите няколко години. Аз съм напълно сигурен в решението си\", заяви Чоло Симеоне пред \"Скай Спортс\". 47-годишният специалист има договор с испанците до лятото на 2020 година.", "date": "2017.11.18", "title": "Треньорът на Атлетико с категорично решение! Чоло ще..."}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BE%D1%81%D1%82%D0%B0%D0%B2%D0%BA%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-news705851.html", "text": "ЦСКА реагира мигновено на реферските отсъждания в дербито с Ботев Пд (1:1). \"Червените\" са ядосани, че получиха гол от дузпа. Бялата точка обаче беше посочена при изключително дискусионна ситуация. След това при сходно положение, реферът не не даде дузпа за ЦСКА срещу Ботев. \"Ръководството на ЦСКА официално иска оставката на председателя на Съдийската комисия към БФС Петър Петров. Решението беше взето на спешна среща веднага след края на мача с Ботев (Пловдив), в който за пореден път се наблюдаваше тенденциозно съдийство срещу нашия клуб. Това вече е нетърпимо! Ние сме най-великият клуб в България и няма да позволим гаврата с ЦСКА да продължава! Вярваме, че в близко бъдеще ще можем да се наслаждаваме на футболните сблъсъци и няма да се налага да продължаваме да коментираме скандалните съдийски отсъждания в наш ущърб\", пишат от ЦСКА. Интересно е дали ще последва оставка на Петър Петров или коментар от БФС по казуса. В мача на ЦСКА и Ботев участие не взе Каранга. Голмайсторът на \"червените\" търпи наказание, след дискусионен червен картон в дербито от предишния кръг между Лудогорец и \"армейците\".", "date": "2017.11.18", "title": "Страшен скандал! Оставка!? \"Червените\" скочиха на..."}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D1%82%D1%80%D0%B0%D1%84%D0%B8%D0%BA%D1%8A%D1%82-%D0%B5-%D0%B3%D0%BE%D0%BB%D1%8F%D0%BC-%D0%BA%D0%B0%D1%80%D0%B0%D0%B9%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-news705843.html", "text": "Трафикът на територията на Пловдивска област е интензивен, каза за Фокус дежурният в Областно пътно управление. Най-натоварено е движението по пловдивския участък на АМ „Тракия“. В по-голямата част от областта пътните настилки са мокри и хлъзгави. Заради валежите от дъжд е повишена опасността от свличане на земна и скална маса по пътищата в планинските райони. Водачите трябва да бъдат особено бдителни и да шофират със съобразена с пътните условия скорост по направленията Бачково-Нареченски бани, Кричим-Стамболийски, Юговско ханче-Югово-Лъки-Здравец, също в района на проходите „Троян-Кърнаре“, „Козница“ и „Стражата“. Ремонтни дейности се извършват по четири пътни артерии на територията на Пловдивска област, каза още дежурният. Движението по пътя Шишманци – Белозем е в една лента поради ремонтни дейности на асфалтовата настилка. Срокът е до 8 декември. Ограничено е движението и по пътя Карлово-Баня, също заради ремонтни дейности на асфалтовата настилка. Обходният маршрут за водачите е през село Марино поле. Срокът за извършването на ремонта по пътния участък е до 15 декември. До 20 декември ще продължат частичните ремонтни дейности в банкета на пътя Пловдив-Асеновград. Движението по пътя Първомай – Дълбок извор, в района на км 19, се осъществява в една лента, също поради ремонтни дейности. Обходният маршрут за водачите е през село Поройна, като се очаква ремонтните дейности да приключат до 27 януари 2018 година. Движението на територията на град Пловдив също е интензивно, но се извършва без затруднения. Няма струпване на автомобили по главните градски булеварди и по входно-изходните артерии. Преминаването през светофарните уредби отнема средно около 3-4 минути. Пътните настилки в града са мокри и хлъзгави.", "date": "2017.11.18", "title": "ВАЖНО! На „Тракия“ край Пловдив трафикът е голям! Карайте внимателно"}
{"url": "http://pik.bg/in-memoriam-%D0%BF%D0%BE%D1%87%D0%B8%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D0%BA%D0%B8%D1%82%D0%B0%D1%80%D0%B8%D1%81%D1%82-%D0%BD%D0%B0-acdc-%D0%BC%D0%B0%D0%BB%D0%BA%D1%8A%D0%BB%D0%BC-%D0%B9%D1%8A%D0%BD%D0%B3-news705819.html", "text": "Легендарният основател и китарист на австралийската рок-група AC/DC Малкълм Йънг е починал на 64-годишна възраст, предава News.com.au, цитирани от Фокус. През последните три години той страдаше от деменция и на концертите на групата бе заместван от племенника си Стиви. Според официално заявление на семейството на китариста, той е починал мирно в дома си. Малкълм Йънг създава групата през 1973 г. заедно с брат си Ангъс .", "date": "2017.11.18", "title": "IN MEMORIAM! Почина легендарният китарист на AC/DC Малкълм Йънг"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B3%D0%BB%D0%B0%D0%B2%D1%87%D0%B5%D0%B2-%D0%B5-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%E2%80%9E%D0%B1%D1%81%D0%BF-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%9C-news705814.html", "text": "Оставката на Димитър Главчев е политическа победа за „БСП за България“. ГЕРБ я приемат като компромис и жертва в името на връщане на опозицията в зала, за да не прави България лошо впечатление по време на председателството на Съвета на ЕС. Според тях председателят на НС не е направил грешка. Оценяват ни като деструктивна политическа сила, която руши държавата. Уви, горчивият урок не е научен. Ние имаме ценностни различия с ГЕРБ. Причините за оставката са други: грубо нарушаване на принципите на парламентарната държава, в която НС упражнява контрол върху изпълнителната власт, а не обратното; грубо нарушаване на свободата да имаш различно мнение от управляващите, от която и партия да са те, и да го изразяваш, без страх; груба цензура върху опозицията и отнемане на гласа на близо един милион българи. БСП не руши държавата, а е пазител на държавността, правовия ред, демокрацията и свободата. Ще продължаваме да бъдем гарант на тези ценности и в опозиция, и в управление.", "date": "2017.11.18", "title": "Корнелия Нинова: Оставката на Главчев е политическа победа за „БСП за България“"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2-%D1%88%D0%B8%D0%B7%D0%BE%D1%84%D1%80%D0%B5%D0%BD%D0%B5%D0%BD-%D0%B3%D1%8A%D1%80%D1%87---%D0%B1%D1%81%D0%BF-%D0%BF%D1%80%D0%BE%D1%82%D0%B8%D0%B2-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%86%D0%B8%D1%8F%D1%82%D0%B0--news705818.html", "text": "Лидерът на БСП Корнелия Нинова е изпаднала в шизофреничен гърч по време на днешния пленум на Националния съвет на партията заради категоричното нежелание на мнозинството социалисти да се правят промени в конституцията, според които да отпадне давността за престъпления, извършени по време на приватизацията. По-голямата част от участниците във форума са заявили, че от тези проверки няма да излезе абсолютно нищо и че Нинова отправила и допълнителните предизвикателства към управляващите да се проверява и раздаването на концесии само за да изпълни поети към някого ангажименти и да защити собственото си участите в приватизацията, както ѝ подхвърлил Румен Овчаров. И други оратори ѝ намекнали, че няма нужда от такава позиция заради гузната си съвест. Докладът на Янаки Стоилов по темата също категорично отхвърлял идеите на ГЕРБ. Притисната от противниците на идеята за проверките на приватизационните сделки, Нинова призовала партията да бъде \"против\", но тя да получи мандат да подкрепи ГЕРБ. Стигнало се до парадоксална ситуация, в която Нинова настояла да не се гласува дали да подпише искането на ГЕРБ, тъй като вече има мандат да го направи. На социалистите, които били против, Нинова обяснила, че ако от тази проверка не излезе нищо, ще обявят, че цялата сегашна политическа класа е негодна и трябва да напусне политиката. Но срещнала отпора на колегите си, че ако тя, връстниците ѝ и по-големите от нея социалисти са негодни, в партията има млади хора, които няма как да носят отговорност за техните вини и действия. В крайна сметка БСП останала твърдо на позицията си, че не бива да подкрепя идеята на ГЕРБ, защото е безплодна. Противниците на лидерката смятат, че е крайно време тя да освободи партийния терен, защото става все по-неясно чии интереси обслужба и пред кого какви ангажименти поема. Единственият, който бурно я защитавал, бил Стефан Данаилов, но дори и неговият авторитет не бил достатъчен, за да се наложи мнението ѝ. Общото заключение е, че след поредния инфарктен форум на БСП партията излиза още по-разединена. Ето и решенията от днешния пленум на БСП.", "date": "2017.11.18", "title": "САМО В ПИК! Корнелия Нинова в шизофренен гърч - БСП против разследването на приватизацията, тя иска сама да подпише промените в конституцията на ГЕРБ  (ОБНОВЕНА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BB%D1%83%D0%BD%D0%B0-%D0%B7%D0%B0%D0%BA%D0%BB%D0%B5%D1%82%D0%B0-%D0%BD%D1%83%D0%B4%D0%B8%D1%81%D1%82%D0%BA%D0%B0-%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-%D1%87%D0%B0%D0%BB%D0%B3%D0%B0-%D0%B4%D0%B8%D0%BD%D0%BE%D0%B7%D0%B0%D0%B2%D1%8A%D1%80%D1%8A%D1%82-%D1%81%D0%B5-%D0%BF%D0%B5%D1%87%D0%B5-%D0%BF%D0%BE-%D0%BC%D0%BE%D0%BD%D0%BE%D0%BA%D0%B8%D0%BD-news705630.html", "text": "Боже опази! В Къщата на \"Биг Брадър Ол Старс\", освен клиент на полицията в лицето на Динко Вълев, пациентка на клиника за алкохолици - Дебора, медицински феномен, върнал се от онзи свят след клинична смърт - Захажаева, се е настанил и нудист. За щастие, сезонът с най-търсените психично неуравновесени звезди тече в студените месеци, че току-виж дразнител №1, чалга певицата Луна, реши да отмъсти на някои от съквартирантите след поредния им скандал с дефиле по евино облекло. Луна никога не се е срамувала от голотата си и още като ученичка станала нудистка. С хипарска компания всяко лято се изсипвали на къпмингите на юг от Созопол и скандализирали порядъчните лелички и чичковци, навирайки им голотиите си. От страх, че може да бъде прихваната от папараци, Луна отдавна не посещава явките на нудистите по родното Черноморие. Къде ретро изпълнителката не се свени да сваля дрехите си до край разкрива в новия си брой \"Жълтите новини\".", "date": "2017.11.18", "title": "ЕКСКЛУЗИВНО В ПИК TV! Луна заклета нудистка! Вижте къде чалга динозавърът се пече по монокини + още звездни сензации само в \"Жълтите новини\""}
{"url": "http://pik.bg/%D1%85%D0%B8%D0%BB%D0%B0%D1%80%D0%B8-%D0%BA%D0%BB%D0%B8%D0%BD%D1%82%D1%8A%D0%BD-%D0%BD%D0%B0%D1%80%D0%B5%D1%87%D0%B5-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%E2%80%9E%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%E2%80%9C-%D0%BD%D0%B0-%D1%81%D0%B0%D1%89-news705799.html", "text": "Бившата първа дама и държавен секретар на САЩ Хилари Клнтън нарече президентът на Русия Владимир Путин „заплаха за националната сигурност“ на САЩ, съобщи NBC. Тя заяви това по време на свое изказване в щата Тексас. „Владимир Путин – това е вътрешна заплаха за нашата демокрация и национална безопасност. Русия пося раздори в САЩ“, заяви Хилари Клинтън. Бившият кандидат за президентския пост на САЩ изрази увереност, че властите в САЩ са се оказали „прекалено бавни в защитната си реакция“ от Русия.", "date": "2017.11.18", "title": "Хилари Клинтън нарече Владимир Путин „заплаха за националната сигурност“ на САЩ"}
{"url": "http://pik.bg/%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-21-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%BB%D0%B0%D0%B4%D0%B5%D0%B6-%D1%81%D1%8A%D1%81-%D1%81%D0%B5%D1%80%D0%B8%D0%BE%D0%B7%D0%B5%D0%BD-%D0%B0%D1%80%D1%81%D0%B5%D0%BD%D0%B0%D0%BB-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BE%D1%80%D1%8A%D0%B6%D0%B8%D1%8F-%D0%B8-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-news705796.html", "text": "Полицията в Пазарджик е задържала 21-годишния Ахмед Хаджиасанов, който имал взривни устройства и незаконни оръжия, достатъчни за водене на малка война, съъбщи Би Ти Ви. Тя са били открити в тайници в къщата младежа във велинградското село Драгиново. Открити са две самоделни взривни устройства, два газови пистолета, различни части и механизми от бойни оръжия – цеви, затворни блокове, пълнители, пружини, пластмасови и дървени ръкохватки. Намерени са още близо 200 патрона от различни видове и калибри. В местност, разположена до черен път и нива, екипите от специализирания отряд за борба с тероризма открили и други опасни предмети. В стъклен и пластмасов буркан, зарити в земята, са намерени две ръчни гранати в комплект със запалки. Те са толкова мощни, че могат да направят автомобил на малки части. От полицията твърдят, че младежът е търгувал с незаконния арсенал и имал добър пазар. Ахмед Хаджиасанов, който е задържан за 72 часа, има 10-месечна условна присъда от миналата година – отново за притежание на незаконен боен арсенал.", "date": "2017.11.18", "title": "В Пазарджик задържаха 21-годишен младеж със сериозен арсенал незаконни оръжия и боеприпаси"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D1%81%D0%B5-%D0%B2%D1%8A%D1%80%D0%BD%D0%B0-%D0%B2-%D1%81%D0%BE%D1%84%D0%B8%D1%8F-%D0%BE%D1%82-%D1%81%D1%80%D0%B5%D0%B4%D0%B0%D1%82%D0%B0-%D0%BD%D0%B0-%D0%BF%D1%8A%D1%82%D1%8F-%D0%B7%D0%B0-%D0%B1%D1%83%D1%80%D0%B3%D0%B0%D1%81-news705793.html", "text": "Премиерът Бойко Борисов изненадващо се е върнал в София, след като е бил на средата на пътя за Полски извор, Бургаско, съобщава \"Флагман\". Днес той и зам.-председателят на ГЕРБ Цветан Цветанов трябваше да пристигнат в община Камено, която пострада тежко при наводнението на 24-ти срещу 25-ти октомври. Заедно с депутати от ГЕРБ-Бургас, кметове и общински съветници от Бургас и Камено, те щяха се включат в разпределението на битова техника, закупена с дарението от 100 хиляди лева от партийната субсидия на ПП ГЕРБ. Премиерът обаче се е върнал в София, а даренията се раздават от народни представители и кметове. Бялата техника е на стойност 140 хил. лева и е закупена със средства от субсидията на ПП ГЕРБ-100 хил. лв., а останала част е събрана от дарителската кампания на партията. В тежката товаро-разтоварна дейност и към момента са включени зам.-председателят на ГЕРБ Цветан Цветанов, народните представители Димитър Бойчев, Ивелина Василева, Иван Вълков, Диана Саватева,  и други, кметовете Димитър Николов, Жельо Вардунски, Васил Едрев и Иван Жабов. Тук са и общински съветници на ГЕРБ от Бургас, както и изп. директор на Пристанище Бургас Диан Димов. В операцията активно участва и зам. областният управител Севдалина Турманова.", "date": "2017.11.18", "title": "ИЗВЪНРЕДНО! Премиерът Борисов внезапно се върна в София от средата на пътя за Бургас"}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%BE-%D0%B0%D0%BB%D0%BB%D0%B0-%D0%BF%D1%83%D0%B3%D0%B0%D1%87%D0%BE%D0%B2%D0%B0-%D1%81%D0%B5-%D0%B2%D0%B5%D0%BD%D1%87%D0%B0-%D0%B7%D0%B0-%D0%BC%D0%B0%D0%BA%D1%81%D0%B8%D0%BC-%D0%B3%D0%B0%D0%BB%D0%BA%D0%B8%D0%BD-%D0%B2%D0%B8%D0%B4%D0%B5%D0%BE-news705770.html", "text": "Новината за венчаването на руската примадона Алла Пугачова и съпруга й Максим Галкин изненада почитателите на светската двойка. 28 години по-младият Галкин обяснява тяхното решение така: \"Отговорът е прост - венчахме се, защото неотдавна станах православен християнин\". По думите му, той е бил кръстен в неголяма църква, а изборът си направил съвсем осъзнато. \"Ако обичаш човека, защо да не се венчаеш за него? Дълго вървях към това и реших за себе си. Хубаво е, когато в семейството всички са от една вяра. Семейството на брат ми е православно, баща ми беше православен. Алла и децата ни - също. Така че просто беше мой ред да направя тази стъпка\", казва Галкин, цитиран от \"Лайф.ру\". Церемонията по венчаването на Алла Пугачова и Максим Галкин е била в малък храм в Подмосковието. Присъствали са най-близките на светската двойка - техните деца, приятели и роднини.", "date": "2017.11.18", "title": "НЕОЧАКВАНО! Алла Пугачова се венча за Максим Галкин (ВИДЕО)"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5-%D0%BC%D0%BE%D1%89%D0%B5%D0%BD-%D1%87%D0%B5%D1%80%D0%B2%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%B1%D1%84%D1%81-%D0%B8-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D1%81%D0%B8%D0%BB%D0%BD%D0%B8%D1%82%D0%B5-%D1%85%D0%BE%D1%80%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news705852.html", "text": "Главният мениджър на ЦСКА - Стойчо Стоилов, е бесен от съдийството, след равенството на \"червените\" с Ботев Пловдив (1:1). Стоилов каза остри думи срещу БФС и Лудогорец. \"Вече виждам нов прийом в борбата срещу ЦСКА от страна на БФС и съдийският отбор Лудогорец. Почваме от 0:1. Днешната дузпа само съдията я видя. Десет минути по-късно за задържане на Манолев в наказателното поле няма дузпа. На нас от началото на сезона 6-7 дузпи не са ни отсъдили. В Разград бе същото. Това премина всякакви граници. Направо да дават купата на този смешен отбор Лудогорец и да приключваме този цирк български футбол. Всички трябва да се измитат от БФС. Ние сме виновни за проспаното първо полувреме, но след това Ботев нямат удар във вратата. Нас ни ощетяват постоянно. Не искам да коментирам Любослав Пенев\", заяви Стойчо Стоилов, пред \"Лайвспорт\". Към момента Лудогорец е лидер в таблицата на Първа лига. ЦСКА заема втората позиция във временното класиране, с пасив от 4 точки спрямо \"орлите\".", "date": "2017.11.18", "title": "Футболът се тресе! Мощен червен удар по БФС и Лудогорец! Един от най-силните хора на \"Армията\" отсече: Вече..."}
{"url": "http://pik.bg/%D0%B2-%D1%81%D0%B0%D1%89-%D0%B1%D0%B5-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D0%BD%D0%BE%D1%81%D0%B8%D1%82%D0%B5%D0%BB-%D1%81-%D0%BC%D0%B5%D1%82%D0%B5%D0%BE%D1%80%D0%BE%D0%BB%D0%BE%D0%B3%D0%B8%D1%87%D0%BD%D0%B8%D1%8F-%D1%81%D0%BF%D1%8A%D1%82%D0%BD%D0%B8%D0%BA-jpss-1-%D0%BD%D0%B0-%D0%B1%D0%BE%D1%80%D0%B4%D0%B0-news705792.html", "text": "Ракета-носител Delta II на компанията United Launch Alliance (ULA) с метеорологичния спътник от най-ново поколение  JPSS-1 е била изстреляна от базата на американските Военновъздушни сили Ванденберг, щата Калифорния, съобщиха от НАСА в „Туитър“. Според информацията, изстрелването е било осъществено в 11:47 часа българско време днес. Апаратът  JPSS-1 е предназначен за дистанционно наблюдение на Земята, на Световните океани и на атмосферата. Очакванията са, използването на петте научни прибора, монтирани на апарата, да позволи значителното повишаване на точността на прогнозите за времето.", "date": "2017.11.18", "title": "В САЩ бе изстреляна ракета-носител с метеорологичния спътник  JPSS-1 на борда"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D0%B7%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D1%81%D1%82%D0%B0%D0%BD%D0%B0%D1%85%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-news705777.html", "text": "Задържаните за стрелбата в московския център „Москва сити“, при която след спор за място за паркиране бяха ранени шестима души, станаха четирима, съобщи Известия. „В хода на проведените оперативно-издирвателни мероприятия са задържани четирима мъже по подозрение в извършването на указаното престъпление. Един от задържаните е приет в болница“, се посочва в съобщение на московската полиция. Рано сутринта бе обявено, че е задържан един заподозрян. Няколо часа по-късно от полицията потвърдиха за втори арестуван. Отбелязва се, че предстои задържаните да бъдат разпитани.", "date": "2017.11.18", "title": "Задържаните за стрелбата в Москва станаха четирима"}
{"url": "http://pik.bg/%D1%82%D1%80%D0%B8%D1%83%D0%BC%D1%84-%D0%B7%D0%B0-%D1%82%D0%BE%D0%BF%D1%87%D0%B8%D0%B8%D1%82%D0%B5-news705824.html", "text": "Арсенал спечели дербито на Северен Лондон срещу Тотнъм с 2:0 в двубой от 12-ия кръг на английската Висша лига и се доближи до топ 4 в класирането, пише \"Новспорт\". Момчетата на Арсен Венгер започнаха по-активно срещата, като положения създадоха Аарън Рамзи и Ектор Белерин. В 35-та минута \"шпорите\" можеха да излязат напред в резултата, след като Кристиян Ериксен стреля опасно, но ударът му срещна страничната греда. Малко след това Месут Йозил центрира от пряк свободен удар и Шкодран Мустафи с глава прати топката в мрежата на Тотнъм. В 41-та минута Александре Лазакет изведе Алексис Санчес и чилиецът не сбърка за 2:0. В началото на втората част \"шпорите\" се опитаха да създадат положения пред вратата на Петер Чех, но защитата на Арсенал беше на ниво и удари на Хари Кейн и Муса Сисоко бяха блокирани. Домакините на срещата отправиха няколко опасни изстрела чрез Санчес и Йозил. В 76-та минута Алексис беше близо до трето попадение, като оправи мощен удар в наказателото поле, но Юго Лорис спаси. В 82-та минута Ерик Дайър стреля с глава, но Петер Чех изби топката и предотварти попадение за \"шпорите\". В самия край на двубоя отново Санчес създаде неприятности пред противниковата врата, но Лорис се намеси решително. Така Арсенал има вече 22 точки и е на 5-то място в класирането. Тотнъм към момента е с точка повече на трета позиция.", "date": "2017.11.18", "title": "Триумф за \"топчиите\"!"}
{"url": "http://pik.bg/%D0%B2%D1%8F%D1%80%D0%BD%D0%BE%D1%81%D1%82-%D0%BA%D1%83%D1%87%D0%B5-%D1%83%D0%BC%D1%80%D1%8F-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%BE%D1%82-%D0%BC%D1%8A%D0%BA%D0%B0-%D0%BF%D0%BE-%D1%81%D1%82%D0%BE%D0%BF%D0%B0%D0%BD%D0%B8%D1%82%D0%B5-%D1%81%D0%B8-news705774.html", "text": "Изоставено младо куче умря от мъка на летище в Колумбия, без да дочака стопаните си. Отначало кучето приемало храна от пътниците и сътрудниците на летището, но, разбирайки, че за него никой няма да се върне, престанало да се храни. Хората от летището на град Палонегро гледали вярното куче цял месец. Кръстили го Облакът пътешественик (Nube Viajero). Понякога кучето изчезвало за няколко дни, но после пак се връщало в залата за излитания, където го оставили стопаните му. Когато четириногото се отказало от храната и се свило в един ъгъл, пристигнал ветеринарен лекар, който му включил система и започнал да го храни изкуствено. Но потиснатото състояние на вярното куче се оказало по-силно. Без да боледува от нищо сериозно, кучето умряло именно от депресия, смята лекарят. То нямало още две години. Ветеринарният специалист от Колумбийския фонд на приятелите на животните и природата Алехандро Сотомонте Нино, заявява, че животните са способни да прекратят живота си, попадайки в безизходна ситуация.", "date": "2017.11.18", "title": "ВЯРНОСТ! Куче умря на летище от мъка по стопаните си"}
{"url": "http://pik.bg/%D0%B1%D1%80%D0%B0%D0%BA%D1%83%D0%B2%D0%B0%D0%BD%D0%B8-%D0%B2%D0%B0%D0%B3%D0%BE%D0%BD%D0%B8-%D0%B3%D0%BE%D1%80%D1%8F%D1%85%D0%B0-%D0%B2-%D0%B6%D0%B5%D0%BB%D0%B5%D0%B7%D0%BE%D0%BF%D1%8A%D1%82%D0%BD%D0%BE-%D0%B4%D0%B5%D0%BF%D0%BE-%D0%B2-%D1%81%D0%BE%D1%84%D0%B8%D1%8F-news705772.html", "text": "Шест бракувани вагона са изгорели тази нощ в железопътно депо в София, съобщиха за Фокус от пресцентъра на МВР. Уточнява се, че инцидентът е станал в депо, което се намира в района на Централна гара в ранните часове днес. Няма пострадали. Разследващите органи продължават работа по установяване на причините за възникване на пламъците.", "date": "2017.11.18", "title": "Бракувани вагони горяха в железопътно депо в София"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%BB%D0%BE%D0%B2%D0%B5%D1%87-%D0%B8%D0%BC%D0%B0%D1%88%D0%B5-%D0%B2%D0%B5%D1%87%D0%B5-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B2%D0%B0%D0%BD%D0%B5-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-news705791.html", "text": "- Мога да го определя като стабилно. При нас са девет души. Нямат някакво влошаване и мога да кажа, че всичко е под контрол. Но днес отново имаме тежка катастрофа. Какво става? - При нас има един пострадал, който е с опасност за живота. Друг пациент е със счупена тазобедрена става. Приети са при хирурзите и се полагат за тях адекватни грижи. Просто днешния инцидент пак напълни болницата с пострадали. - Да, близките са уведомени. Но ще им бъде извършена и аутопсия, защото по случая има образувано досъдебно производство. След това ще се пристъпи вече към действия, за да си ги вземат и да организират погребенията. Не можем веднага да ги предадем. Има процедура.", "date": "2017.11.18", "title": "ИЗВЪНРЕДНО И САМО В ПИК! Шефката на болницата в Ловеч: Имаше вече разпознаване на загиналите край Микре, днес отново тежка катастрофа ни напълни с пострадали"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%BE%D1%82%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0---%D0%BC%D0%B5%D0%BB%D0%B5-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B1%D0%B5%D1%81%D0%BD%D0%B8-%D1%86%D1%81%D0%BA%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news705794.html", "text": "ЦСКА и Ботев (Пловдив) не се победиха в дерби от 16-ия кръг на Първа лига. Двубоят на \"Армията\" завърши при резултат 1:1. Сблъсъкът предложи спорно съдийство. \"Червените\" са на 1 точки от Лудогорец във временното класиране, но \"орлите\" са с мач по-малко. Левски е на третата позиция. Четвърти в таблицата е Берое, а Ботев заема петото място в подреждането. Домакините пропуснаха няколко изгодни положения за гол в началото на сблъсъка, така се стигна до 23-ата минута, когато Неделев реализира за Ботев - 0:1. Попадение от дузпа, бялата точка бе посочена за фаул на Бодуров срещу Виана. Ситуацията обаче е много дискусионна, \"червените\" могат да изявят претенции за симулация на Виана. До края на полувремето столичани претендираха за неотсъдена дузпа при съприкосновение между Манолев и играч на \"жълто-черните\". До нов гол през първото полувреме не се стигна, така \"канарите\" имаха попадение преднина до почивката. В началото на втората част домакините осъществиха натиск, но не съумяха да реализират попадение. Ботев отвърна с опасни контри. По този начин се стигна до 78-ата минута, когато Кулма проби по дясното крило, шутира остро, топката се отби в бранител на гостите и влетя в мрежата - автогол на Лазар Марин, 1:1. В края на мача и двата тима пропуснаха по няколко изгодни ситуации за гол, така срещата завърши при равенство. След последния съдийски сигнал се осъществи леко меле в центъра на терена. Домакините претендират за съдийски отсъждания във вреда на ЦСКА, а в отсъствието на наказания Каранга, \"червените\" не съумяха да спечелят три точки на \"Армията\". Ботев гостува на Септември в следващия кръг, а ЦСКА ще играе в Пловдив с Локомотив. ЦСКА: 30. Черниаускас, 3. Недялков, 5. Бодуров, 6. Пинто, 7. Меркадо, 11. Манолев, 15. Малинов, 20. Тиаго, 21. Кубемба, 23. Дюлгеров, 25. Барт БОТЕВ: 99. Чворович, 2. Панов, 18. Терзиев, 23. Минев, 24. Марин, 10. Юсеин, 17. Балтанов, 8. Неделев, 29. Ндонгала, 25. Стоянов, 9. Виана.", "date": "2017.11.18", "title": "ИЗВЪНРЕДНО! Тотална драма на \"Армията\" - меле! \"Червените\" бесни! ЦСКА... (ОБНОВЕНА)"}
{"url": "http://pik.bg/%D0%B8%D0%B7%D1%80%D0%BE%D0%B4%D0%B8-%D1%82%D1%80%D0%BE%D0%B2%D1%8F%D1%82-%D0%BA%D1%83%D1%87%D0%B5%D1%82%D0%B0-%D0%B8-%D0%BA%D0%BE%D1%82%D0%BA%D0%B8-%D0%B2-%D0%B0%D1%85%D1%82%D0%BE%D0%BF%D0%BE%D0%BB-news705760.html", "text": "Десетки домашни любимци са били натровени в най-южния ни курорт Ахтопол. За това алармираха притеснени граждани на града, а от кметството съобщават, че вече има постъпи многобройни жалби от потърпевши стопани. \"Жалко е, че това се случва почти из целия град. Затова искаме да помолим да сте изключително внимателни, когато разхождате домашните си любимци. Внимавайте да не изядат нещо от улицата. Не можем да гарантираме, че не е отровно.“- призовават управници на града, съобщава \"Флагман\". От Кметство Ахтопол се опитват да разрешат този проблем по най-бързия начин, но докато това се случи, молят гражданите да прибират домашните си любимци (котки, кучета и др.) на безопасно място и да са с повишено внимание по време на разходки. „Виновните ще бъдат преследвани за престъпление по чл. 325б от Наказателния кодекс. За такъв вид престъпление, предвиденото от закона наказание е от 1 до 3 години затвор и глоба от 2000 лв. до 5000 лв.“- обещават още от кметството. За съжаление в последните години това вече се превръща в престъпна практика . Преди време подобно уродливо явление се прояви и в Царево, а труповете на умрели животни се наложи да бъдат събирани от улиците в града. И тогава обаче виновникът за престъпното деяние така и не беше открит.", "date": "2017.11.18", "title": "Изроди тровят кучета и котки в Ахтопол"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BC%D0%BE%D0%BD%D0%B8%D0%BA%D0%B0-%D0%BD%D0%B0-%D0%B1%D1%80%D0%B5%D0%BD%D0%B4%D0%BE-%D0%BA%D1%83%D0%BC%D0%B0-%D0%BD%D0%B0-%D1%82%D0%B5%D0%B6%D0%BA%D0%B0-%D1%81%D0%B2%D0%B0%D1%82%D0%B1%D0%B0-%D0%BA%D0%B0%D0%B9%D0%BC%D0%B0%D0%BA%D1%8A%D1%82-%D0%BD%D0%B0-%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4%D0%B0-%D0%B8-%D0%BC%D0%B8%D0%BB%D0%B8%D0%BE%D0%BD%D0%B5-news705271.html", "text": "В събота срещу неделя столичната полиция вероятно ще бъде накрак, заради тежка сватба, на която се очаква да се стече част от каймака на ъндърграунда и знакови фигури от милионерския елит. Младоженците ще се сродят индиректно със самия Евелин Банев-Брендо, тъй като жена му Моника Добринова ще бъде тяхната кума, научи ексклузивно ПИК. Младоженецът е Георги Божилов, по прякор Жоро Тениса - стар познайник на полицията, който бе разследван за връзка с бандата на Мила Георгиева-Универсалната. А булката не е популярно име, казва се Боряна - дъщеря на собственици на завод за производство на мебели. През целия уикенд достъпът до простосмъртни до петзвездния хотел \"Хилтън\" ще бъде силно ограничен. Очаква се масирано присъствие на частни гардове, чието задължение ще бъде да гарантират спокойствието на босовете си. Покана за сватбата е получил и самият Брендо, но едва ли соченият за кокаинов крал ще уважи тържеството. Не е ясно дали Евелин Банев е на територията на страната или е в чужбина, след като преди два месеца стана ясно, че при последната му присъда от Софийски апелативен съд от месец март няма забрана да напуска България. Източници на ПИК допускат, че младоженците са поканили за кумуве и Моника, и Брендо, но по обясними причини семейството е излъчило само един представител за свидетел на гражданския брак. Моника и Банев се разведоха преди 9 години, но фиктивно, и след развода продължават да живеят заедно. Всичко знаещи светски хроникьори припомнят, че младоженецът е взел не един и два дамски скалпа. В любовното му тефтерче били моделът Олга Модева, втора подгласничка на конкурса \"Мис България 2011\", както и Яна Стайкова - дъщерята на алкохолния бос Миньо Стайков. Цялата негова фамилия също е очаквана на сватбата.", "date": "2017.11.18", "title": "ЕКСКЛУЗИВНО В ПИК! Моника на Брендо кума на тежка сватба! Каймакът на ъндърграунда и милионерският елит женят... (ПОДРОБНОСТИ)"}
{"url": "http://pik.bg/%D0%BA%D1%80%D0%B8%D1%81%D1%82%D0%BE%D1%84-%D0%BA%D0%B0%D1%81%D1%82%D0%B0%D0%BD%D0%B5%D1%80-%D0%B5-%D0%BD%D0%BE%D0%B2%D0%B8%D1%8F%D1%82-%D0%BB%D0%B8%D0%B4%D0%B5%D1%80-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-news705807.html", "text": "Кристоф Кастанер е новият лидер на партията на Еманюел Макрон „Република, напред“, която френският президент формира през април тази година, пише френското издание на Локал, цитирано от Фокусl. Кастанер е близък до държавния глава и участваше в неговата кандидат-президентска кампания почти от самото ѝ начало. До момента не се съобщава за наличието на други кандидати. Кастанер изпълнява ролята на правителствен говорител, напомня изданието.", "date": "2017.11.18", "title": "Кристоф Кастанер е новият лидер на партията на Макрон"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B5%D1%82%D0%B5-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%BE-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D1%81%D0%BE%D0%BF%D0%BE%D1%82-%D0%BC%D0%B0%D0%B9%D0%BA%D0%B0%D1%82%D0%B0-%D0%B1%D0%B5%D1%80%D0%B5-%D0%B4%D1%83%D1%88%D0%B0-news705811.html", "text": "Дете е загинало при катастрофата в района на село Сопот. Това уточни за Фокус говорителят на ОДМВР-Ловеч. Както е известно, сигналът за инцидента бе получен в 10.20 часа. По първоначална информация два леки автомобила (със софийска и варненска регистрации) са се сблъскали челно на главен път София – Варна, в района на село Сопот, в посока Варна. От удара на място е починало дете, возещото се в колата със софийска регистрация. Майка му, която е шофирала автомобила, е в критично състояние.", "date": "2017.11.18", "title": "ТРАГЕДИЯ! Дете е загинало в катастрофата край Сопот, майката бере душа"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%BD%D0%B0-%D0%B2%D0%B8%D0%B7%D0%B8%D1%82%D0%B0-%D0%BF%D1%80%D0%B8-%D0%B3%D0%BB%D0%B0%D0%B2%D0%BD%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D1%81%D0%B0%D1%89-%D0%B4%D0%B6%D0%B5%D1%84%D0%B5%D1%80%D1%81%D1%8A%D0%BD-%D1%81%D0%B5%D1%88%D1%8A%D0%BD%D1%81-news705817.html", "text": "Министърът на правосъдието Цецка Цачева проведе работна среща с главния прокурор на САЩ Джеферсън Сешънс, съобщиха от пресцентъра на министерството. По време на втория ден от визитата си във Вашингтон министър Цачева запозна Сешънс с един от основните приоритети за Министерство на правосъдието по време на предстоящото Българско председателство на Съвета на ЕС - институционализиране на Службата на Европейския прокурор. „България, като един от инициаторите за създаването на Европейска прокуратура, ще работи приоритетно за институционализирането и функционирането на службата и за изграждането на отношенията с партньорските институции и служби, като ЕВРОЮСТ, ЕВРОПОЛ, ОЛАФ, включително от държави извън Европейския съюз”, обясни министър Цачева. Главният прокурор на САЩ Джеферсън Сешънс прие с интерес отправената от министър Цачева покана да присъства на конференцията, посветена на темата за институционализирането на Европейската прокуратура, която ще се проведе в София през март 2018.", "date": "2017.11.18", "title": "Министър Цецка Цачева на визита при главния прокурор на САЩ Джеферсън Сешънс"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B4%D0%B0-%D0%BE%D0%B1%D0%B5%D0%B4%D0%B8%D0%BD%D0%B8%D0%BC-%D1%83%D1%81%D0%B8%D0%BB%D0%B8%D1%8F-%D1%81%D1%80%D0%B5%D1%89%D1%83-%D0%B2%D0%BE%D0%B9%D0%BD%D0%B0%D1%82%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news705810.html", "text": "Поднасям съболезнованията си на семействата и близките на загиналите при катастрофите от вчера и днес. Това написа лидерът на БСП Корнелия Нинова във Фейсбук . \"Надявам се пострадалите да се възстановят бързо. Всички сме съпричастни към тази трагедия. Но нека обединим усилията си - и на институции, и на всеки българин да спрем тази война по пътищата\", пише още Корнелия Нинова.", "date": "2017.11.18", "title": "Корнелия Нинова: Да обединим усилия срещу войната по пътищата"}
{"url": "http://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D0%BC%D0%B0%D0%B3%D0%B0%D0%B7%D0%B8%D0%BD-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news705798.html", "text": "За потрошения му посред бял ден магазин сигнализира хасковлията Костадин Стоев. 62-годишният мъж продава електроуреди втора употреба в гараж, обособен като магазинче на улица „Георги Кирков“ в Хасково. По думите му около 10 часа в четвъртък там нахълтал негов познат и изпочупил 4 фурни за вграждане, както и стъклото на врата на магазина. През това време Костадин бил на около 2 метра от магазина и говорел по телефона. Той добре познавал мъжа, извършил вандалщината и подал жалба в полицията. По думите му преди време той имал отношения с тъщата му, а половин час преди случилото се двамата мъже имали спречкване. Според изчисленията на потърпевшия щетите от потрошените печки са на стойност близо 1500 лева, съобщава \"Хасково Нет\". От полицията в Хасково вчера потвърдиха, че действително е подадена такава жалба и допълниха, че предстои соченият за извършител на вандалските прояви да бъде привикан да даде обяснения по случая. Костадин и противната страна дадоха разнопосочни твърдения около назрялото между тях напрежение, като всеки обвиняваше другия. Haskovo.net спести подробностите, тъй като засягат дълбоко лични отношения, прераснали в омраза и ненавист. Нанесените  материални щети обаче са факт.", "date": "2017.11.18", "title": "НАГЛОСТ! Потрошиха магазин посред бял ден в Хасково"}
{"url": "http://pik.bg/%D1%87%D0%B5%D1%80%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-news705795.html", "text": "Почина олимпийският и световен шампион по вдигане на тежести Наим Сюлейманоглу, съобщи специално за БТА Нахиде Дениз. По-рано тази седмица той претърпя по спешност операция на мозъка. Припомняме, че след трансплантацията на черен дроб олимпийският шампион по вдигане на тежести получи мозъчен кръвоизлив и се наложило лекарите да се намесят. Операцията е продължила час и половина. Състоянието на родения в България Сюлейманоглу се усложни след трансплантацията и той остана в реанимация. Президентът на Турция Реджеп Ердоган бе информиран за случая и лично посети шампиона в болницата. Ердоган предложи всякаква възможна помощ за семейството на Наим Сюлейманоглу.", "date": "2017.11.18", "title": "ЧЕРНА ВЕСТ! Почина Наим Сюлейманоглу"}
{"url": "http://pik.bg/%D0%B2-%D0%BA%D1%80%D0%B8%D1%82%D0%B8%D1%87%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D1%81%D0%B0-%D0%B4%D0%B2%D0%B5%D1%82%D0%B5-%D0%B6%D0%B5%D0%BD%D0%B8-%D0%BD%D0%B0%D1%81%D1%82%D0%B0%D0%BD%D0%B5%D0%BD%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%E2%80%9E%D0%BB%D0%BE%D0%B7%D0%B5%D0%BD%D0%B5%D1%86%E2%80%9C-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D1%81%D0%B5-news705752.html", "text": "В критично състояние са двете жени, настанени в болница „Лозенец“ след катастрофата край село Микре. Това съобщиха от пресцентъра на Министерството на здравеопазването, цитирани от Фокус. Деветнадесет са пострадалите след катастрофата на разклона за село Микре, област Ловеч. В МБАЛ „Проф. д-р Параскев Стоянов“ – Ловеч са хоспитализирани деветима пациенти – всички те са в добро общо състояние и остават под медицинско наблюдение. Хоспитализирани са както следва: един в реанимация след претърпяна операция; четирима са настанени в отделението по Хирургия; трима – във Вътрешно отделение; един пациент е приет в отделението по Уши, нос, гърло. Изп. директор на МБАЛ - Ловеч д-р Анка Георгиева информира министър Ананиев, че болницата няма необходимост от допълнителна доставка на лекарства и консумативи. В болница „Лозенец“ са хоспитализирани две жени в критично, все още тежко състояние, с политравматизъм и мекотъканни увреждания. Пациентките са в реанимация, като целта е да бъдат стабилизирани, за да се пристъпи към оперативни интервенции в началото на седмицата. Трима пациенти са транспортирани до Военномедицинска академия – София със санитарни автомобили на лечебното заведение. Тежко остава състоянието на 66-годишна жена с травми в областта на лицевия череп. Към момента пациентката е на апаратно дишане и ѝ предстои поредна операция. Друга жена, на 56 г. е диагностицирана със счупване на носни кости, фрактури на ребра и пострадал таз. Пациентката е в стабилно състояние, предстои операция. Мъж на 74 г., приет с голяма рана на скалпа и десен пневмоторакс, е в стабилно състояние. Предстои пациентът да бъде опериран. И тримата пациенти остават под наблюдение в реанимацията на ВМА. Във ВМА - Плевен е приет един пациент – 43-годишен мъж с външни травми без счупвания с високо кръвно, а други четирима пациенти са хоспитализирани в университетската болница „Д-р Георги Странски“. Състоянието на четиримата пациенти в УМБАЛ „Д-р Георги Странски“ е както следва: мъж с фрактура на таза; друг мъж с луксация на лява тазобедрена става; жена с фрактура на лява тазобедрена става, на ляв глезен и лява лопатка и друга пациентка с политравма. И четиримата пациенти са в стабилно, но тежко състояние.", "date": "2017.11.18", "title": "В критично състояние са двете жени, настанени в болница „Лозенец“ след катастрофата край село Микре"}
{"url": "http://pik.bg/50-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D0%B1%D0%B5-%D0%B1%D0%BB%D1%8A%D1%81%D0%BD%D0%B0%D1%82%D0%B0-%D0%BE%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2-%D1%81%D0%B5%D0%BB%D0%BE-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2%D0%BE-news705753.html", "text": "50-годишна жена е блъсната на пешеходна пътека в пловдивското село Граф Игнатиево, съобщава радио Фокус–Пловдив, като се позовава на говорителя на Областната дирекция на МВР. Сигналът за инцидента е получен в 08:00 часа тази сутрин. По първоначални данни, жената е пресичала на пешеходна пътека, когато е била блъсната от лек автомобил „Фолксваген“ с 63-годишен водач. Пострадалата е откарана в болница за преглед, няма информация състоянието ѝ да е тежко. Пробата за алкохол на водача е отрицателна. На мястото на инцидента има полицейски патрул, извършва се и оглед. Движението в района не е затруднено. Работата по изясняване на обстоятелствата около произшествието продължава.", "date": "2017.11.18", "title": "50-годишна жена бе блъсната от автомобил на пешеходна пътека в село Граф Игнатиево"}
{"url": "http://pik.bg/%D0%B0%D1%83%D0%BA%D1%86%D0%B8%D0%BE%D0%BD-%D1%80%D0%B8%D1%81%D1%83%D0%BD%D0%BA%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B1%D0%B5-%D0%BF%D1%80%D0%BE%D0%B4%D0%B0%D0%B4%D0%B5%D0%BD%D0%B0-%D0%BD%D0%B0-%D1%82%D1%8A%D1%80%D0%B3-%D0%B7%D0%B0-7-000-%D0%B4%D0%BE%D0%BB%D0%B0%D1%80%D0%B0-news705741.html", "text": "Рисунка на президента на Съединените щати Доналд Тръмп бе продадена на търг за 7 000 долара, съобщава РИА Новости. Стартовата цена на рисунката бе 5 000 долара. На рисунката Тръмп е изобразил хоризонта над Ню Йорк. Рисунката е съпроводена със снимка на президента и автограф. Отбелязва се, че Доналд Тръмп е направил рисунката още през 2009 година по време на благотворително мероприятие. Собственикът на рисунката обаче я е показал едва сега. За удоволствието да прибави в колекцията си рисунката купувачът е платил точно 6 875 долара.", "date": "2017.11.18", "title": "Аукцион! Рисунка на Доналд Тръмп бе продадена на търг за 7 000 долара"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B5-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B7%D0%B0-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0%D1%82%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-news705755.html", "text": "Московската полиция е задържала мъж, за когото се предполага че е участвал в снощната престрелка в комплекса „Москва сити“ в руската столица, съобщава ТАСС, цитирана от Фокус. Неизвестни посетители на центъра са влезли в конфликт с лица от частната охранителна фирма на сградата. В резултат на престрелката шестима души са ранени. Според данни на изданието, кавгата между охранители и посетители се е превърнала в бой, като впоследствие едно от неизвестните лица е използвало огнестрелно оръжие. Четирима от потърпевшите са настанени в болница, а на останалите двама е оказана първа помощ на място. Все още не са ясни мотивите за нападението.", "date": "2017.11.18", "title": "Задържан е заподозрян за престрелката в Москва"}
{"url": "http://pik.bg/19-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%BB%D0%B0%D0%B4%D0%B5%D0%B6-%D0%BE%D1%82-%D0%B3%D1%80%D0%B0%D0%B4-%D1%80%D0%B0%D0%BA%D0%BE%D0%B2%D1%81%D0%BA%D0%B8-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0-%D0%BF%D1%80%D0%B8%D1%82%D0%B5%D0%B6%D0%B0%D0%BD%D0%B8%D0%B5-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news705802.html", "text": "19-годишен младеж е град Раковски е бил задържан за притежание на наркотици, с цел разпространение, съобщиха от пресцентъра на МВР, цитирани от Фокус. До ареста се стигнало след проведени процесуално-следствени действия - претърсване и изземване, в къща в село Православ, община Братя Даскалови, обитавана от 19-годишния младеж с инициали В. О. При обиска криминалистите са намерили и иззели 237.5 грама суха зелена тревиста маса, която при извършен наркотест реагира на канабис. В РУ - Чирпан е образувано досъдебно производство за престъпление по чл.354а от НК, а В. О. е задържан в за срок до 24 часа.", "date": "2017.11.18", "title": "19-годишен младеж от град Раковски е задържан за притежание на наркотици"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%E2%80%9E%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD%E2%80%9C-%D0%BE%D1%82%D0%BD%D0%B5%D1%81%D0%B5-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%BF%D0%B0%D1%82%D1%80%D1%83%D0%BB%D0%BA%D0%B0-%D0%BD%D0%B0-%D0%BF%D1%8A%D1%82%D1%8F-%D0%BC%D0%B5%D0%B6%D0%B4%D1%83-%D0%B2%D1%80%D0%B0%D1%86%D0%B0-%D0%B8-%D0%BA%D1%80%D0%B8%D0%B2%D0%BE%D0%B4%D0%BE%D0%BB-%D1%81%D0%BD%D0%B8-news705758.html", "text": "Една от най-новите патрулки „Киа“ на полицията във Враца пострада при инцидент на пътя между Враца и Криводол, съобщава Конкурент. Според информацията, водач на автомобил „Фолксваген“, пътувал от областния към общинския център, не се съобразил с ограничението на скоростта заради възникнало по-рано пътно-транспортно произшествие и се натресъл в намиращата се на мястото на инцидента патрулка в района на спирка Бригадир. Снимки: Конкурент", "date": "2017.11.18", "title": "Екшън! Автомобил „Фолксваген“ отнесе полицейска патрулка на пътя между Враца и Криводол (СНИМКИ)"}
{"url": "http://pik.bg/%D0%BB%D0%B8%D0%B2%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D1%81%D0%B0%D0%B0%D0%B4-%D1%85%D0%B0%D1%80%D0%B8%D1%80%D0%B8-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%BF%D0%B0%D1%80%D0%B8%D0%B6-news705743.html", "text": "Ливанският премиер Саад Харири е пристигнал в Париж днес, след среднощен полет от Рияд, предава Франс Прес, цитирани от Фокус. От Агенцията се позавават на данни от близки до министър-председателя хора. Ливанска телевизия излъчи кадри на живо, показващи посещението на Харири и неговото семейство в резиденцията, в която са настанени. Министър-председателят, който на 4 ноември обяви изненадващото си решение да подаде оставка пред саудитски медии, е говорил по телефона докато влиза в сградата, като представителите на медиите са държани на разстояние. Харири е в Париж по покана на френския президент Еманюел Макрон, който се опитва да помогне в решаването на разигралата се криза, вследствие на двуседмичното отсъствие на премиера от Бейрут. Това е първият път в който Харири напуска Саудитска Арабия от 4 ноември насам.", "date": "2017.11.18", "title": "Ливанският премиер Саад Харири пристигна в Париж"}
{"url": "http://pik.bg/%D1%84%D0%B0%D1%82%D0%B0%D0%BB%D0%BD%D0%B8%D1%8F%D1%82-%D0%BF%D1%8A%D1%82-%D0%BD%D0%BE%D0%B2%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BB%D0%BE%D0%B2%D0%B5%D1%88%D0%BA%D0%BE-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B0-7-%D0%B4%D1%83%D1%88%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news705766.html", "text": "Отново катастрофа край Ловешко. Катастрофата е станала днес край участък около ловешкото село Сопот, съобщава Нова телевизия. Целият район около произшествието е отцепен. По предварителни данни има един загинал и 7 ранени. Двама от пострадалите са откарани в болницата в Ловеч. Пътният инцидент е станал в същия район, в който в петък се случи жестоката катастрофа между автобус и камион. Тя отне живота на 9 души, а 17 бяха ранени.", "date": "2017.11.18", "title": "ФАТАЛНИЯТ ПЪТ! Нова катастрофа в Ловешко! Има жертва, 7 души са ранени!"}
{"url": "http://pik.bg/%D0%BC%D0%BE%D1%81%D0%BA%D0%B2%D0%B0-%D0%BD%D0%B0%D1%81%D1%82%D0%BE%D1%8F-%D0%B7%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%BC%D0%B8%D1%81%D0%B8%D1%8F%D1%82%D0%B0-%D0%BD%D0%B0-%D0%BE%D0%BE%D0%BD-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%89%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B0%D1%82%D0%B0%D0%BA%D0%B8-%D0%B2-%D1%81%D0%B8%D1%80%D0%B8-news705724.html", "text": "Продължаване на мандата на мисията на ООН за разследване на случаите на използване на химически оръжия в Сирия е възможно само след премахването на фундаменталните недостатъци в нейната работа. Това заяви постоянният представител на Русия в ООН Василий Небензя, цитиран от РИА Новости. По-рано Русия отново наложи вето на две резолюции в Съвета за сигурност на ООН за удължаване на разследването, което се опитва да установи кой стои зад химическите атаки в Сирия. Проекторезолюциите бяха подготвени от САЩ и Япония.", "date": "2017.11.18", "title": "Москва настоя за промени в работата на мисията на ООН, разследваща химическите атаки в Сирия "}
{"url": "http://pik.bg/5-%D0%BF%D1%80%D0%B8%D1%87%D0%B8%D0%BD%D0%B8-%D0%BC%D1%8A%D0%B6%D0%B5%D1%82%D0%B5-%D0%B4%D0%B0-%D1%85%D0%B0%D1%80%D0%B5%D1%81%D0%B2%D0%B0%D1%82-%D0%BF%D0%BE-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D0%B6%D0%B5%D0%BD%D0%B8-news705723.html", "text": "Има един интересен тип мъже, които определено предпочитат компанията на по-възрастни жени. Те не тичат по млади момичета с опъната кожа, които съвсем скоро са завършили 12-ти клас. Каква е магията, която по-зрелите жени прилагат на мъжете и защо те могат да бъдат толкова интересен обект на желанията им? Ето и 5 основни причини за това: Дали от опита или от разликата в годините, в очите на мъжа по-възрастните жени имат по-високо самочувствие за себе си и по-добра самооценка, съобщава \"Ай Уомън\". Това е толкова привлекателно за тях. Обикновено едно от първите неща, които мъжете търсят в жената, е нейното излъчване и аура на уверена и силна жена. Младите момичета са много по-сладки, но и неуверени, защото все още им предстои да намерят себе си. С по-възрастна жена се общува по-лесно. С идването на зрелостта жените научават някои ценни уроци, които младостта е крила от тях, а за мъжете това може да бъде само достойно за уважение. Всеки мъж иска да има до себе си жена, която да го цени, уважава и с която да се разбира лесно. Може и да звучи странно, но когато жената е по-голяма от мъжа, тя цени секса много повече, отколкото по време на младостта си. Осъзнатата интимност и опитът, който имат в леглото, изобщо не са за пропускане и мъжете знаят това. Независимо дали са имали една или множество връзки преди тази, по-възрастните жени вече са се научили да разпознават сигналите на мъжете и знаят как да задоволят всяко тяхно желание. В подобна връзка не е нужно да има игрички и намеци, всичко е много по-лесно, когато дамата до теб те разбира и знае как да те направи щастлив. Разчупването на стереотипа, че мъжете се интересуват от по-млади и неопитни гаджета, вече е счупен. Винаги е много по-трудно да впечатлите дама, която вече знае много за себе си и за мъжете. Признанието, вниманието и любовта на по-зрялата жена определено могат да накарат мъжа да се чувства специален и единствен.", "date": "2017.11.18", "title": "5 причини мъжете да харесват по-възрастни жени"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%B2-%D1%82%D1%80%D0%B8%D0%B4%D0%BD%D0%B5%D0%B2%D0%B5%D0%BD-%D1%82%D1%80%D0%B0%D1%83%D1%80-%D1%81%D0%BB%D0%B5%D0%B4-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-news705735.html", "text": "Гърция е в тридневен траур след най-тежкото наводнение в страната за последните 20 години, съобкава Нова телевизия. Възстановяването след бедствието продължава и до момента. Пожарникари изпомпват водата от пострадалите райони. Най-малко 1 500  постройки са с нарушена конструкция. По тази причина инженери от Атина са в наводнените райони, за да обследват сградите. Европейският съюз отпусна на Гърция 5 милиона евро спешна помощ за възстановяване след наводненията.", "date": "2017.11.18", "title": "Гърция в тридневен траур след наводненията"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B8%D1%81%D0%BA%D0%B0-%D0%BF%D0%BE%D0%BC%D0%BE%D1%89-%D0%BE%D1%82-%D0%B5%D0%B2%D1%80%D0%BE%D0%BF%D0%B0-%D0%B7%D0%B0-%D1%81%D0%BF%D1%80%D0%B0%D0%B2%D1%8F%D0%BD%D0%B5-%D1%81-%D0%BF%D0%BE%D1%81%D0%BB%D0%B5%D0%B4%D0%B8%D1%86%D0%B8%D1%82%D0%B5-%D0%BE%D1%82-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-news705736.html", "text": "Премиерът на Гърция Алексис Ципрас обяви снощи, че смята да поиска европейска финансова помощ за справяне с последиците от наводненията, които удариха част от Атика в средата на седмицата, съобщава гръцкото издание Ekathimerini, цитирано от Фокус. Ципрас добави, че все пак „трябва първо да опитаме да помогнем на хората с нашите собствени сили“, заради „трудностите на европейската бюрокрация“. „Отстраняването на щетите и компенсация за жертвите е задължение на премиера и веднага щом изчислим размера на вредите ще направим нужното“, категоричен бе министър-председателят.", "date": "2017.11.18", "title": "Премиерът на Гърция иска помощ от Европа за справяне с последиците от наводненията"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%BF%D1%8A%D1%82%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D1%80%D0%B0%D0%B9-%D1%8F%D0%BC%D0%B1%D0%BE%D0%BB-%D0%B6%D0%B5%D0%BD%D0%B0-%D0%B8-%D0%BC%D0%B0%D0%BB%D0%BA%D0%BE-%D0%B4%D0%B5%D1%82%D0%B5-%D1%81%D0%B0-%D1%86%D0%B5%D0%BB%D0%B8%D1%82%D0%B5-%D0%B2-%D0%BA%D1%80%D1%8A%D0%B2-news705779.html", "text": "Флагман\". Тежка катастрофа е станала преди около час край село Кабиле, съобщава \" Младо семейство е пътувало от Стара Загора за Ямбол, за да отиде на гости на роднини и да празнува рождения ден на едното от децата. В лекия автомобил са били 4 човека. От инцидента най-тежко е пострада майката и едното дете, което е на 4 години. Свидетели на случилото се коментираха, че бащата в момента бил в шок, не знаел каква е причината автомобилът да се завърти така и да излезе извън пътното платно. Ударът е бил толкова силен, че хората са излетели през предното стъкло и са се озовали в крайпътната нива. Случайни минувачи са спрели, за да окажат помощ на пострадалите. Много е вероятно майката и детето да се нуждаят от приливане на кръв. Бащата и другото 7-годишно момиченце са в стабилно състояние.", "date": "2017.11.18", "title": "Тежък пътен инцидент край Ямбол! Жена и малко дете са целите в кръв"}
{"url": "http://pik.bg/%D1%81%D0%BF%D0%BE%D1%80-%D0%B7%D0%B0-%D0%BC%D1%8F%D1%81%D1%82%D0%BE-%D0%B7%D0%B0-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BB-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B5%D0%BA%D1%88%D1%8A%D0%BD-%D0%B2-%D0%BC%D0%BE%D1%81%D0%BA%D0%B2%D0%B0-news705762.html", "text": "Кървавият екшън в мосоквсия комплекс „Москва сити“, при който бяха ранени шестима души, бил предизвикан заради спор за място за паркиране между охраната и посетителите на комплекса, съобщава РИА Новости, цитирани от Фокус. Според информацията, спорът довел до физическа саморазправа а един от гостите е използвал огнестрелно оръжие. От фирмата-охранител застанаха зад действията на своите служители, които са „действали съгласно инструкциите и са предприели всички позволени от закона мерки за да предотвратят нарушението на реда“. Заподозрян за участие в стрелбата бе арестуван в ранните часове днес.", "date": "2017.11.18", "title": "Спор за място за паркиране предизвикал кървавия екшън в Москва"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D0%BC%D0%B8%D0%BA%D1%80%D0%B5-%D0%B7%D0%B0-%D0%BC%D0%B5%D0%BD-%D1%81%D0%B5-%D0%B4%D0%B2%D0%B8%D0%B6%D0%B8%D1%85%D0%BC%D0%B5-%D1%81-%D0%BF%D1%80%D0%B5%D0%B2%D0%B8%D1%88%D0%B5%D0%BD%D0%B0-%D1%81%D0%BA%D0%BE%D1%80%D0%BE%D1%81-news705771.html", "text": "Двама от пострадалите при тежката катастрофа в петък вечер край Микре, които са настанени в болницата в Ловеч проговориха пред Би Ти Ви за инцидента. „Мога да ви кажа, че за мен, се движихме с превишена скорост по хлъзгав път. Бях на една от задните седалки“, разказва пострадала жена. „Не помня нищо – допълва мъж, настанен в болницата с наранявания. – Бях започнал да задрямвам. Бях на последната седалка. Може би бях и първият, който дойде в съзнание. Опомних се в една купчина“.", "date": "2017.11.18", "title": "От първо лице! Пострадала при катастрофата край Микре! За мен се движихме с превишена скорост на мокър път"}
{"url": "http://pik.bg/%D0%BA%D1%80%D0%B8%D1%81-%D0%BA%D0%BE%D0%BB%D0%BC%D0%B0%D0%BD-%D0%B7%D0%B0%D1%80%D1%8F%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%82%D0%B8%D0%BC-%D0%BD%D0%B0-%D1%83%D0%B5%D0%BB%D1%81-%D0%B7%D0%B0%D1%80%D0%B0%D0%B4%D0%B8-%D1%81%D1%8A%D0%BD%D0%B4%D1%8A%D1%80%D0%BB%D0%B0%D0%BD%D0%B4-news705742.html", "text": "Крис Колман напусна поста на селекционер на националня тим на Уелс по футбол и в най-скоро време ще поеме тимът на Съндърланд, съобщи РИА Новости. Под ръководството на 47-годишния Колман тимът на Уелс за първи път в историята си успя да се класира за финали на Европейско първенство, като Евро 2016 отборът остана на третото място в крайното класиране. Колман обаче не успя да изведе отбора до финалите на Световното първенство по футбол в Русия следващото лято. Заради това той подаде оставка. Начело на Съндърланд Колман ще наследи уволненият наскоро Саймън Грейсън. В момента отборъ заема последното място в Чемпиъншип.", "date": "2017.11.18", "title": "Крис Колман заряза националния тим на Уелс заради Съндърланд"}
{"url": "http://pik.bg/%D0%BD%D0%B0-%D0%BF%D1%8A%D1%80%D0%B2%D0%BE%D1%82%D0%BE-%D1%81%D0%B8-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%80%D0%B0%D0%B1%D0%BE%D1%82%D0%B0-%D0%BF-news705776.html", "text": "На първото си съвместно заседание правителствата на България и Република Македония започват работа по конкретни проекти за сътрудничество. На срещата си на 23 ноември в Струмица двата кабинета ще обсъдят възможностите за активизиране на отношенията между министерствата на външните работи, взаимодействието и взаимопомощта при бедствия, подпомагане на обучението и подготовката на военнослужещи от въоръжените сили на Република Македония, сътрудничеството в областта на телекомуникациите, инвестициите, енергетиката и туризма. На базата на постигнатите договорености и в изпълнение на Договора за приятелство, сътрудничество и добросъседство ще бъдат подписани двустранни документи. Напредъкът в добросъседските отношения между България и Република Македония ще бъде отбелязан с приемането на Съвместна декларация. Провеждането на съвместното заседание беше договорено по време на официалното посещение на министър-председателя Бойко Борисов в Скопие в началото на август т. г., когато беше сключен Договорът за приятелство, сътрудничество и добросъседство между двете държави.", "date": "2017.11.18", "title": "На първото си съвместно заседание правителствата на България и Македония започват работа по конкретни проекти за сътрудничество"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BA%D0%B8%D1%82%D0%B0%D0%B9-%D1%81-%D1%82%D0%B0%D0%B9%D0%BD%D1%81%D1%82%D0%B2%D0%B5%D0%BD-%D0%BF%D0%BE%D0%B4%D0%B0%D1%80%D1%8A%D0%BA-%D0%B7%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news705764.html", "text": "Специалният пратеник на лидера на Китай Си Дзинпин Сун Тао се срещна в Пхенян с един от помощниците на държавния глава на КНДР Ким Чен Ун Чхве Рен Хен, съобщава Асошиайтед Прес. По време на срещата китайският пратеник е разказал за последните събития от живота на Китайската комунистическа партия. Освен това, Сун Тао е предал тайнствен подарък за Ким Чен Ун. Не се уточнява точно за какъв дар става дума. Посочва се, че от китайска страна е била изразена готовност за развитие и задълбочаване на сътрудничеството между двете страни.", "date": "2017.11.18", "title": "Лидерът на Китай с тайнствен подарък за Ким Чен Ун"}
{"url": "http://pik.bg/%D0%BF%D0%BE%D1%87%D0%B8%D1%82-%D0%B2-%D0%BD%D0%B5%D0%B4%D0%B5%D0%BB%D1%8F-%D0%B5-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%B4%D0%B5%D0%BD-%D0%B7%D0%B0-%D0%B2%D1%8A%D0%B7%D0%BF%D0%BE%D0%BC%D0%B5%D0%BD%D0%B0%D0%BD%D0%B8%D0%B5-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-news705635.html", "text": "На 19 ноември /неделя/ по традиция ще бъде отбелязан и Световният ден за възпоменание на жертвите при пътнотранспортни произшествия. С резолюция на Асамблеята на Организацията на Обединените нации от 2005 година всяка трета неделя на ноември е обявена за Световен ден на възпоменание на жертвите на пътно-транспортните произшествия. На този ден в редица страни по света се отдава почит и внимание към загиналите и пострадалите от пътно-транспортни произшествия. Този специален възпоменателен ден е нужен за жертвите на пътя, за да може те да усетят всеобщото признание за загубата, за болката, за страданието си. Той се е превърнал и във важен инструмент на борбата с безразсъдното шофиране; на превенцията на тези тежки инциденти, които оставят своите тежки последици. Денят за възпоменание е учреден с цел хората по цял свят да се замислят за огромните и тежки загуби, които човечеството понася от катастрофите по пътищата. На този ден би трябвало всички да се замислят лично за своето поведение на пътя, да анализират грешките и да вземат решение да не допускат риск в пътното движение. Сигурността на движението по пътищата на всички зависи от личния принос и отговорност на всеки един участник в него, макар той да изглежда малък и недостатъчен. Съвкупността на добронамереност, дисциплина и толерантност на стотици хиляди хора едновременно би осигурила една по-здравословна и безопасна среда на пътното движение. На 19 ноември, между 09:30 и 12:00, във всички структурни звена на РДПБЗН – Варна е обявен ден на отворените врати. Служителите от всички районни служби по ПБЗН и сектор „ Специализирани оперативни дейности”, ще демонстрират оперативно-тактическите възможности за извършване на аварийно-спасителна дейност при пътно – транспортни произшествия. Ще бъде обърнато внимание на всички граждани, желаещи да се запознаят с действията на пожарникарите и спасителите при извършване на спасителна дейност при транспортни произшествия и инциденти.", "date": "2017.11.18", "title": "Почит! В неделя е световен ден за възпоменание на жертвите от катастрофи"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B0%D0%B3%D0%B8-%D0%B2%D1%8A%D0%BB%D1%87%D0%B0%D0%BD%D0%BE%D0%B2%D0%B0-%D1%81-%D1%82%D0%B0%D0%B5%D0%BD-%D1%80%D0%B0%D0%B7%D0%B2%D0%BE%D0%B4-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%80%D0%B0%D0%B7%D1%82%D1%83%D1%80%D0%B8-%D0%B1%D1%80%D0%B0%D0%BA-%D1%81-%D1%84%D0%B0%D0%BB%D0%B8%D1%80%D0%B0%D0%BB-%D0%B7%D0%B0%D1%81%D1%82%D1%80%D0%B0%D1%85-news705284.html", "text": "Бракът на една от най-красивите носителки на титлата \"Мис България\" Магдалина Вълчанова остана история в дебелите папки с бракоразводните дела. Красавицата от Благоевград тихомълком е подменила семейния си статус от омъжена в необвързана след близо десетгодишно съжителство, шест от които като съпрузи с бившия застраховател Румен Георгиев, научи ПИК. Вече няколко месеца красавицата, която е майка на двама сина, не живее с бившия си мъж. Според запознати, въпреки неприятния развой в личния й живот, Вълчанова не страда и не е изпаднала в депресия. Миската, наричана Тялото заради убийствено сексапилната си фигура, неглижира провала си като съпруга с делата си като изпълнителен директор на фондацията \"Фейс ту фейс\", с която се бори срещу трафика на хора. Преди да се разпадне бракът й, Маги Вълчанова си живеела като принцеса. Доскорошният й съпруг угаждал на всяка нейна прищявка. Един от най-големите му жестова към красавицата било мега луксозно \"Бентли\", кабриолет, за минимум 200 хиляди лева. Като половинка на състоятелен съпруг, Вълчанова всяка седмица посещавала козметичните салони за фризьор, маникюр и задължително масаж. Тъй като раздялата е настъпила тихомълком и без фанфари, вестта за нея изненада дори и хора, които са в кръга с добри познати на бишето семейство. Те допускат, че е възможно причината бракът да се пропука, да са и някои финансови несгоди, сполетели Георгиев. Вълчанова и Георгиев се ожениха на 3 юли 2011 г. в ритуална зала \"Възраждане\", след което имаха и църковна церемония в храма \"Света София\". Сватбеният купон пък продължи на красив плаж в съседна Гърция. Реално обаче те се събраха още през 2008 г., когато се роди големият им син Румен. Вторият им наследник, Андрей, дойде в края на 2013 г. Преди Георгиев, Магдалина имаше дълга връзка с американския бизнесмен Джон Хейзълууд. Заради нея директорът на компания за космически туризъм дори се пренесе в България, и участва в създаването на фондацията й.", "date": "2017.11.18", "title": "ЕКСКЛУЗИВНО В ПИК! Маги Вълчанова с таен развод! \"Мис България\" разтури брак с фалирал застраховател"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B0-%D0%B5%D0%B4%D0%BD%D0%B8-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B5%D0%B2%D1%80%D0%BE%D0%BE%D0%BF%D1%82%D0%B8%D0%BC%D0%B8%D1%81%D1%82%D0%B8-%D1%81%D0%BF%D0%BE%D1%80%D0%B5%D0%B4-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-news705592.html", "text": "Десет години след приемането на страната ни за пълноправен член на ЕС, българите остават едни от най-големите еврооптимисти, показва национално представително проучване на \"Алфа Рисърч\", проведено в периода 16 – 25 септември сред извадка от 1021 души. Хората възприемат по-осъзнато произтичащите от членството ползи. Има и някои евроскептични настроения, но към момента те остават в сянката на позитивните нагласи. От влизането на България в ЕС през 2007 г. досега, одобрението за членството се запазва в рамките на 50 на сто, срещу 16% неодобрение и 34% неутрални оценки. са по-младите български граждани, с по-високо образование, активност и мобилност, които са се възползвали най-пълноценно от предимствата на членството: жителите на столицата и големите градски центрове, поколенията до 40-годишна възраст, високо образованите, икономически активните и хората с доходи над средното равнище. И обратно, по-скептични са възрастните жители на малките населени места, по-ниско образовани, икономически неактивни или заети с неквалифициран труд. Проучванията в края на 2008 г. регистрираха поляризация между очакванията за умерен ефект от членството и неудовлетвореност от липсата на бърза видима промяна в страната. Усилията за въвеждане на европейски правила и стандарти в различните сфери се приемаха като налагане на незаслужени ограничения пред България. Днес, в края на десетата година обаче равносметката е подчертано положителна: в съотношение 51%:26% българските граждани смятат, че страната е спечелила от членството. По-сдържана е оценката в личен план: 19% от живеещите в страната смятат, че перспективите пред тях се увеличават, а 15% се възприемат като губещи, коментират от агенцията. Макар и често превръщането на една мечта в реалност да води до разочарования, в случая това не е така - образът на ЕС продължава да е привлекателен за българите. Мнозинството от пълнолетните жители на страната го възприемат като демократичен (63%), закрилящ (52%) и солидарен (52%). Сред по-критичните оценки се откроява мнението на 46%, че ЕС е бюрократичен и в по-малка степен неефективен (32%). Както в началото на членството, така и сега като най-важни предимства хората продължават да възприемат шансовете, които свободното движение на хора предоставя. Тук е и най-значимият ръст в оценките за ползата от европейското членство - възможностите за пътуване в страни от ЕС нарастват  от 15% през 2008 г. до 49% през 2017г.; шансовете за образование в тях бележат двоен ръст - от 4% през 2008г. до 10% през 2017г.; а за  намиране на работа, троен ръст - от 6% през 2008г. до 22% през 2017г. Същевременно, резултатите от уменията и усилията на България да извоюва позиции пред европейските си партньори, се оценяват по-сдържано: 36% смятат, че гласът на страната се зачита в ЕС, 35% - че тя има по-голяма тежест при международни търговски преговори. Един от всеки двама пълнолетни българи подкрепя лансирания през септември 2017 г. от председателя на ЕК Жан-Клод Юнкер вариант за по-силен ЕС, включително чрез по-голяма интеграция на България и Румъния в Шенген и еврозоната.", "date": "2017.11.18", "title": "Българите са едни от най-големите еврооптимисти, според проучване"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B0%D1%82%D0%B0%D0%BA%D0%B0-%D0%B8-%D0%B1%D1%8A%D0%B4%D0%B5%D1%89%D0%B8%D1%8F%D1%82-%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%BD%D0%B0-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8---%D1%81%D0%B5%D0%B2%D0%B5%D1%80%D0%BD%D0%B0%D1%82%D0%B0-%D0%BB%D0%B8%D0%B3%D0%B0-%D0%B2%D0%B4%D0%B8%D0%B3%D0%B0%D1%82-%D0%BE%D0%B3%D1%80%D0%B0%D0%B4%D0%B8-%D1%81%D1%80%D0%B5%D1%89%D1%83-%D0%B1-news705757.html", "text": "Политическа партия „Атака“ и италианската Северна лига са постигнали договореност да работят за затварянето на границите на целия Европейски съюз за нелегални мигранти. Това научи ПИК от националния координатор на „Атака“ и бивш главен секретар на МВР Светлозар Лазаров. Той е в Италия начело на партийна делегация по покана на Северната лига, с която се обсъждат възможностите за съвместни действия в рамките на общоевропейската политика. Вчера следобед Лазаров и шефът на международния отдел на „Атака“ Христо Маринов са провели среща в централата на Лигата в Милано с депутата Паоло Грималди, който е зам.-председател и организационен секретар на партията. В разговорите е участвал и международният секретар на Лигата Джанлука Савоини. В началото на срещата Светлозар Лазаров е благодарил за поканата като е предал специалните поздрави на лидера на Северната лига Матео Салвини от шефа на „Атака“ Волен Сидеров. „Споделих пред моите домакини, че след като постигнат успех на парламентарните избори в Италия през март и станат част от новото правителство на Апенините, Сидеров ги чака да дойдат в България по време на нашето председателство на ЕС. Така ще работим със Северната лига не само на партийно, но и на институционално ниво“, разказа Лазаров пред ПИК. В момента партията на Матео Салвини води преговори с партията на бившия италиански премиер Силвио Берлускони „Форца Италия“ за формирането на управленска коалиция догодина. На срещата в Милано представителите на „Атака“ и Северната лига са се разбрали да работят съвместно в три основни направления. Първото е свързано с реформирането на ЕС, за да се засили ролята на отделните национални държави при вземането на решенията на Съюза. И „Атака“, и Лигата са категорични, че трябва да се даде приоритет и да се зачита националния суверенитет на отделните държави-членки. „Разбрахме се още да работим за Европа на християните и да затворим границите на ЕС за нелегалните мигранти. Разказах на италианските колеги как заедно със Сидеров започнахме изграждането на оградата по границата ни с Турция и как той защитаваше идеята на политическо ниво, а аз работех на професионално - като главен секретар на МВР“, заяви Светлозар Лазаров пред ПИК. Той допълни, че е споделил пред италианците и за негативния дипломатически опит и сериозните външнополитически проблеми на България с ЕС заради изграждането на стената по границата. „Атака“ и Северната лига са се ангажирали още да работят за сваляне на санциите срещу Москва и за развиване на съвместни енергийни проекти между ЕС и Русия. С Гримолди, който е и председател на Северната лига за Ломбардия, са обсъдени възможностите за търговско-икономическо сътрудничество между Ломбардия и България. В края на разговора в една от футболните столици на Европа Лазаров и Гримолди са поговорили и за футбол. „Както се казва, оплакахме се един на друг, че и България, и Италия не успяха да се класират за Световното първенство в Русия“, пошегува се Светлозар Лазаров пред ПИК.", "date": "2017.11.18", "title": "БОМБА В ПИК! \"Атака\" и бъдещият партньор на Берлускони - Северната лига вдигат огради срещу бежанците в цяла Европа"}
{"url": "http://pik.bg/%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-%D0%B8%D0%B7%D0%B1%D0%B8%D1%80%D0%B0-%D0%BD%D0%BE%D0%B2-%D0%BB%D0%B8%D0%B4%D0%B5%D1%80-news705714.html", "text": "Политическата партия на френския президент Еманюел Макрон ще избере нов лидер, съобщава АФП . Шест месеца след като дойде на власт, като разби статуквото във френската политика, движението на Макрон „Република, напред“ ще проведе партиен конгрес в западния френски град Лион. На него се очаква за лидер да бъде избран посочения от френския президент Кристоф Кастанер. Той е крайно лоялен говорител на правителството, присъединил се към екипа на Макрон в началото на битката за президентския пост. Кандидатурата на Кастанер няма да срещне конкуренция на вота, който ще бъде доминиран от важните клечки в партията. Това предизвика недоволство сред някои членове на партията, които заявяват, че в нея липсва вътрешна демокрация.", "date": "2017.11.18", "title": "Партията на Макрон избира нов лидер"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D1%81-%D0%BA%D0%B0%D0%BC%D0%B8%D0%BE%D0%BD%D0%B8-%D0%B5-79-%D0%B7%D0%B0%D1%80%D0%B0%D0%B4%D0%B8-%D0%B1%D0%B5%D0%B3%D0%BB%D0%B5%D1%86-news705716.html", "text": "Невиждан екшън се развихри снощи по тъмна доба край Враца. Тежка катастрофа затвори международния път Е-79 между Мездра и Враца. Лек автомобил „Опел Астра“ с врачанска регистрация се е ударил в спрял ТИР точно пред бензиностанция „Ромпетрол“. Колата е шофирана от 19-годишен младеж, който не е успял да спре на хлъзгавия асфалт и се забил в камиона. От силния удар са се отворили всички еърбеци и това е спасило момчето от наранявания, съобщава \"БулНюз\". Причината за катастрофата обаче е твърде необичайна. Малко преди това към полицията бил подаден сигнал за шофьор, който не е спрял на полицейска палка и побягнал към Враца. При бензиностанция „Ромпетрол“ ченгетата нарочно спрели един ТИР с плевенска регистрация и един чешки камион, с които преградили двете ленти и направили минаването невъзможно. Именно във втория се ударило младото момче, което останало изненадано от барикадата и не успяло да спре навреме. Преследваният автомобил обаче видял засадата, обърнал и с мръсна газ тръгнал в насрещното. На този етап е ясно, че шофьорът е изоставил колата си в близкото село Руска бела и е побегнал пеша.", "date": "2017.11.18", "title": "Тежка катастрофа край Враца! Полицаи блокираха с камиони Е-79 заради беглец!"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D1%81%D1%82%D1%83%D0%B4-%D0%B8-%D0%B4%D1%8A%D0%B6%D0%B4-%D1%81%D0%BD%D1%8F%D0%B3-%D1%89%D0%B5-%D0%B2%D0%B0%D0%BB%D0%B8-%D0%BD%D0%B0-news705713.html", "text": "Времето ще се задържи облачно с валежи от дъжд, съобщават  от Националния институт по метеорология и хидрология (НИМХ) при БАН, цитирани от Фокус. На места в Рило-Родопската област и в Източна България количествата ще са по-значителни. Ще духа слаб до умерен вятър от изток-североизток. Максималните температури ще са между 8 и  13 градуса, за София около 8 градуса. По Черноморието ще е облачно и дъждовно. Ще духа слаб до умерен североизточен вятър. Максимални температури на въздуха между 12 и 14 градуса. Температурата на морската вода ще достигне до 14 градуса. Вълнението на морето ще бъде около 3 бала. В планините ще е облачно и мъгливо, с валежи от дъжд, над около 1 800 метра – сняг. Ще духа слаб до умерен югоизточен, по билата - южен вятър. Максимална температура на височина 1 200 метра около 6 градуса, на 2 000 метра – около 2 градуса.", "date": "2017.11.18", "title": "ОТНОВО СТУД И ДЪЖД! Сняг ще вали на..."}
{"url": "http://pik.bg/%D0%B2%D1%8A%D0%B7%D0%B2%D0%B8%D1%88%D0%B5%D0%BD%D0%B8%D0%B5-%D0%B0%D0%BB%D0%B0-%D0%B4%D0%B5%D0%B1%D0%B8%D0%BB%D0%B8%D0%B0%D0%B4%D0%B0-%D0%B8%D0%BB%D0%B8-%D0%BF%D0%BE%D1%80%D0%B5%D0%B4%D0%BD%D0%B8%D1%8F%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81-%D1%81-%D0%B2%D0%B5%D1%87%D0%BD%D0%B8%D1%82%D0%B5-%D0%BC%D0%B5%D1%87%D0%BA%D0%B8-%D1%80%D0%B0%D1%87%D0%BA%D0%BE%D0%B2-%D0%B8-%D0%B1%D0%B0%D1%85%D0%B0%D1%80%D0%BE-news705662.html", "text": "Тотална гавра с фолклора, евтина употреба на патриотичната тема, пресилени и изкуствени сцени на кървища и смърт, режисура като от тв сапунка и… много добри актьори, затиснати от комплексарски сценарий. Такъв вкус оставя прехваленият филм „Възвишение” у напълно обикновен зрител като мен, без претенцията да разбирам от киноизкуство. Затова ще подкрепя горните твърдения не с похватите на кинокритиката, а с нещо по-реално – обстановката от кинозалата и зрителските емоции. Нищо, че куп медии го прехвалват, не за друго, ами защото си е наш, а и защото познават режисьора Виктор Божинов и няма как да го обидят... Филмът обаче може да бъде наречен добър само в смисъла на българския компромис. Киното е един от известните мултиплекси в столичен мол късно вечерта, но билетите за широко прононсирания като блокбъстър с видно огромен рекламен бюджет филм „Възвишение” са разпродадени още през деня. Залата е пълна с млади хора, тръпнещи да бъдат заразени с патриотизъм, да се докоснат до героизма на предците си. В първия половин час запазват надежда, че това все някога ще се случи, запленени от прекрасни зимни кадри, в които Димитър Общи и бандата му правят засада и обир. Гледките, заснети от дрон, все още са интересни, близките кадри на напрегнати мъжки лица - също. Всички са в очакване на завръзката на сюжета и дори забравят да си ядат пуканките. Времето обаче минава, минава, а така чаканата кулминация все не настъпва. Напълно ненужните гледки на борови, дъбови и букови гори от летящата камера започват да отегчават. Безкрайните близки планове на безизразни лица в опит да се внуши драматизъм не надхвърлят емоцията на индийски сериал. Тук вече масово зрителите започват да се пропукват и залата се превръща в кошер, едва заглушаван от дразнещо силната музика в нарочените за драматични моменти от филма. Някои си приказват или ровят из фейсбука, други направо стават и излизат за по една цигара, после се връщат и биват заместени от нови и нови тълпи навън и навътре. Интересът им е вече безвъзвратно изгубен. Мяркат се, разбира се, и истински патриоти, които нервно се карат, че се шуми и че ги вдигат час по час от столовете им. Те са убедени, че са длъжни да изтърпят докрай мъчението, не за друго, а защото си е наше, българско, и каквото и да е, трябва да си го харесваме и благотворително едва ли не да си купим билети… След първия час и половина обаче дори и някои от тях деликатно се измъкват за глътка въздух от оцъклените погледи на главните герои, имитиращи Малката булка в момента, в който разбира, че женихът й не харесва супата, която му е сготвила. И така 150 минути, или добре, хайде – 145, защото в последните вече всички измират, та си настава същинско мъртвило. И накрая пак дрон, пак архаизми, пак приказки за любовта, пак възстановки на \"Мера според мера\" и \"Записки по българските въстания\". Не че актьорите не са добри. Е, като изключим мечките Захари Бахаров и Юлиан Вергов, наред с Димитър Рачков, вклинени с по някоя реплика в ролята на...мечки – просто да има известни имена за привличане на публиката. А и те толкова и си дават зор, мумифицирани като в етнографски телевизионен театър от средата на 70-те. Някой вече го каза - като герои от мюзикхол на Хачо Бояджиев. Поносими са Филип Аврамов като Димитър Общи и Алекс Алексиев като Гичо заедно с по-малко познатия на широката публика Стоян Дойчев. Заплетени са обаче от присъщите на родното кино още от соцвремената високопарност и патос. Направо на квадрат. Особено в архаичния изказ, следващ уж изцяло диалозите в романа на Милен Русков, но на моменти напълно нетипичен за времето си. Три изречения, пълни с архаизми, и после две съвременни… Най-странно от всичко е, че репликите са масово на македонски диалект, пълни с типични за тази област думи, а действието се развива край Ямбол. Както се казва – нерде Ямбол, нерде Стамбул. Същински тюрлюгювеч. Същото се отнася и за подигравката с българския фолклорен бит. Къщичките с външност и интериор в стил картичка на Копривщица са автентични домове от средата на 19. век само в главите на екипа на филма. Яденето на мезета и луканки посред лято - също. Но пълното безумие настава при костюмите на актьорите, лъскавки и извадени сякаш от гардероба на ансамбъл „Филип Кутев”, ама почти. Режисьорът можеше да си направи труда поне един телефонен разговор да проведе с експерт по темата. Тогава щеше да знае, че няма абсолютно никакъв начин българска жена от онова време да ходи с цървули на бос крак и да излезе от дома си с разголени крака или непокрита глава. Миксът от носии, събрани от всички краища на страната и скалъпени в уродливо уронващи фолклора ни ансамбли, също не подлежи на коментар. Сценарият е откровено комплексарски, също типично за българското кино. Музиката е шокиращо гротескна с опита да се пресъздаде някаква епична героичност само звуково, без това кореспондира на кадрите. Драматургия – нулева, никакъв заряд, равна и без „възвишения”. Усещането е, че целта не е да се завладее емоционално зрителят, а да изпъкне професионализмът на екипа, стоящ зад филма. Самодостатъчност. Има напълно ненужни и отегчаващи зрителите паузи, в които героят реди до припадък много мъдри мисли, камерата се мести до замайване от небето към лицето му и обратно, а зрителят се чувства като дебил. Докога българските режисьори ще гледат на зрителите си, както депутатът проф. Иво Христов на избирателите си – 80% дебили? Защото именно по такъв начин са поднесени посланията на режисьора – като от много извисен философ, ползващ дразнещо прости похвати, в напъна си да достигне до много елементарната си публика. Аман от халтури!", "date": "2017.11.18", "title": "\"Възвишение\" ала дебилиада, или поредният български компромис с вечните мечки Рачков и Бахаров на фона на Стара планина"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%BF%D1%80%D0%B5%D0%B1%D0%BE%D1%80%D0%B8%D0%BC-%E2%80%9E%D1%82%D0%B8%D1%85%D0%B8%D1%8F-%D1%83%D0%B1%D0%B8%D0%B5%D1%86%E2%80%9C---%D0%B2%D0%B8%D1%81%D0%BE%D0%BA%D0%BE%D1%82%D0%BE-%D0%BA%D1%80%D1%8A%D0%B2%D0%BD%D0%BE-news705621.html", "text": "Високото кръвно налягане често е наричано „тихия убиец“. Това не e случайно, защото често се получават усложнения, прeдизвикани от нерегулирано кръвно налягане. Ето какво трябва да направите, за да свалите бързо високото кръвно налягане: Затоплете ходилата и коленете с електрическа възглавница или чрез потапяне на краката в съд с топла вода. Легнете, подпрян високо с възглавници, за да се намали притокът на кръв към главата. Високо кръвно се сваля за 15-20 минути със солен компрес. Разтворът за него се приготвя с две супени лъжици сол на 250 мл топла вода. Сваляне на високо кръвно става също и с билки. Три супени лъжици балканска чубрица се варят 15 минути с две чаени чаши вода. Отварата се прецежда и се пие по малко, количеството стига за един ден. Семе от моркови една супена лъжица – стрито на прах, се разбърква в 200 мл. студено прясно мляко. Пие се два пъти на ден – сутрин и вечер, преди хранене. Високото кръвно може да свалите с лимон. Калиевите солив лимона имат диуретичен ефект. Научно доказано е, че канелата служи за сваляне на високо кръвно. Разтворете половин чаена лъжичка канела в малко топла вода Вземате тази канелена вода три пъти на ден половин час след хранене. Яжте какаови зърна или парче качествен шоколад. Те са полезни за сърдечно-съдовата система.", "date": "2017.11.18", "title": "Как да преборим „тихия убиец“ - високото кръвно"}
{"url": "http://pik.bg/%D0%BD%D1%8F%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B8-%D0%BF%D0%B0%D1%86%D0%B8%D0%B5%D0%BD%D1%82%D0%B8-%D0%B4%D0%B0-%D0%BE%D1%81%D1%82%D0%B0%D0%BD%D0%B0%D1%82-%D0%B1%D0%B5%D0%B7-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-news705620.html", "text": "Няма опасност онкоболни пациенти да останат без лекарства заради жалба срещу електронния търг за закупуване на противотуморни лекарствени продукти, който беше възобновен на 25 октомври 2017 г. Спирането на процедурата няма да доведе до липсата на посочените по-горе лекарствени продукти, тъй като към момента лечебните заведения имат действащи договори за тяхното осигуряване. Освен това в Постановлението на Министерския съвет, с което е създаден централният орган за покупки в сектор „Здравеопазване“, изрично е записано, че лечебните заведения са длъжни сами да закупуват необходимите им лекарствени продукти до сключване на рамкови споразумения от министъра на здравеопазването. На 10 ноември 2017 г. в Комисията за защита на конкуренцията е постъпила жалба срещу електронния търг за закупуване на лекарствени продукти за нуждите на лечебните заведения. Припомняме, че това е третата жалба срещу електронния търг, като първите две окончателно са спечелени от Министерството на здравеопазването. Изложените доводи в третата жалба са същите като тези на първите две. След като Комисията за защита на конкуренцията и Върховният административен съд се произнесат по подадената жалба, Министерството на здравеопазването ще възобнови обществената поръчка.", "date": "2017.11.18", "title": "Няма опасност онкоболни пациенти да останат без лекарства"}
{"url": "http://pik.bg/%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D1%81%D1%82%D0%B8%D0%BF%D0%B5%D0%BD%D0%B4%D0%B8%D0%B8%D1%82%D0%B5-%D0%BD%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D0%B7%D0%B0-%D0%B2%D0%B8%D1%81%D0%BE%D0%BA-%D1%83%D1%81%D0%BF%D0%B5%D1%85-%D0%B7%D0%B0-%D0%B4%D0%B0-%D0%B3%D0%B8-%D1%81%D1%82%D0%B8%D0%BC%D1%83%D0%BB%D0%B8%D1%80%D0%B0%D1%82-news705634.html", "text": "Бургас е с много високи образователни резултати, училищата работят добре, а двата университета в града имат своето място на картата на висшето образование. Това каза пред Флагман.бг министърът на образованието и науката Красимир Вълчев. Просветният министър е на посещение днес в Бургас. Той заедно с кмета Димитър Николов проведоха работна среща с директори, учители и специалисти от общините в цялата Бургаска област. Красимир Вълчев обясни пред медии, че следващите десет години се очаква огромен недостиг на работна ръка във всички сфери. Ще има най-вече необходимост на хора със средно професионално образование, поради тази причина МОН ще настоява за увеличаване на броя на учениците в професионалните паралелки. В бюджета за следващата година са заложени допълнителни 3 млн. лв. за финансиране на паралелки за придобиване на професии с най-голям недостиг на пазара на труда, обясни още министърът, като добави, че за да се стимулират учениците пък, ще се увеличават стипендиите, които получават за висок успех.", "date": "2017.11.18", "title": "Увеличават стипендиите на учениците за висок успех, за да ги стимулират"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D0%B2-%D0%B4%D0%BE%D0%B1%D1%80%D0%B8%D1%87-%D1%89%D0%B5-%D1%81%D0%B5-%D1%81%D1%82%D1%80%D0%B5%D0%BB%D1%8F%D1%82-%D1%81-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BE%D1%80%D1%8A%D0%B6%D0%B8%D1%8F-news705698.html", "text": "Град Добрич ще е домакин днес на национален турнир по стрелба с историческо оръжие. Организатор е Регионален клуб „46-ти пехотен Добрички полк“ към Национално дружество „Традиция“. Това съобщи Пламен Николов, член на регионалния клуб в добруджанския град, съобщава Фокус. Това е четвъртото издание на единствения по рода си в страната ни Национален турнир по стрелба с историческо дулнозарядно оръжие „Найден Николов – Войводата”. Турнирът добива все по-голяма популярност сред реконструкторската общност в България, посочи Пламен Николов. Очаква се да участват десетки възстановчици, които ще премерят умението си в боравенето и точния мерник с историческо кремъчно и капсулно оръжие. Надпреварата ще е в пет дисциплини – кремъчна пушка, капсулна пушка, кремъчен пистолет, капсулен пистолет и капсулен револвер. Всеки състезател може да участва в до три избрани дисциплини. Участниците ще бъдат облечени в носии и униформи, съответстващи на историческия период, през който са се използвали оръжията с предно зареждане. Турнирът е в памет на големия реконструктор и патриот Найден Николов – Войводата. Входът за зрителите е свободен. Официалното откриване на турнира е утре в 13,00 часа в комплекс “Рекар” (стрелбището до Житническата бензиностанция). Турнирът ще бъде открит от кмета на Добрич Йордан Йорданов, очаква се да присъстват областният управител Красимир Кирилов и председателят на Общинския съвет в Добрич Иво Пенчев.", "date": "2017.11.18", "title": "Тотален хит! В Добрич ще се стрелят с исторически оръжия"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D0%B5%D1%82%D0%BE-%D0%B2-%D0%B3%D1%8A%D1%80%D1%86%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-19-%D0%B4%D1%83%D1%88%D0%B8-news705782.html", "text": "Броят на жертвите на водното бедствие в Гърция достигна 19 души, съобщи вестник „Катимерини“, цитиран от Би Ти Ви. Според информацията, тази сутрин властите са открили още две тела. Още няколко души се водят безследно изчезнали и издирването им продължава. В Гърция все по-усилено се говори, че трагедията е следствие на множеството горски пожари по планинските масиви около Мандра и Неа Перамос между 2005 и 2014 г. и незаконното строителство.", "date": "2017.11.18", "title": "Броят на жертвите на наводнението в Гърция  достигна  19 души"}
{"url": "http://pik.bg/%D0%B0%D0%B4-%D0%B7%D0%B0%D0%BF%D0%BE%D1%87%D0%B2%D0%B0-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%80%D1%83%D0%BF%D0%BE%D0%B2%D0%B5%D1%82%D0%B5-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D0%BC%D0%B8%D0%BA%D1%80%D0%B5-news705734.html", "text": "Девет души от пострадалите при вчерашната адска катастрофа край Микре остават в болницата в Ловеч. Четирима от тях са все още в тежко състояние, съобщава Нова телевизия. Най-страшното тепърва предстои. Днес започва разпознаването на труповете на загиналите при жестокия сблъсък. Припомняме, че вчера автобус с 26 души, незрящи хора от Перник, се удари челно с камион. При катастрофата загинаха 9 души, а останалите получиха тежки травми. Едни от тях са откарани във ВМА, други са в болниците в Плевен и Ловеч. Продължава работата по изясняване причините за тежкия пътен инцидент.", "date": "2017.11.18", "title": "АД! Започва разпознаването на труповете след катастрофата край Микре "}
{"url": "http://pik.bg/%D1%81%D0%B0%D1%89-%D0%BC%D0%BE%D0%B6%D0%B5-%D0%B4%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D0%BA%D0%B8%D0%B1%D0%B5%D1%80%D0%BE%D1%80%D1%8A%D0%B6%D0%B8%D0%B5-%D1%81%D1%80%D0%B5%D1%89%D1%83-%D0%BA%D0%BD%D0%B4%D1%80-news705717.html", "text": "Белият дом може да проведе серия от кибератаки върху програмното обезпечаване по изстрелването на ракетите на КНДР, за да не бъде допуснат ядрен удар от страна на Пехенян, твърди The New York Times. „Сблъскваме се със стремително повишаване на заплахите, в условия, когато имаме все по-малко време за реакция“, отбелязва сътрудникът на Сенатската комисия по въоръжените сили Джек Рийд. Освен това, се разглеждат вариантите за сваляне на ракетите, докато те са все още в налачно ниво на ускорение, с помощта на безпилотни апарати и изтребители.", "date": "2017.11.18", "title": "САЩ може да използват кибероръжие срещу КНДР"}
{"url": "http://pik.bg/%D0%B3%D1%83%D1%80%D0%BC%D0%B5-%D0%BD%D0%B0%D0%B9-%D0%BE%D0%B1%D0%B8%D1%87%D0%B0%D0%BD%D0%B8%D1%82%D0%B5-%D0%B7%D0%B8%D0%BC%D0%BD%D0%B8-%D1%85%D1%80%D0%B0%D0%BD%D0%B8-news705705.html", "text": "Всички сме жадни за топли и вкусни храни през студените зимни месеци. Тогава тялото ни се нуждае от повече витамини и храни с по-висока калорийна стойност, за да може да поддържа телесната температура в нормални нива. Ето и класация на 10 от най-обичаните храни, консумирани през зимата. Супата е най-предпочитаното ядене, поръчвано и приготвяно през зимните месеци. Пилешката супа води класацията, следвана от боб-чорбата. Свинското месо, определено е едно от най-хапваните. На второ място в класацията се нареждат свинските ребра. Картофи - през зимата се покачва и консумацията на картофи, особено варени или задушени с копър и чесън. Киселото зеле е обичано от мнозина. Домашно или купено, то неизменно присъства на зимната трапеза и в приготвянето на вкусни манджи. Една от тях е свинското със зеле. Сарми - през зимата се консумират зелеви сарми, които са част от традиционната българска и азиатска кухня. Приготвят и постни сарми. Туршия - през зимата се наблюдава спад на консумацията на пресни зеленчуци и това е нормално, защото няма толкова богат избор. Поради тази причина още със захлаждане на времето хората се подготвят със зимните салати. Качамак - това е традиционно ястие, което може да се консумира с различни добавки. Най-обичаният вид е със сирене, кашкавал и масло. Кавърма - това е турско ястие, което трайно е залегнало в родната кулинария. Приготвя се от месо с подправки и зеленчуци, печено в гювеч. Кървавицата е вид наденица, приготвена от прясно изцедена животинска кръв и различни видове месо. Консумира се печена или варена в различни ястия.", "date": "2017.11.18", "title": "ГУРМЕ! Най-обичаните зимни храни..."}
{"url": "http://pik.bg/%D1%81%D0%BB%D0%B5%D0%B4-%D0%B0%D0%B4%D0%B0-%D0%BA%D1%80%D0%B0%D0%B9-%D0%BC%D0%B8%D0%BA%D1%80%D0%B5-%D0%B6%D0%B5%D0%BD%D0%B0-%D0%BD%D0%B0-%D1%80%D1%8A%D0%B1%D0%B0-%D0%BC%D0%B5%D0%B6%D0%B4%D1%83-%D0%B6%D0%B8%D0%B2%D0%BE%D1%82%D0%B0-%D0%B8-%D1%81%D0%BC%D1%8A%D1%80%D1%82%D1%82%D0%B0-%D0%B4%D1%80%D1%83%D0%B3%D0%B8-%D0%B4%D0%B2%D0%B0%D0%BC%D0%B0-%D1%81-%D1%82%D0%B5%D0%B6%D0%BA%D0%B8-%D1%82%D1%80%D0%B0%D0%B2%D0%BC%D0%B8-news705731.html", "text": "Има счупване на черепа, в мозъчната му част. Има  травма на белия дроб, от което ще произтичат още проблеми. Кървенето е спряло, а то е било доста съществено. Още в Ловеч са прелети 5 сака кръв. Това заявиха от ВМА на извънреден брифинг заради трагичната катастрофа край Микре. Припомняме, че вчера автобус с 26 души се удари челно с камион. В следствие на инцидента 9 души загинаха, всички от автобуса. 19 души са пострадали при инцидента. \"В момента шоковото й състояние е преодоляно, но болната е с много тежка фрактура на таза. Тепърва очакваме развитие на усложнения, особено от страна на белия дроб. Има още опасност за живота й, но да кажем, че е в стабилно тежко състояние. Предстоят й много операции, серия от операции\", съобщиха от ВМА. \"Следващият е мъж на 74, с огромна рана на скалпа, губеше много кръв. В момента е в стабилно състояние и е адекватен. При него има тежка фрактура на таза, предстои му операция. Третата пострадала е жена, която е с лека мозъчна контузия. От трето до седмо ребро има фрактури. Има счупване на лопатката, което говори, че травмата в гърдите е много тежка, защото тази кост се чупи трудно. Имаме счупване на лява тазобедрена става. Предстоят й оперативни интервенции\", казаха още от лечебното заведение. \"С контактните пациенти и тези, които имат спомен за случая, говорихме. Казват, че е станало толкова бързо, че не са могли да отреагират. Първата пациентка има реална опасност за живота, другите двама на този етап са в стабилно състояние, но с тежки травми. Остават в реанимация и им предстоят операции. Те са хора на възраст все пак\", казаха от ВМА.", "date": "2017.11.18", "title": "СЛЕД АДА КРАЙ МИКРЕ! Жена на ръба между живота и смъртта, други двама с тежки травми "}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%B7%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D1%86%D1%81%D0%BA%D0%B0-%D1%81-%D0%BC%D0%BE%D1%89%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news705671.html", "text": "Диагоналът Иван Крачев се завърна в ЦСКА. Новината бе официално потвърдена в страницата на \"червените\" във Фейсбук. Ето какво написаха от ЦСКА: \"След като прекрати договора си с италианския отбор Акуа Фонтевива (Маса), Иван Крачев беше картотекиран в родния клуб ВК ЦСКА. Приветстваме го с добре дошъл\". Очаква се Крачев да е сред лидерите в състава на \"армейците\", Много качествено попълнение за червения клуб.", "date": "2017.11.18", "title": "Радост за \"армейците\"! ЦСКА с мощен трансфер"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%BF%D1%80%D0%B8%D0%BD%D1%86%D0%BE%D0%B2%D0%B5-%D1%85%D0%B0%D1%80%D0%B8-%D0%B8-%D1%83%D0%B8%D0%BB%D1%8F%D0%BC-%D1%81-%D1%83%D1%87%D0%B0%D1%81%D1%82%D0%B8%D0%B5-%D0%B2-%D0%BD%D0%BE%D0%B2%D0%B8%D1%8F-%D0%B5%D0%BF%D0%B8%D0%B7%D0%BE%D0%B4-%D0%BD%D0%B0-%E2%80%9E%D0%BC%D0%B5%D0%B6%D0%B4%D1%83%D0%B7%D0%B2%D0%B5%D0%B7%D0%B4%D0%BD%D0%B8-%D0%B2%D0%BE%D0%B9%D0%BD%D0%B8%E2%80%9C-news705715.html", "text": "Британските принцове Хари и Уилям ще се появят в най-новия епизод на „Междузвездни войни“ – „Последните джедаи“, съобщава Hollywood Reporter. Филмът тръгва по кината в края на декември. Двамата влизат в ролите на щурмоваци, а компания ще им правят Том Харди и певецът Гари Барлоу. Членовете на кралското семейство обаче трудно биха могли да бъдат разпознати, тъй като лицата им са скрити с характерните за щурмоваците шлемове. Изданието уточнява, че в епизода, в който участват, принцовете охраняват персонажа на Джон Бойега Фин в асансьор.", "date": "2017.11.18", "title": "Британските принцове Хари и Уилям с участие в новия епизод на „Междузвездни войни“"}
{"url": "http://pik.bg/%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%B4%D0%B6%D0%BE%D0%BD-%D0%BB%D0%B5%D0%BD%D1%8A%D0%BD-%D0%BE%D1%81%D1%8A%D0%B4%D0%B8-%D0%B1%D0%B0%D1%80-%D0%B7%D0%B0%D1%80%D0%B0%D0%B4%D0%B8-%D0%B8%D0%BC%D0%B5%D1%82%D0%BE-%D0%BC%D1%83-news705710.html", "text": "Вдовицата на Джон Ленън Йоко Оно спечели делото срещу собственика на хамбургски бар , който го кръсти \"Йоко Моно\" заради сходство с нейното име , предаде ДПА. Собственикът на заведението Нима Гару-Пур не скри своето разочарование от решението на съда. \"Надявахме се да запазим името си и малко ми е тъжно, че го изгубихме. Това някой от друг континент да може да даде на съд някакъв малък бар е просто абсурд !\" заяви изгубилият делото, съобщава БТА. На 12 юли съдът в Хамбург излезе с предварително решение за забрана за използването на названието \" Йоко Моно \". Гару-Пур се подчини на магистратите и преименува заведението си, като го преобрази на \"Скоч Моно\". Собственикът ще обжалва решението в законния срок и ще се опита да възстанови изцяло предишното име на бара.", "date": "2017.11.18", "title": "Вдовицата на Джон Ленън осъди бар заради... името му"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BE%D0%B1%D0%B2%D0%B8%D0%BD%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D1%8F-%D0%BD%D0%B0-%D1%81%D0%B0%D1%89-%D0%B2-%D0%BE%D0%BE%D0%BD-%D0%B2%D1%8A%D0%B2-%D1%84%D0%B0%D0%BB%D1%88%D0%B8%D0%B2%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%86%D0%B8%D1%8F-news705626.html", "text": "РИА Новости, цитирана от \"Фокус\". Външният министър на Русия Сергей Лавров отговори на изказването на постоянния представител на САЩ в ООН Ники Хейли, в което руските дипломати са обвинени, в отказ от обсъждане на резолюцията относно продължаване на разследването за използване на химическо оръжие в Сирия, предава Според Лавров, „изказването на Хейли, според което руските представители са отказали нейните покани да преговорят по тези теми и нежелаели да обсъдят двата проекта резолюции, е лъжа“. Първият дипломат на Москва добави, че „това не са фалшиви новини, това е фалшива дипломация“. По-рано, представителят на САЩ в ООН Ники Хейли се оплака, че „по някаква причина телефоните на руската мисия не работят“ и че „те са били твърде заети, за да говорят с нас“. Хейли също така заяви, че телефонът на постоянния представител на Русия в организацията, Василий Небензя е бил недостъпен, но от руска страна отрекоха това твърдение.", "date": "2017.11.18", "title": "Лавров обвини представителя на САЩ в ООН във фалшива дипломация"}
{"url": "http://pik.bg/%D0%B0%D0%B4%D0%B8%D0%BE%D1%81-%D0%BF%D0%B5%D1%82%D0%BA%D0%B0%D0%BD%D0%BE%D0%B2%D0%B8-%D1%81%D0%B8-%D0%B1%D0%B8%D1%8F%D1%82-%D0%BA%D0%B0%D0%BC%D1%88%D0%B8%D0%BA%D0%B0-%D0%B2%D0%B8%D0%BF-%D0%BC%D0%BB%D0%B0%D0%B4%D0%BE%D0%B6%D0%B5%D0%BD%D1%86%D0%B8%D1%82%D0%B5-%D1%81%D1%82%D1%8F%D0%B3%D0%B0%D1%82-%D0%BA%D1%83%D1%84%D0%B0%D1%80%D0%B8%D1%82%D0%B5-%D0%B7%D0%B0-news705608.html", "text": "След като напуснаха Къщата на \"ВИП Брадър\", младоженците Алекс и Даниел Петканови стягат куфарите за сватбено пътешествие. Влюбените вече са набелязали няколко екзотични дестинации и скоро ще заминат в компанията на кумата си Джулиана Гани и съпруга й Станимир. Според запознати четиримата планират да се отдадат на приятни емоции и романтика през демекври, а екскурзията ще платят с хонорарите си от шоуто. Манекенката и Лудия репортер репортер гушнаха цели 200 000, за да разиграват цирк в шоуто, така че сега имат възможност да отделят 10-15 бона за екзотичен меден месец. Останалите пари новоизлюпеното семейство възнамерява да инвестира в собствено жилище. Засега младоженците обитават ергенската квартира на Даниел, но вече са наели брокер и проучват офертите за изгодни жилища в столицата. Те предвиждат в апартамента да има място за детска стая, макар че все още не се чувстват готови за наследник. Манекенката твърди, че иска първо да завърши образованието си в УНСС и чак тогава да мисли за бебета. Красавицата от Благоевград и репортерът са щастливи, задето са успели да изгладят отношенията с родителите си, които по време на шоуто се обявиха против прибързания им брак. Единствено бабата на Алекс все още недолюбвала зетя и го наричала \"откачения журналист\", признава самата манекенка.", "date": "2017.11.18", "title": "АДИОС! Петканови си бият камшика! ВИП-младоженците стягат куфарите за..."}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%B7%D0%B0%D0%BA%D0%BE%D0%BD%D0%B0-%D1%81%D1%8A%D0%B4-%D0%B7%D0%B0-%D0%B8%D1%80%D0%B0%D0%BA%D1%87%D0%B0%D0%BD%D0%B8%D0%BD-%D1%85%D0%B2%D0%B0%D0%BD%D0%B0%D1%82-%D0%B2%D1%82%D0%BE%D1%80%D0%B8-%D0%BF%D1%8A%D1%82-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%B1%D0%B5%D0%B6%D0%B0%D0%BD%D1%86%D0%B8-news705632.html", "text": "Районна прокуратура-Свиленград привлече като обвиняем Ако М., на 34 г., гражданин на Ирак, за това, че влязъл през границата на страната без разрешение на надлежните органи, като деянието е извършено повторно - престъпление по чл. 279 ал. 2 във връзка с ал. 1 във връзка с чл. 28 ал. 1 от Наказателния кодекс. По делото е установено, че на 14 ноември 2017 г., 13 граждани на Ирак влезли на територията на България от Гърция, в района на с. Генералово, общ. Свиленград, като един от тях бил обвиняемият Ако М. Чужденците били приведени с гумена лодка през река Марица от турски гражданин. Според свидетелски показания той ги чакал в Турция, като ги водил през целия маршрут до България. След като турският гражданин ги свалил на брега на река Марица, групата продължила към землището на село Генералово, общ. Свиленград, където били установени от гранични служители. Чужденците не се познавали помежду си, с изключение на двама от тях, които били роднини. По делото е установено, че обвиняемият Ако М. е бил осъждан през март 2017 г. от Районен съд-Свиленград за горепосоченото престъпление. Той е задържан за срок от 72 часа с постановление на наблюдаващия прокурор. Районна прокуратура-Свиленград ще внесе искане в съда за вземане на мярка за неотклонение „задържане под стража“ спрямо него. В Районна прокуратура-Свиленград са образувани и 12 бързи производства спрямо иракските граждани за това, че влезли през границата на страната без разрешение на надлежните органи на властта - престъпление по чл.279 ал.1 от Наказателния кодекс. Разследването по случая продължава.", "date": "2017.11.18", "title": "СПОРЕД ЗАКОНА! Съд за иракчанин, хванат втори път за трафик на бежанци "}
{"url": "http://pik.bg/%D0%B4%D0%B5%D0%B2%D0%B5%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BD%D1%8E-%D0%B9%D0%BE%D1%80%D0%BA-news705729.html", "text": "Девет души са пострадали при голям пожар в центъра на Ню Йорк, съобщава Асошиайтед Прес. Според информацията, пожарът е избухнал на покрива на жилищна сграда в Харлем във вечерните часове на 17 ноември. Пожарът е бил придружен с гъст черен дим. В овладяването на огъня са се включили близо 200 пожарникари. Съобщава се, че местните власти на настанили в хотели в района 22 семейства, които живеят в подпалилата се сграда.", "date": "2017.11.18", "title": "Девет  пострадали при голям пожар в центъра на Ню Йорк"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%BE-%D1%80%D0%B0%D0%B7%D0%B4%D0%B2%D0%B8%D0%B6%D0%B2%D0%B0%D0%BD%D0%B5-%D0%B1%D0%B0%D0%B9%D0%B5%D1%80%D0%BD-news705579.html", "text": "Треньорът на Байерн Мюнхен - Юп Хайнкес, отново потвърди желанието си пред клубното ръководство през зимата да бъде привлечен нов централен нападател, акцентира \"Новспорт\". В последните дни темата беше поставена едновременно от местните медии и нападателя Роберт Левандовски, който признава, че му е трудно да играе в огромни периоди без почивка. \"Можем да използваме и Томас Мюлер, както и Хамес Родригес, но аз не искам централния ни нападател да бъде южноамериканец, който не владее немски език\", коментира Хайнкес.", "date": "2017.11.18", "title": "Трансферно раздвижване! Байерн...."}
{"url": "http://pik.bg/%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%BD%D0%BE%D0%B2%D0%B8-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news705657.html", "text": "The Local, цитиран от \"Фокус\". Нови мерки против тероризма ще бъдат въведени в Барселона, като отговор на атаката в града, вследствие на която през август загинаха 14 души, пише испанската редакция на Процесът по въвеждането на новите ограничения в най-натоварените части на града започва от петък. Мерките се изразяват в поставяне на ограничения за движение на превозни средства по някои улици, след като през август терорист от „Ислямска държава“ използва микробус за да отнеме живота на 14 души в една от пешеходните зони на каталунската столица. Новите мерки ще засегнат най-вече центъра на града и района около базиликата \"Саграда фамилия\".", "date": "2017.11.18", "title": "Въвеждат нови мерки срещу тероризма в Барселона"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8%D0%BC%D0%BE%D1%82%D0%B8-%D0%BB%D0%B8-%D0%BA%D1%83%D0%BF%D1%83%D0%B2%D0%B0-%D0%B3%D0%BE%D0%BD%D0%B7%D0%BE-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%B7%D0%B0%D1%81%D0%B5%D1%87%D0%B5%D0%BD-%D0%B2-%D0%B4%D0%B0%D0%BD%D1%8A%D1%87%D0%BD%D0%BE%D1%82%D0%BE-%D0%B2-%D0%BB%D0%BE%D0%B7%D0%B5%D0%BD%D0%B5%D1%86-news705555.html", "text": "Треньорът на \"Черно море\" Георги Иванов - Гонзо бе засечен от репортер на ПИК преди дни в данъчната служба на столичния район \"Лозенец\". Иванов седеше близо до асансьора и разлистваше камара с документи. Въпреки че нямаше никакъв наплив в коридора на общинската служба, футболистът не влизаше в нито една от стаите, въпреки че постоянно се разнасяше спикерският глас, който извикваше малцината посетители по номера. Най-вероятно Гонзо или се е сдобил с нов имот, или пък с нова кола, тъй като очевидно не беше дошъл да плаща данъци - седеше точно в обратната посока на касата. В данъчното се декларират имоти, автомобили, както и се вадят справки за данъчна оценка на имотите при дела и покупко-продажби.", "date": "2017.11.18", "title": "САМО В ПИК! Имоти ли купува Гонзо? Треньорът засечен в Данъчното в \"Лозенец\""}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%B8%D0%B2%D0%B8%D0%BA%D0%B2%D0%B0%D0%BC%D0%B5-%D0%BA%D1%8A%D0%BC-%D0%B0%D0%BD%D1%82%D0%B8%D0%B1%D0%B8%D0%BE%D1%82%D0%B8%D1%86%D0%B8%D1%82%D0%B5-news705628.html", "text": "Опасно нараства резистентността към антибиотиците. Антибиотиците за 70 г. са преобразили медицината. Но употребата им води до там, че част от микробите стават нечувствителни към прилаганите методи на лечение, това води опасност. Може да стане така, че инфекциите, заплашващи пациентите да не могат да се лекуват. Това заяви проф. Тодор Кантарджиев от Националния център по заразни и паразитни болести по повод седмицата за правилна употреба на антибиотици. Той отбеляза също, че антибиотиците трябва да се изписват когато се лекува бактериална инфекция. У нас през последната година три пъти е увеличена консумацията на цефалоспорини. Спестяват се пари от болниците и се купуват евтини антибиотици. Има свръхупотреба на цефалоспорини, защото са евтини. Припомняме, антибиотици от групата на цефалоспорини имат близка на пеницилините структура и сходен механизъм на действие. Д-р Скендер Сила от Световната здравна организация (СЗО) заяви, че резистентността към антибиотиците опасно нараства. Антимикробната резистентност носи значителни икономически разходи. От антимикробна резистентност в ЕС са починали 25 000 души.", "date": "2017.11.18", "title": "ВАЖНО! Привикваме към антибиотиците  "}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BD%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BC%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D0%B5%D1%81-%D0%B8-%D0%BB%D0%BE%D0%BD%D0%B4%D0%BE%D0%BD-news705666.html", "text": "Reuters, цитиран от \"Фокус\". Френският президент Еманюел Макрон заяви, че страната няма да подкрепи евентуални преговори за търговско споразумение между ЕС и Лондон, докато не бъдат разрешени въпросите относно „сметката“ за Брекзит, границата на Великобритания с Република Ирландия и правата на европейските граждани на територията на кралството след март 2019 г., предава “Що се отнася до Франция, ние няма да приемем промяна в конкретните задачи относно преговорите за Брекзит и няма да започнем разговори за бъдещите отношения, докато изискванията, заложени в първата фаза [на преговорите] не са изпълнени“, заяви Макрон в петък по време на европейска среща относно Брекзит, провеждаща се в Швеция.", "date": "2017.11.18", "title": "Макрон: Не подкрепяме преговори за търговско споразумение между ЕС и Лондон"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-50-%D0%B6%D0%B5%D0%BD%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-%D1%83%D0%BC%D0%B8%D1%80%D0%B0%D1%82-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D1%81%D0%B8%D0%BB%D0%B8%D0%B5-news705661.html", "text": "27 процента от анкетираните в проучване на агенция \"Афис\" заявяват, че домашното насилие по отношение на жените е оправдано, защото те го заслужават. 54 на сто от включените в проучването смятат, че водената в България политика благоприятства равния статут на жените, съобщи БНР. Отдавна е известна статистиката, че всяка четвърта жена в България е подложена на насилие. Новото проучване затвърждава данните за негативното отношение на мъжете към жените и за физическите, и психическите травми, които претърпяват жените. 84% от анкетираните заявяват, че насилието е недопустимо и трябва да бъде наказано. Адвокат Милена Кадиева от \"Джендър алтернативи\" в град Пловдив: \"Само за миналата година в нашия офис са предоставени 558 консултации на жени и деца, пострадали от домашно насилие, а в Районни съд бяха образувани 241 дела и това се отнася само за Пловдив\". Илияна Стойчева, президент на Българската платформа към Европейското женско лоби допълни: \"Всеки ден 50 жени в Европа умират заради насилие, което са понесли от своя партньор, от своя съпруг, от своя работодател, от случаен минувач на улицата\".", "date": "2017.11.18", "title": "Шокираща статистика! Всеки ден 50 жени в Европа умират заради насилие"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%B5%D0%BD-%D0%B1%D0%BE%D0%BB%D0%B8%D0%B4-%D0%B1%D0%B5-%D0%BF%D1%80%D0%BE%D0%B4%D0%B0%D0%B4%D0%B5%D0%BD-%D0%B7%D0%B0-7-504-000-%D0%B4%D0%BE%D0%BB%D0%B0%D1%80%D0%B0-news705596.html", "text": "Легендарният болид на Михаел Шумахер F2001, с който шампионът записа последната си победа в Гран При на Монако, бе продаден за $7 504 000 на аукцион в Ню Йорк, с което стана най-ценната кола от Формула 1 в модерната ера на шампионата, продадена на аукцион. Със същото шаси #211 Шумахер спечели четвъртата си от общо седемте титли във Формула 1. Наддаването бе организирано от компанията Sotheby's, а първоначалната цена бе 4 млн. долара. Част от приходите от продажбата – все още с неуточнен размер – ще бъде дарена за фондацията Keep Fighting, която създаде семейството на шампиона. Именно с този болид Шумахер спечели и Гран При на Унгария през 2001-а, с което си гарантира титлата. През същия сезон той спечели общо девет състезания и натрупа 123 точки – почти двойно спрямо най-близкият си конкурент Дейвид Култард с Макларън – 65. F2001 е продукт на приказния \"дрийм тим\" на Ферари в лицето на Жан Тод, Рос Браун, Рори Бърни и Паоло Мартинели и бе доминиращият болид за сезона си, пише \"Спортал\".", "date": "2017.11.18", "title": "Легендарен болид бе продаден за 7 504 000 долара!"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B5-%D0%BE%D1%81%D1%82%D0%B0%D0%B2%D0%B0-%D0%BE%D1%89%D0%B5-%D1%80%D0%B0%D0%B1%D0%BE%D1%82%D0%B0-%D0%BF%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D0%BD%D0%B0-%D0%B1%D1%80-news705663.html", "text": "Британският премиер Тереза Мей и председателят на Европейския съвет Доналд Туск констатираха, че има още работа, която трябва да бъде свършена в преговорите за условията за излизане на Великобритания от ЕС, до срещата на върха на ЕС през декември, за да се премине към обсъждането на бъдещите търговски отношения, заяви говорителят на Даунинг стрийт, цитиран от Франс прес. Мей и Туск се срещнаха в кулоарите на срещата на върха на ЕС по социалните проблеми, която се провежда в шведския град Гьотеборг. Още с пристигането си тази сутрин Мей изрази надежда за \"положителен отговор\" от европейците. По-късно нейната пресслужбата окачестви дискусията между двамата като позитивна, като те обсъдили постигнатия досега напредък в преговорите за Брекзит по такива теми, като \"правата на гражданите, Северна Ирландия и финансовите условия\". След срещата Туск направи собствена преценка на състоялия се разговор. \"Има добър напредък по въпроса за правата на гражданите, но се нуждаем от много повече напредък по Ирландия и по финансовите условия. За да избегнем всякакви неясноти относно работния ни график, ясно заявих на премиерката Мей, че този напредък трябва да се случи не по-късно от началото на декември\", подчерта Туск, цитиран от Ройтерс. Същата линия застъпи и председателят на Европейската комисия Жан-Клод Юнкер. Говорейки за сложните преговори за Брекзита, той каза в Гьотеборг: \"Часовникът цъка. Очаквам да успеем да постигнем споразумение по условията на развода до срещата на Европейския съвет през декември, но остава още работа, която трябва да бъде свършена\". Туск ще председателства среща на лидерите на ЕС на 14-15 декември, която може да даде зелена светлина за начало на преговорите за бъдещите търговски отношения с Лондон. Но високопоставени служители от ЕС, цитирани от Ройтерс, казват, че имат нужда от около две седмици, за да подготвят съответното решение на срещата на върха, след като Лондон изпълни техните условия. Мей имаше в Гьотеборг и \"конструктивна\" двустранна среща с френския президент Еманюел Макрон, съобщи Даунинг стрийт. Те обсъдили съществуващите силни отношения между Великобритания и Франция и \"очакват с нетърпение да ги продължат в месеците и годините занапред\", отбелязва Франс прес, цитирана от БТА.", "date": "2017.11.18", "title": "Тереза Мей и Доналд Туск обявиха, че остава още работа по споразумението за условията на Брекзит"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%B2%D0%B0%D0%BC%D0%BF%D0%B8%D1%80-%D0%B2%D0%B8%D1%80%D0%B5%D0%B5-%D0%B2-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D0%BF%D1%81%D0%B8%D1%85%D0%BE-%D0%B4%D0%B2%D0%B5-%D0%BA%D0%BE%D1%81%D1%82%D0%B5%D0%BD%D1%83%D1%80%D0%BA%D0%B8-%D0%B7%D0%B0%D0%BA%D0%BB%D0%B0%D0%BD%D0%B8-%D1%80%D0%B8%D1%82%D1%83%D0%B0%D0%BB%D0%BD%D0%BE-%D0%B0-%D0%BA%D1%80%D1%8A%D0%B2%D1%82%D0%B0-%D0%B8%D0%BC-%D0%B8%D0%B7%D0%BF%D0%B8-news705521.html", "text": "Излезе на яве ново доказателство, че уж елитната Къща на \"Биг Брадър\" вече е психиатрична клиника. Един от съквартирантите е истински вампир. Става дума за чалга певица Дебора. Брюнетката, която е по-известна с панаирите и пиянските си изцепки, отколкото с песните си, се поддържа здрава и млада с доста странен ритуал. Преди време тя шокира с признанието, че пие кръв от костенурка, за да няма бръчки и да не боледува. Дебора се доверила на тайнствен мит, чи живителната течност на влечугото има чудодейна сила. За пръв път чула за кръвта на костенурка, когато преди време й се появили проблеми с бъбреците. Тогава научила, че този вид лечение помага при многобройни заболявание на различни органи на тялото. \"Захлах две костенуки и изпих кръвта им. Гадно беше, обаче заредих с много енергия\", гласи ужасяващото признание на Дебора.", "date": "2017.11.18", "title": " УЖАСЯВАЩО! Вампир вирее в \"Биг Брадър психо\"! Две костенурки заклани ритуално, а кръвта им изпи... (СНИМКА)"}
{"url": "http://pik.bg/%D0%BC%D0%BE%D0%B4%D0%B5%D0%BB-%D0%BD%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D1%81%D0%B8%D0%BA%D1%80%D0%B5%D1%82-%D0%BD%D0%B0%D1%81%D1%82%D1%80%D0%BE%D0%B8-%D1%86%D1%8F%D0%BB-%D0%BA%D0%B8%D1%82%D0%B0%D0%B9-%D1%81%D1%80%D0%B5%D1%89%D1%83-%D1%81%D0%B5%D0%B1%D0%B5-%D1%81%D0%B8-%D0%B2%D0%B8%D0%B4%D0%B5%D0%BE-news705654.html", "text": "Моделът Джиджи Хадид отмени участието си в предстоящото годишно дефиле на \"Виктория Сикрет\" в Шанхай след протестите в Китай, предизвикани от видео, в което тя имитира извити надолу очи, предаде Франс прес. Вестта е втората непредвидена пречка за американската компания за бельо преди планираното за понеделник нейно дефиле в Шанхай. По-рано бе съобщено, че три руски манекенки и украински модел не са получили визи за Китай. Джиджи Хадид не даде никакво обяснение за оттеглянето си от дефилето. \"Разочарована съм, че няма да посетя Китай тази година\", написа Джиджи на страницата си в Туитър. \"С останалите момичета от \"Виктория Сикрет\" сме като семейство и ще бъда с тях в мислите си\". За компанията \"Виктория Сикрет\", която откри първите си магазини в Китай, дефилето в понеделник е първото, организирано извън САЩ и Европа. През февруари в социалните мрежи се появи видео, на което се вижда, че манекенката присвива очи, докато държи бисквита с формата на Буда. Това шокира потребители на интернет в Китай.", "date": "2017.11.18", "title": "Модел на \"Виктория Сикрет\" настрои цял Китай срещу себе си (ВИДЕО)"}
{"url": "http://pik.bg/%D0%B1%D0%B5%D0%BB%D0%B3%D0%B8%D0%B9%D1%81%D0%BA%D0%B8-%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-news705651.html", "text": "Daily Telegraph, цитиран от \"Фокус\". Самолет и хеликоптер се сблъскаха във въздушното пространство над британското графство Бъкингамшър в петък, пише изданието Все още не е ясно какви са жертвите, но е съобщено, че отломки от двете машини са паднали над имение в Елсбъри. Полицията е отцепила района, а на мястото са изпратени екипи на пожарната, които издирват оцелели. Произшествието е станало малко след 12:00 часа местно време. Очакват се още подробности.", "date": "2017.11.18", "title": "Белгийски прокурори поискаха екстрадирането на Карлес Пучдемон"}
{"url": "http://pik.bg/%D1%85%D0%B8%D0%BB%D0%B0%D1%80%D0%B8-%D0%BA%D0%BB%D0%B8%D0%BD%D1%82%D1%8A%D0%BD-%D0%B7%D0%BE%D0%B2%D0%B5-%D0%B4%D0%B0-%D0%BD%D0%B5-%D1%81%D0%B5-%D0%B1%D1%8A%D1%80%D0%B7%D0%B0-%D1%81-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-%D0%BD%D0%B0-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D1%81%D1%80%D0%B5%D1%89%D1%83-%D0%B4%D0%BE%D0%BD%D1%8A%D0%BB%D0%B4-%D1%82%D1%80%D1%8A%D0%BC%D0%BF-news705676.html", "text": "Бившият кандидат-президент от Демократическата партия на САЩ Хилари Клинтън, заяви в петък, че е твърде рано и прибързано да бъде гласуван импийчмънт срещу президента на страната Доналд Тръмп, съобщава Вашингтон Екзаминър, цитиран от Фокус. Изказването е във връзка с изказването на нейни съпартийци, които в сряда поискаха евентуален импийчмънт на държавния глава. „Мисля че разследването трябва да продължи. Твърде рано е за [импийчмънт срещу Тръмп]“, заяви Клинтън, имайки предвид течащото разследване за руска намеса по време на президентските избори в САЩ от 2016 година. „Просто трябва да сме сигурни, че членовете на Конгреса ще си свършат работата и държат президента под отговорност“, заяви още Клинтън.", "date": "2017.11.18", "title": "Хилари Клинтън зове да не се бърза с гласуване на импийчмънт срещу Донълд Тръмп"}
{"url": "http://pik.bg/%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%BE-%D1%87%D1%83%D0%B4%D0%BE-%D0%BB%D0%B5%D0%BA%D0%B0%D1%80-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BF%D1%8A%D1%80%D0%B2%D0%B0%D1%82%D0%B0-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B0%D1%86%D0%B8%D1%8F-%D0%BD%D0%B0-%D1%87%D0%BE%D0%B2%D0%B5%D1%88%D0%BA%D0%B0-%D0%B3%D0%BB%D0%B0%D0%B2%D0%B0-%D0%B2-%D1%81%D0%B2%D0%B5%D1%82%D0%B0-news705685.html", "text": "Италиански лекар обяви днес, че скоро ще извърши първата трансплантация на човешка глава в Китай, защото здравната общност в САЩ и Европа няма да позволи спорната операция, съобщава USA TODAY. \"Американците не разбират\", каза Серджо Канаверо на пресконференция във Виена. Той поясни, че китайското правителство и Сяопин Рен, китайски лекар, който ще му партнира по време на трансплантацията, ще потвърдят датата на операцията \"до няколко дни\". По думите му целта е Китай да се превърне в световен лидер във всички области, включително и в медицината. \"Китайският президент Си Дзинпин иска да възстанови величието на Китай. Той иска да направи Китай единствената суперсила в света. Вярвам, че го прави\", добави неврохирургът. В интервю за USA TODAY той заклейми нежеланието на САЩ или Европа да позволят операцията. Нито един американски медицински институт или център не желае това, няма воля правителството на САЩ да окаже подкрепа, изтъкна той. Канаверо не желае да разкрие самоличността на китайския донор и на реципиента. Той е изчислил, че процедурата ще струва до 100 милиона долара и в нея ще участват дузина хирурзи и други специалисти. По време на трансплантацията човешката глава ще е в състояние на дълбоко замразяване. Неврохирургът каза още, че екипът му \"тренира\" техниката с човешки трупове в Китай, пояснявайки, че 18-часовата операция е показала, че е възможно свързването на гръбначния мозък и на кръвоносните съдове.", "date": "2017.11.18", "title": "МЕДИЦИНСКО ЧУДО! Лекар подготвя първата трансплантация на човешка глава в света"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D1%80%D0%BE%D0%BC%D0%B5%D0%BD%D1%8F-%D0%B1%D1%80%D0%BE%D1%8F-%D0%BD%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8%D1%82%D0%B5-%D1%81%D0%B8%D0%BB%D0%B8-news705613.html", "text": "ТАСС, цитирана от \"Фокус\". Президентът на Руската федерация Владимир Путин подписа указ за промяна на броя на въоръжените сили на страната, предава В публикувания документ се казва, че „щатната численост на Въоръжените сили на Руската федерация се определя на 1,902,758 души, в това число 1,013,628 военнослужещи“. Според заповедта, предишните укази за щатния брой на армията от юли 2016 г. и март 2017 г. са отменени. По този начин, числеността на въоръжените сили е намалена с 293 души.", "date": "2017.11.18", "title": "Путин променя броя на въоръжените сили"}
{"url": "http://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%B0%D0%B7%D0%B8-%D0%B6%D0%B5%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D1%8F-%D0%B8%D0%B7%D0%B4%D0%B8%D1%80%D0%B2%D0%B0-%D0%BF%D0%BE%D0%B4-%D0%B4%D1%8A%D1%80%D0%B2%D0%BE-%D0%B8-%D0%BA%D0%B0%D0%BC%D1%8A%D0%BA-%D1%81%D0%BD%D0%B8%D0%BC%D0%BA%D0%B0-news705589.html", "text": "МВР издирва Лилия Русева Парлапанова. Жената е на 76-годишна възраст, от София, и е изчезнала от дома си на 3 ноември, преди 2 седмици. От тогава жената е в неизвестност. Лилия е висока около 160 см, с чуплива, прошарена коса и кафяви очи. Била е облечена с лилаво палто. Умоляват се всички, които имат информация за жената, да се обадят на един от следните телефони 112, 02/9821760, 02/9821755 или да подадат сигнал в най-близкото районно управление на МВР.", "date": "2017.11.18", "title": "Виждали ли сте тази жена? Полицията в София я издирва под дърво и камък (СНИМКА)"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news705618.html", "text": "Ръководството на Манчестър Юнайтед иска на всяка цена да обвърже мениджъра на клуба - Жозе Моуриньо, с нов договор, пише \"Гол\", позовавайки се на информация от Острова. От Юнайтед направиха опит да сторят това сравнително наскоро, но португалецът не бърза да преподписва и обяви това публично. Сега обаче на \"Олд Трафорд\" са уверени, че ще успеят да го изкушат да парафира нов контракт до Нова година, който ще го задържи за дълго в тима. \"Червените дяволи\" са притеснени, че ПСЖ може да изкуши Специалния след края на сезона, тъй като вече е ясно, че той е сред топ вариантите за следващ наставник на парижани. Жозе подписа тригодишен договор с Юнайтед при пристигането си в отбора през лятото на 2016 година.", "date": "2017.11.18", "title": "Ключови преговори на \"Олд Трафорд\"!"}
{"url": "http://pik.bg/%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3%D1%8A%D1%82-%D0%BF%D1%80%D0%BE%D1%84-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BC%D0%B0%D1%80%D0%B8%D0%BD%D0%BE%D0%B2-%D0%B1%D1%81%D0%BF-%D0%B5-%D0%B2%D1%8A%D0%B7%D0%BF%D1%80%D0%B8%D0%B5%D0%BB%D0%B0-%D1%82%D0%B0%D0%BA%D1%82%D0%B8%D0%BA%D0%B0-%D0%BD%D0%B0-%D0%BD%D0%B5%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%82%D0%B8-%D0%B0%D1%82%D0%B0%D0%BA%D0%B8-%D1%83%D0%B4%D0%B0%D1%80%D0%B8-%D0%B8--news705693.html", "text": "Тактиката на БСП изглежда печеливша, но не се харесва на много хора, защото превръща парламента в махленско сборище, каза политологът проф. Александър Маринов във връзка с подадената оставка на председателя на парламента Димитър Главчев, пише \"Фокус\". „БСП е възприела една определена опозиционна тактика – непрекъснати атаки, удари, критики и разчитат, че ГЕРБ нямат този политически опит, самообладанието, опитни и хладнокръвни политици, които да поемат тази игра. Провокират ги в рамките на нормалното. Това е една възможна опозиционна практика. Лично според мен от това БСП не печели нещо кой знае какво“, коментира Маринов и уточни, че според него БСП изразходва енергията си за второстепенни цели. „Други неща са по-важни за БСП, най-вече да може да подготви своята алтернатива и да убеди обществото, че може да управлява по различен по-добър начин от ГЕРБ. Явно те са избрали тази тактика, която със сигурност дава някакъв резултат, защото изважда ГЕРБ и лично Борисов от равновесие. Моето мнение е, че може да изглежда печеливша тактика, но със сигурност освен всичко останало, не се харесва на много хора“, допълни политологът. Според него това превръща парламента в едно бойно поле и то „в едно махленско сборище“. Политологът уточни, че не вижда връзка с европредседателството. „Това е внушение на ГЕРБ, че едва ли не БСП искат да бламират европредседателството“, каза още проф. Александър Маринов.", "date": "2017.11.18", "title": "Политологът проф. Александър Маринов: БСП е възприела тактика на непрекъснати атаки, удари и критики"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87---%D1%86%D0%B5%D1%86%D0%BE-%D1%81%D0%BE%D0%BA%D0%BE%D0%BB%D0%BE%D0%B2-%D0%B1%D0%BB%D0%B5%D1%81%D1%82%D0%B8-%D0%B2-%D0%B8%D1%82%D0%B0%D0%BB%D0%B8%D1%8F-news705576.html", "text": "Тимът на Кучине Лубе (Чивитанова), където играе Цветан Соколов, спечели \"българското\" дерби - в италианското първенство срещу Пиаченца, с капитана на националите Виктор Йосифов в състава си. Шампионите победиха драматично \"вълците\" с 3:2 (25:22, 18:25, 22:25, 25:18, 15:12) в двубой от 12-ия кръг на Серия А. Българският диагонал направи страхотен мач, завърши с 29 точки (3 аса, 2 блокади) и беше обявен за МВП на срещата. Османи Хуанторена добави 21 точки, пише \"Спортал\". За Пиаченца Виктор Йосифов се отчете със 7 точки (4 блокади), а Алесандро Фей приключи със 17 точки. След мача Лубе зае третото място в таблицата със 17 точки (6 победи, 1 загуба), а Пиаченца е на петата позиция с 13 точки (5 успеха, 3 поражения). В следващия кръг шампионите приемат Монца. Срещата е в неделя (19 ноември) от 19 часа, а Пиаченца излиза срещу Падова. През 2018 година предстои Световно по волейбол, България и Италия ще организират големия форум, а Соколов и Йосифов за сред най-класните играчи в състава на \"лъвовете\".", "date": "2017.11.18", "title": "Браво! Български бомбардировач - Цецо Соколов блести в Италия"}
{"url": "http://pik.bg/%D0%BE%D1%82%D0%B3%D0%BE%D0%B2%D0%BE%D1%80%D0%B5%D1%82%D0%B5-%D1%81%D0%B8-%D0%BD%D0%B0-%D1%82%D0%B5%D0%B7%D0%B8-%D0%B2%D1%8A%D0%BF%D1%80%D0%BE%D1%81%D0%B8-%D0%B8-%D1%89%D0%B5-%D1%80%D0%B0%D0%B7%D0%B1%D0%B5%D1%80%D0%B5%D1%82%D0%B5-%D0%B4%D0%B0%D0%BB%D0%B8-%D1%81%D1%82%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0%D0%BB%D0%B8-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B0-%D0%B7%D1%80%D1%8F%D0%BB%D0%BE%D1%81%D1%82-news705689.html", "text": "Как бихте определили сексуалния си живот и мястото ви в него? Намирате ли се променени, смятате ли, че повече цените себе си, сексуалния акт, че знаете как да му се насладите, дали сте достигнали сексуална зрялост? Отговорите на тези въпроси може да намерите в следващите редове. Не е нужно да се доказвате в леглото Един от ясните признаци, че сте достигнали сексуална мъдрост е, че вече не ви се налага да се доказвате на партньора в леглото. Може би това се дължи на факта, че сексуалният ви живот е свързан само с един партньор или имате натрупан опит. Понякога сексът ви е бавен, давате 100% от себе си, а понякога е спонтанен и го правите на необичайни места, когато страстта се събуди във вас. Намирате това, от което се нуждаете само в един партньор Повечето хора започват сериозна връзка или брак в края на 20-те си години, а през 30-те си години те вече имат един стабилен партньор. Желанието да опитате нови неща става все по-голямо, но вие предпочитате да преоткриете любовния си живот с човека до вас. Необвързаните рядко биха продължили да експериментират с различни партньори. Те ще търсят онзи, с когото биха могли да създадат сериозна връзка. Откривате нови неща С течение на времето и опита, започвате да изследвате себе си, вашата сексуалност и желания. Признак на достигане на сексуална зрялост е това, че имате желание да изследвате и вашата половинка. Изпробвате нови секс пози, като подобрявате сексуалните си умения чрез различни практики, интересувате се и уважавате желанията на половинката ви. По-добре общувате с партньора си Разбира се, всеки би искал да сподели своите фантазии веднага, но това е умение, което се научава с течение на времето. За да споделите нещо толкова лично, трябва да изградите доверие и любов с партньора си. Ако сте в сериозна връзка, със сигурност знаете как да се вълнувате и как да доставите незабравимо удоволствие на половинката си и тя на вас. Не се срамувате от тялото си, обичате всяка част от него, любимият също го цени. Разговаряте, споделяте, а не бързате да намерите разнообразие изневерявайки си. Познавате тялото си Друг признак, че сте достигнали сексуална зрялост е, че може да се насладите на оргазъм във всяка секс поза. Това е много важно, особено в онези моменти, в които има само малко време да си доставите удоволствие с половинката. По-важно е качеството, отколкото количеството Сексът през 30-те години е фантастичен, независимо дали се намирате в сериозна връзка или сте необвързани. Много хора, достигнали сексуална зрялост, вече не ценят броя, а качеството на сексуалните отношения и това, което получават в леглото. Това важи и за сериозните връзки. Ако в началото на връзката сте правили всеки ден секс, по няколко пъти, докато се опознаете, вече достигнали сексуална зрялост, актът ви е станал много по-стойностен. Знаете, че сексуалният ви живот ще има своите върхове и падения Друг признак на достигане на сексуална зрялост е осъзнаването, че невинаги сексът ще е на ниво, невинаги ще имате желание, сили да правите любов. Мързеливият секс рано или късно ще стане част от връзката ви. От друга страна ще имате периоди, в които ще мислите само за секс и ще искате да се отдавате на удоволствията по всяко време с любимия човек. Но най-важното е, че ще можете да си споделяте един на друг причината за липсата на желание и заедно ще се опитате да промените ситуацията.", "date": "2017.11.18", "title": "Отговорете си на тези въпроси и ще разберете дали сте достигнали сексуална зрялост"}
{"url": "http://pik.bg/%D1%80%D1%83%D1%81%D0%B8%D1%8F-%D1%81%D1%82%D1%80%D0%BE%D0%B8-%D0%BE%D0%B3%D1%80%D0%B0%D0%B4%D0%B0-%D0%BC%D0%B5%D0%B6%D0%B4%D1%83-%D0%BA%D1%80%D0%B8%D0%BC-%D0%B8-%D1%83%D0%BA%D1%80%D0%B0%D0%B9%D0%BD%D0%B0-news705691.html", "text": "Русия започна строителството на гранична ограда между анексирания от нея през 2014 г. Кримски полуостров и Украйна, предаде ДПА. Високата два метра ограда с дължина 50 км се очаква да бъде готова през първата половина на 2018 г., съобщиха днес руски осведомителни агенции, позовавайки се на руската Федерална служба за сигурност /ФСС/. Оградата ще струва 3,3 милиона долара и има за цел да повиши сигурността на жителите на Крим и гостуващите туристи, се казва в съобщението на ФСС. Между Крим, който официално е признат за украинска територия и украинската Херсонска област има три официални контролно-пропускателни пункта, отбелязва агенцията. Опасявайки се от атака от Русия, Украйна обяви през есента на 2014 г., че ще издигне ограда по 2000-километровата си източна граница с Русия, но досега е успяла да построи само няколко десетки км от нея, отбелязва БТА.", "date": "2017.11.18", "title": "Русия строи ограда между Крим и Украйна"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-400-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%BA%D0%BE%D0%BA%D0%B0%D0%B8%D0%BD-%D0%BF%D1%80%D0%B8-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0-%D0%B0%D0%BA%D1%86%D0%B8%D1%8F-%D0%B2-%D0%B5%D0%B2%D1%80%D0%BE%D0%BF%D0%B0-news705683.html", "text": "Полицията иззе 400 кг кокаин при международна акция в Европа. Дрогата е на стойност повече от 100 млн. евро, предаде ДПА. Акцията е разбила международна наркомрежа. Арестувани са 40 души по случая. Те са от няколко държави - Германия, Испания и Мароко. Издирва се испански гражданин, за който се знае, че е ръководил групата. Също така са били иззети 13 млн. евро и 18 луксозни коли. Изяснено е, че парите от наркотиците са били изпращани във Венецуела, където се намира ръководителят. Разследването е било ръководено от испанската полиция. Участвали са разследващи от Германия, Италия, Мароко и САЩ.", "date": "2017.11.18", "title": "Спипаха 400 килограма кокаин при международна акция в Европа"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%86%D1%81%D0%BA%D0%B0-%D1%81-%D0%B2%D0%B0%D0%B6%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news705668.html", "text": "Двама футболисти на ЦСКА ще пропуснат мачовете на тима до края на есенния полусезон, това разкри старши треньорът на \"червените\" - Стамен Белчев. Причината е, че и двамата са с контузии, след участието си в срещите на младежкия национален отбор. С травми са талантите Стойчо Атанасов и Александър Георгиев. \"Състоянието на националите от първия отбор е добро, но на тези от младежкия не е добро. Днес разбрахме, че Стойчо Атанасов и Сашо Георгиев отпадат до края на сезона. Травмите им се оказаха сериозни. Кирил Десподов също е с проблеми от младежката квалификация, но най-вероятно ще е в групата. Каранга е наказан. Надявам се отсъствието му да не се отрази изобщо. Мисля, че неговите заместници в лицето на Кевин Кубемба и Милчо Ангелов ще покажат, че са вариант, когато го няма Каранга. Очаквам да победим Ботев Пд с една добра игра. Да покажем добрата игра, която показахме в по-голямата част срещу Лудогорец. Ще се изправим срещу един от добрите отбори в групата. Не трябва да има подценяване и да мислим, че ни очаква лек мач и че Ботев ше се бие самичък. Тези три точки, които взехме в Разград, за да имат цена, трябва да спечелим и в мача с Ботев Пловдив. Чак фантастичен двубой не беше в Разград. Беше от добрите мачове. Добър като резултат. При нас разковничето ще бъде търпението и дисциплината. Трябва да забравим двубоя с Лудогорец\", каза Белчев в интервю за официалния сайт на \"червените\". ЦСКА изостава на 2 точки от Лудогорец във временното класиране. Атанасов и Георгиев не попадат често сред титулярите на \"червените\" този сезон. И въпреки неприятните контузии, на \"Армията\" изглеждат пределно мобилизирани.", "date": "2017.11.18", "title": "Треньорът на ЦСКА с важно изказване!"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B8-%D0%BE%D0%B1%D1%89%D0%B8%D0%BD%D0%B0%D1%80%D0%B8-%D0%BD%D0%B0%D1%81%D1%82%D1%8A%D0%BF%D0%B8%D1%85%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B7%D0%B0-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news705556.html", "text": "и заместник-председателят на Комисията по финанси и бюджет от социалистите Въпросите на социалистите Рамката беше приета който е и заместник-председател на Комисията по транспорт и туризъм. Въпросите към Фандъкова са ориентирани и във връзка с повишаването на цената на билета за Прогнозите бяха, че това ще доведе до повишаване на бюджета на ЦГМ и на този на общинските транспортни дружества. и преценката за нужните разходи за масов градски транспорт, социалистите питат Фандъкова какви са приходите и разходите на ЦГМ по видове източници и пера. Сред въпросите е и \" заема от ЕБВР, договорите с общинските транспортни оператори, както и договорите с частните транспортни оператори към 31 октомври 2017 г.\"? оказва се, че бизнес плановете на транспортните дружества са представени в Столична община през октомври тази година. Председателят на групата на БСП в СОС Калоян Паргов Иван Таков внесоха питане до кмета на София Йорданка Фандъкова. са относно икономическата рамка на масовия градски транспорт в столицата за 2017 г. с голямо закъснение, изъкна Калоян Паргов, еднократно пътуване с 60%. Предвид предстоящото обсъждане на бюджет 2018 на Столична община Какви са сумите и процента на изпълнение на плащанията по Паргов и Такова се интересуват и кога ще бъде готова икономическата рамка на масовия градски транспорт за 2018 г.", "date": "2017.11.18", "title": "Червени общинари настъпиха Фандъкова за парите за градския транспорт"}
{"url": "http://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D1%81%D0%B8%D0%BB%D0%B2%D0%B5%D1%81%D1%82%D1%8A%D1%80-%D1%81%D1%82%D0%B0%D0%BB%D0%BE%D1%83%D0%BD-%D1%87%D0%B5-%D0%B5-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D0%BB-16-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-news705623.html", "text": "Холивудската екшън звезда Силвестър Сталоун беше обвинен в изнасилване на 16-годишно момиче в Лас Вегас през 1986 г., предаде БТА. Актьорът категорично отхвърли обвиненията чрез своята говорителка Мишел Бега. В британския в. \"Дейли мейл\" се появи публикация, според която жена е разказала, че през 1986 г. актьорът заедно с телохранителя си я насилили в хотел в Лас Вегас. После актьорът я заплашил с физическа разправа, ако тя разкаже за случилото се. Според в. \"Дейли мейл\" полицията на Лас Вегас е съставила протокол на основание на публикацията, но пострадалата жена отказала да сътрудничи на следствието и да предяви обвинения срещу Сталоун. Говорителят на актьора определи публикацията като напълно нелепа и измислена история. Темата за сексуалните посегателства е особено актуална в САЩ заради скандала с продуцента Харви Уайнстийн, обвинен от десетки жени в посегателства, сред които и актрисите Аджелина Джоли и Гуинет Полтроу. Последваха обвинения и срещу актьорите Кевин Спейси и Дъстин Хофман. Политиката не остана в страна от скандала. Седем жени обвиниха бившия американски президент Джордж Буш в непристойно поведение. Американският сенатор от демократическата партия Ал Франкен, едно време смятан като потенциален кандидат за президентската номинация, пък вчера се извини на радиоводещата Лиан Туидън, защото я целунал насила и я докоснал без нейното съгласие през 2006 г.. Друг скандал с посегателства опетнява от известно време името на Рой Мур, кандидата от щата Алабама на Републиканската партия за място в Сената на изборите на 12 декември. Няколко жени го обвиниха в сексуални посегателства и опитвания, като най-малката от тях бе на 14 години. Президентът Доналд Тръмп мисли, че тези обвинения са много смущаващи и трябва да бъдат взети на сериозно, каза днес говорителката на Белия дом Сара Сандърс. Тя повтори убеждението на президента, че ако тези обвинения се окажат верни, то Мур трябва да оттегли кандидатурата си, предаде Франс прес.", "date": "2017.11.18", "title": "НЯМА ПРОШКА! Обвиниха Силвестър Сталоун, че е изнасилил 16-годишно момиче"}
{"url": "http://pik.bg/%D0%BF%D0%BE%D0%B4%D0%BD%D0%BE%D0%B2%D0%B8%D1%85%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D1%8F%D0%BC%D0%B0%D0%B9%D1%81%D0%BA%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news705670.html", "text": "Deutsche Welle, цитиран от \"Фокус\". Предварителните преговори за коалиционно споразумение в Германия бяха подновени в петък следобед, след като споразумение между Съюза (ХДС/ХСС), Свободната демократическа партия (СвДП) и партията „Зелени“, не бяха постигнати до четвъртък, обявеният краен срок, предава По-рано в петък разговорите бяха отложени с няколко часа поради различия относно темите за бежанците и климата. Най-спорен се оказа въпросът за събирането на семействата на получилите убежище в Германия. Принципно разминаване в позициите на партиите има и по отношение на отказа от използването на електроенергия, добивана чрез въглища. Същевременно остават разногласия и по не по-малко конфликтните теми като образование, данъчно облагане, пазара на труда, здравеопазването и сигурността. Все още не са ясни резултатите от преговорите, които бяха подновени около обяд (местно време) в петък.", "date": "2017.11.18", "title": "Подновиха преговорите за \"ямайска\" коалиция в Германия "}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B2-%D0%BB%D0%B5%D0%B2%D1%81%D0%BA%D0%B8-%D0%BC%D0%B0%D0%BF%D1%83%D0%BA%D1%83-news705601.html", "text": "Нападателят Жуниор Мапуку ще бъде на разположение на Делио Роси за мача на Левски срещу Витоша от 16-ия кръг на Първа лига. Двата отбора се срещат в неделя, от 17,30 часа на стадион \"Васил Левски\", а контузия в глезена изглеждаше, че ще извади Мапуку от групата за мача. Тя обаче се е оказала нетолкова сериозна, така че Жуниор е готов за сблъсъка, пише \"Топспорт\". Това се отнася и за Давид Яблонски, и Габриел Обертан, които също лекуваха травми, но след обстойни прегледи стана ясно, че ще бъдат на линия за срещата с Витоша.", "date": "2017.11.18", "title": "Добра новина в Левски! Мапуку..."}
{"url": "http://pik.bg/%D1%88%D0%B0%D1%80%D0%BB-%D0%B0%D0%B7%D0%BD%D0%B0%D0%B2%D1%83%D1%80-%D0%B8%D1%81%D0%BA%D0%B0-%D0%B1%D0%B3-%D0%BA%D0%B8%D1%81%D0%B5%D0%BB%D0%BE-%D0%BC%D0%BB%D1%8F%D0%BA%D0%BE-news705526.html", "text": "С обилно количество кисело мляко ще се подкрепи преди концерта си в \"Арена Армеец\" легендарния Шарл Азнавур. В списъка с изисквания на мегазвездата влиза четиристепенно меню за безсмъртие, което включва био плодове и зеленчуци, различни видове риба и морски деликатеси, модерните чия и киноа, както и екзотични ядки. Преди да отправи музикален поздрав към българските фенове, 93-годишният певец ще погали небцето си и с цели 12 вида вина от специална селекция. Откритието на Едит Пиаф, което ще застане под светлината на прожекторите в най-голямата зала у нас на 30 ноември, ще пристигне в София заедно с личния си готвач. Компания на легендата на френския шансон по време на четиридневната визита у нас ще му прави и неговото семейство. Те ще кацнат в София на 28 ноември, като ще отделят време за посещение на различни културни събития и обиколка на забележителностите около столицата. Изпълнителят, който в актива си има над 1300 песни, няма търпение да се срещне и с родните красавици, за които е чувал легенди. С червен килим ще посрещнем Шарл Азнавур, а по негово желание, атмосферата ще напомня за френски театрален салон с драматичен декор. Местата в залата ще са лимитирани до 5500, като само 500 от тях ще са непосредствено пред сцената. Първият французин, отличен със звезда на прочутата Холивудската алея на славата подготвя за българската публика двучасово шоу с незабравими хитове като She, La Boheme и Paris Au Mois D`aout. Желаещите да се насладят на частица от репертоара, събиран повече от 70 години, могат да си закупят билет на цена между 60 и 150 лв, а ВИП местата са достъпни срещу 200 лв. София е една от спирките от прощалното турне на големия талант, спечелил си прозвището френският Франк Синатара. Световната обиколка ще премине още през Синдни, Париж, Виена, Лондон и Москва, пише \"Монитор\".", "date": "2017.11.18", "title": "Шарл Азнавур иска БГ кисело мляко"}
{"url": "http://pik.bg/%D0%B3%D0%BD%D1%83%D1%81%D0%BD%D0%B0-%D0%B3%D0%B0%D0%B2%D1%80%D0%B0-%D1%86%D0%B8%D0%B3%D0%B0%D0%BD%D0%B8-%D0%BF%D0%BE%D1%80%D1%83%D0%B3%D0%B0%D1%85%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D0%BF%D0%BE%D0%BA%D0%BE%D0%B9%D0%BD%D0%B8%D1%86%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%81%D0%B5%D0%BB%D0%BE-%D1%81%D0%BD%D0%B8%D0%BC%D0%BA%D0%B8-news705718.html", "text": "Три момчета от цигански произход се гаврят изключително гнусно с паметта на починали хора в пловдивското село Рогош. Читатели на \"Трафик Нюз\" изпратиха снимките, на които се вижда как мургавите келеши са върху гроба на жена, като се отбелязали във Фейсбук с пост „Тъжен Помен“, съпроводен с емотикони. „Моля споделете, за да видят повече хора как безчинстват тези индивиди! Аз съм от това село и ме е срам“, пише читателят. Тримата „герои“ се казват Златко С., Ангел М. и Стоян М. Наказанието за поругаването на гробове и гробищни паркове е до 1 година затвор според НК. Три момчета от цигански произход се гаврят изключително гнусно с паметта на починали хора в пловдивското село Рогош. Читатели на \"Трафик Нюз\" изпратиха снимките, на които се вижда как мургавите келеши са върху гроба на жена, като се отбелязали във Фейсбук с пост „Тъжен Помен“, съпроводен с емотикони. „Моля споделете, за да видят повече хора как безчинстват тези индивиди! Аз съм от това село и ме е срам“, пише читателят. Тримата „герои“ се казват Златко С., Ангел М. и Стоян М. Наказанието за поругаването на гробове и гробищни паркове е до 1 година затвор според НК.", "date": "2017.11.18", "title": "ГНУСНА ГАВРА! Цигани поругаха паметта на покойници в пловдивско село (СНИМКИ)"}
{"url": "http://pik.bg/%D1%80%D0%B5%D1%82%D1%80%D0%BE-%D0%B2%D0%B8%D0%B6%D1%82%D0%B5-%D0%BC%D0%B0%D1%80%D0%B3%D0%B8-%D1%85%D1%80%D0%B0%D0%BD%D0%BE%D0%B2%D0%B0-%D0%BA%D0%B0%D1%82%D0%BE-%D0%BC%D0%BB%D0%B0%D0%B4%D0%B0-%D1%84%D0%B8%D0%BD%D0%B0%D0%BB%D0%B8%D1%81%D1%82%D0%BA%D0%B0%D1%82%D0%B0-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B5-%D0%B1%D0%B8%D0%BB%D0%B0-%D1%81%D1%83%D0%BF%D0%B5%D1%80-%D0%BC%D0%B0%D1%86%D0%B5-%D1%81%D0%BD%D0%B8%D0%BC%D0%BA%D0%B8-news705008.html", "text": "Маргарити Хранова - единствената истинска звезда, която участва в приключилия преди дни \"ВИП Брадър\", но не спечели формата за сметка на рапъра със спорни певчески умения Тото, е била супер маце като млада. А след като на пазара излиза албумът й \"Аеробик\", на обложката на който Марги е по трико и в перфектна спортна форма, тя дори става модел за подражание на другарките от социалистическа България. В издадения от \"Балкантон\" албум естрадната легенда влиза в ролята на фитнес инструктор за дамите, които искат да поддържат добър мускулен тонус, висок дух и хармонично тяло чрез системата от физически упражнения, практикувана по онова време от шоу звезди като Джейн Фонда. Албумът дори съдържа подробните инструкции за програмата по аеробика, разработена от д-р Кенет Купъ, с илюстрации и кратко обяснение за всяко упражнение.", "date": "2017.11.18", "title": "РЕТРО! Вижте Марги Хранова като млада! Финалистката във \"ВИП Брадър\" е била супер маце (СНИМКИ)"}
{"url": "http://pik.bg/%D0%BC%D0%BE%D0%BC%D1%87%D0%B5%D0%BD%D1%86%D0%B5-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%B8-%D1%81%D0%B5%D0%B4%D0%B5%D0%BC-%D0%BC%D0%B5%D1%81%D0%B5%D1%86%D0%B0-%D0%BF%D1%80%D0%B8%D0%B5%D1%82%D0%BE-%D0%B2-%E2%80%9E%D0%BF%D0%B8%D1%80%D0%BE%D0%B3%D0%BE%D0%B2%E2%80%9C-%D1%81-%D1%87%D0%B5%D1%80%D0%B5%D0%BF%D0%BD%D0%B0-%D1%84%D1%80%D0%B0%D0%BA%D1%82%D1%83%D1%80%D0%B0-news705747.html", "text": "Момченце на година и седем месеца от Благоевград е транспортирано тази нощ за УМБАЛСМ „Пирогов“ с фрактура на черепа, като има съмнения, че то е жертва на домашно насилие, съобщава Би Ти Ви. Детето е откарано в болница, след като полицаи извикали спешна помощ след битов скандал в ромската махала на Благоевград. Той възникнал снощи, когато бащата на детето отишъл да го вземе от дома, където момченцето живее с майка си и друг мъж. Бащата твърди, че синът му е бит редовно. Майката първоначално казала, че детето е настинало и кашля, но след като то е прието в Спешно-приемно отделение на МБАЛ-Благоевград са установени насинявания и оток на лицето. Впоследствие майката обяснила, че детето е паднало по стълбите. С комоцио детето е транспортирано тази нощ в „Пирогов“. Скенерът там е установил фрактура на черепа, няма мозъчен хематом. По случая работи полицията в Благоевград.", "date": "2017.11.18", "title": "Момченце на година и седем месеца прието в „Пирогов“ с черепна фрактура "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%80%D0%B0%D0%B7%D0%B1%D0%B8%D0%B2%D0%B0%D1%89%D0%BE-%D0%B7%D0%B0%D1%89%D0%BE-%D1%81%D0%B5-%D0%BE%D0%B1%D0%B8%D0%B4%D0%B8-%D0%B3%D0%BE%D1%81%D0%BF%D0%BE%D0%B6%D0%B0-%D0%BD%D0%B8%D0%BD%D0%BE%D0%B2%D0%B0-news705739.html", "text": "БСП в продължение на две седмици си търсиха повод за конфронтация. И в крайна сметка се хванаха за господин Главчев. Това заяви пред \"Събуди се...\" депутатът от ГЕРБ Тома Биков. Той допълни, че на фона на случващото се в парламента през последните дни \"госпожа Нинова се обиди\" заради факта, че бе изгонена от вече бившия председател на парламента. От своя страна евродепутатът Ангел Джамбазки допълни: \"Има една приказка за лъжливото овчарче. Напускането на Народното събрание е последна стъпка преди предсрочни избори. Тук БСП се направиха интересни заради ... Те се върнаха отново на няколко позиции, за които трябва да се извинят. Пример - изказването на Валери Жаблянов за името на Цариброд\". \"Тези хора, които правят откровено антибългарски и антинационални изказвания, за тях оставка и дума не може да стане\", допълни той. \"Главчев буквално спази правилника на Народното събрание. Самият той го каза, че това е лично негов мотив. Когато си председател на  парламента и опозицията е заявила, че няма да влезе в пленарна зала, ако няма оставка на председателя, не може да се работи нормално. Това нямаше да бъде добре за никого. Щяхме да увеличим нивото на конфронтация. И ако трябваше да избираме между егото си и спокойствието на обществото, избрахме това - да преглътнем егото си\", коментира Тома Биков. Джамбазки допълни, че БСП си имат своя болка - \"не могат да преглътнат факта, че загубиха изборите по толкова лековат начин\". \"От първия ден БСП и ДПС, които вече са неразривно свързани... БСП искат вот на недоверие. Но този вот няма причина да мине. И дори да мине - какво?!\", попита евродепутатът. Тома Биков заяви, че България е готова за европредседателството: \"Ние технически сме готови, но по-важното е политически да сме готови. Стремим се да запазим спокойствието в обществото, защото няма как да водиш външна политика, когато има вътрешно напрежение. Ние сме направили ясна коалиция, която управлява. Сигурно правим и грешки. Ето - генерал Петров подаде оставка за нещо, което не съществува. Изгубихме един ценен здравен министър. Но той нямаше как да си върши работата, при условие, че през следващите две години непрекъснато щяха да го питат: \"Ама вие защо не си подадохте оставката?\". Ангел Джамбазки заяви, че БСП ще продължават да търсят провокация и няма да спрат дотук. идването на шефа на европарламента \"67% от групата на БСП отговарят на определението на господин Христов за дебилите в България по прости сметки, базирайки се на думите му. Сигурно много се забавляват в партията им\", каза още Джамбазки.", "date": "2017.11.18", "title": "ЕКСКЛУЗИВНО В ПИК! Тома Биков разбиващо: Защо се обиди госпожа Нинова"}
{"url": "http://pik.bg/%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%BE-%D0%BA%D0%B8%D1%82%D0%B0%D0%B9-%D0%B7%D0%B0%D1%81%D0%B8%D0%BB%D0%B2%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news705720.html", "text": "Традиционно приятелските отношения между Китай и Северна Корея са ценни за техните народи. Това заяви ръководителят на международния департамент на управляващата в Китай Комунистическа Партия Сонг Тао по време на посещение в Пхенян, предаде Reuters, цитирани от Фокус. В краткото си изявление Сонг е заявил, че е информирал севернокорейските власти за резултатите от скорошния конгрес на партията, на който президентът на Китай Си Дзинпин затвърди властта си. Обсъдени са били и отношенията между двете страни и управляващите партии. Изразено е било мнение, че традиционното приятелство между Китай и Северна Корея е установено и се развива от предишните лидери на двете държави и е ценено от народите им. По време на разговорите не е била спомената кризата около ядрената програма на Пхенян.", "date": "2017.11.18", "title": "Стратегическо! Китай засилва отношенията си със Северна Корея"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%88%D0%B5%D1%81%D1%82%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-news705749.html", "text": "Шестима души са ранени, след като късно снощи е станала престрелка в комплекса „Москва сити“ в руската столица, предава ТАСС, цитиран от Фокус. Според информация на властите, в късните часове на 17 ноември неизвестни посетители на центъра са влезли в конфликт с лица от частната охранителна фирма на сградата. „В резултат на конфликта, шестима от охранителите са получили огнестрелни рани с различна степен на опасност“, заяви представител на властите. На мястото на произшествието са пристигнали следователи и полицаи от Главното следствено управление на Москва. Образувано е разследване по случая, като за момента няма задържани от въоръжената група посетители. Все още не са известни причините за престрелката.", "date": "2017.11.18", "title": "Екшън! Шестима ранени след престрелка в Москва"}
{"url": "http://pik.bg/%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B8-%D0%B2%D0%B0%D1%80%D1%88%D0%B0%D0%B2%D0%B0-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%B0-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D0%BF%D1%80%D0%BE%D1%82%D0%B8%D0%B2%D0%BE%D0%B2%D1%8A%D0%B7%D0%B4%D1%83%D1%88-news705719.html", "text": "Съединените щати подписаха споразумение за продажба на система за противовъздушна отбрана с Полша, според което Вашингтон ще достави на Варшава екипировка на стойност 10,5 млрд. долара, предава Deutsche Welle, цитирани от Фокус. По силата на договорката Полша ще получи 208 противоракетни системи „Пейтриът“, определен брой пускови установки, радари, контролни станции и софтуер. Системите са способни да засекат и свалят няколко вида крилати ракети, близкобойни и тактически балистични ракети. Представител на Държавния департамент на САЩ заяви, че „подсигурена Европа, способна да се защитава срещу въздушни и ракетни заплахи, както и други форми на агресия, ще повиши мира и стабилност в европейската част на Алианса“. Предстои сделката да бъде одобрена от Конгреса на САЩ.", "date": "2017.11.18", "title": "Споразумение! Вашингтон и Варшава подписаха договор за продажба на система за противовъздушна отбрана на Полша"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D1%81%D1%82%D0%B0%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%BD%D0%B8%D1%82%D0%B5-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D0%B8--news705746.html", "text": "Димитър Главчев стана жертва на системните действия на опозицията в последните месеци. Това заяви в студиото на сутрешния блок на Би Ти Ви „Тази сутрин“ заместник-председателят на ГЕРБ Цветан Цветанов. Той добави, че оставката на Димитър Главчев, е изцяло личен избор. „Когато премиера Бойко Борисов пристигна в парламента, Главчев стана и каза, че не желае да е препъни камъчето на председателството и иска да подаде оставка – разясни Цветанов. – Той стана жертва на системните провокациите на опозицията в последните месеци. Старият председател на парламента беше от ГЕРБ, новият - също.В много от структурите ни не подкрепиха оставката му. Сменя се капитана за определено време, за да може отборът отново да играе в Шампионска лига и да сме печеливш тим. Главчев е отговорен човек и искам да отбележа, че направи нещо, което малко политици биха направили. Надали се налагаше да има най-тежкото наказание към Корнелия Нинова, но емоцията и напрежението си оказаха думата. Не е много лесно да председателстваш, когато има някой, който постоянно прави дрязги и провокации\". Цветан Цветанов добави, че на последния Предсеседателски съвет в парламента Корнелия Нинова  не е поискала нищо. „Тя каза, че ще отстоява позициите си като опозиция – разясни Цветан Цветанов. – Димитър Главчев категорично остава в парламента като депутат. Той нямаше такава вина, че да му се иска чак оставката. Вчера говорихме да остане. Цвета Караянчева натрупа опит през годините. Самият факт, че още в началото беше номинирана и избрана за заместник на Главчев, е достатъчен. Дано е чула, че бъдещият председател трябва да е с по-добро здраве от предишния“. Според Цветан Цветанов, БСП никога няма да управлява и най-големият проблем на Корнелия Нинова е че тя си се е представяла  като министър-председател. „Ще имаме специален конгрес след една седмица, за да спрем със спекулациите дали някога ще управляваме с БСП. Те нямат никаква позиция за миналото и за зверствата по време на комунистическото управление\", категорично заяви Цветанов.", "date": "2017.11.18", "title": "ГОРЕЩА ТЕМА! Цветан Цветанов изригна: Димитър Главчев стана жертва на системните провокации на опозицията!"}
{"url": "http://pik.bg/%D0%BA%D1%80%D1%83%D0%BC-%D0%B7%D0%B0%D1%80%D0%BA%D0%BE%D0%B2-%D0%BF%D1%80%D0%B0%D0%B7%D0%BD%D0%BE%D1%82%D0%B8%D1%82%D0%B5-%D0%B2-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%81%D0%B5-%D0%B7%D0%B0%D0%BF%D1%8A%D0%BB%D0%B2%D0%B0%D1%82-%D1%81-%D0%B8%D0%B7%D0%BC%D0%B8%D1%81%D0%BB%D0%B5%D0%BD%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B8-news705745.html", "text": "Решението на председателя на парламента г-н Главчев е достойно. Той допусна грешка. У нас сме свикнали, когато някой е на власт - да го венцеславим, а когато падне - да го критикуваме. Трябва да е обратно. Той подаде оставка, по думите му, за да запази атмосферата на парламентаризма. Ако тя се възстанови е добре. И е успех. Това заяви зам.-председателят на ПГ „БСП за България” Крум Зарков. съобщиха от пресцентъра на НС на БСП. По думите му коментарите за оставката на председателя на Народното събрание са свързани с „диаболичен план” или с идването на шефа на европарламента. „Всъщност нашият парламент има свои проблеми. Не можем заради европредседателството или заради идването на чужд гост, който и да е той, да играем ролята на декор. Това не е правилният подход към цялото председателство”, каза Зарков. Той добави, че опозицията има смисъл, само ако е истинска. „Всеки един от инструментите във вид на критика е легитимен и тя трябва да го ползва”, обясни народният представител. Той добави, че в момента Народното събрание не работи добре и празнотите се запълват с измислени скандали. Крум Зарков беше категоричен, че през последните години езикът е загрубял много, обидите са станали тежки, а думите са загубили значението си. „Последните месеци обаче се породи силна обществена чувствителност към това. Докато ние не водим в Народното събрание смислен дебат, пространството ще се запълва от резки изказвания”, обясни още той. По отношение на европредседателството, Зарков обясни, че вместо да крием проблемите си и да си парфюмираме докладите, можем да покажем на европартньорите си реалностите. „Нашите, българските интереси, съвпадат изцяло с европейските. Евросъюзът изпада в дезинтеграция поради ужасяващата разлика на живот между единия и другият му край. В Източна Европа и България се крие бъдещето на ЕС. Ние можем да покажем, че имаме визия за Европа, която е не само в наш, но и в общоевропейски интерес”, добави народният представител от левицата. „Една от ползите на европредседателството е изгубена, а именно – вътрешнополитическият и вътрешнообществен дебат. Това време изтече”, отсече Зарков. По отношение на европейския доклад, излязъл преди дни, Зарков обясни, че евромеханизмът нищо няма да реши. Проблемите, по думите му, са си наши и ние си ги знаем. „Както и да го гледаме този доклад, и да го четем, има 17 препоръки от януари и заключението, че нито една не е изпълнена”, каза той. Зарков напомни, че когато излезе предният доклад в началото на годината, всички политически сили се обединиха в оценката си, че е обективен и препоръките му могат да се изпълнят. „През ноември не са изпълнени, как да гледаме това като успех?”, попита народният представител.", "date": "2017.11.18", "title": "Крум Зарков: Празнотите в работата на парламента се запълват с измислени скандали"}
{"url": "http://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D1%82%D0%B8%D0%B1%D0%B5%D1%82-news705722.html", "text": "Силно земетресение с магнитуд 6,3 разлюля слабо населен район на Тибет, съобщи Геофизичният институт на САЩ, цитиран от Ройтерс. Няма данни за причинени щети вследствие на земетресението. Първоначално беше съобщено, че то е с магнитуд 6,7. Трусът беше усетен на Тибетското плато в 6:34 местно време (22:34 ч. вчера по Гринуич), на дълбочина от 10 км. Местното правителство съобщи, че засегнатият район в близост до границата с Индия е слабо населен и засега не са получени данни за пострадали. Земетресение с магнитуд 6,3 се смята за силно и може да доведе до сериозни щети. В югозападните райони на Китай трусовете са често явление. През 2008 г. при тежко земетресение в провинция Съчуан загинаха близо 70 000 души, припомня Ройтерс.", "date": "2017.11.18", "title": "Силно земетресение разлюля Тибет"}
{"url": "http://pik.bg/%D1%80%D0%B5%D1%82%D1%80%D0%BE%D0%B3%D1%80%D0%B0%D0%B4%D0%B5%D0%BD-%D0%BC%D0%B5%D1%80%D0%BA%D1%83%D1%80%D0%B8%D0%B9-%D0%BD%D0%B8-%D0%BC%D1%8A%D1%87%D0%B8-%D0%B4%D0%BE-%D0%B1%D1%8A%D0%B4%D0%BD%D0%B8-%D0%B2%D0%B5%D1%87%D0%B5%D1%80-news705785.html", "text": "Изминаващата 2017 г. бе изпълнена с ретроградни планети, които влияеха както на емоциите, така и на делата ни. От началото до финала й най-опасният – ретроградният Меркурий, ни владя три пъти, а четвъртият започва с финалния месец на годината. Още на 3 декември планетата ще влезе в Стрелец и ще ни мъчи с негативизъм и несполуки до навечерието на коледните празници. Меркурий ще излезе от ретроградно положение точно в нощта на 23 декември. Според астролози най-общо периодът ще се характеризира с неприятни емоционални състояния. Те съветват да бъдем по-сдържани и да не прибързваме с действията си. В допълнение последният за годината ретрограден Меркурий ще саботира плановете ни и ще ни попречи да вземем сериозни дългосрочни решения, които отдавна отлагаме. Все пак подредбата на планетите влияе различно на всеки зодиакален знак. В периода на ретрограден Меркурий представителите на зодия Овен е важно да укротят своя марсов темперамент, да охладят страстите, за да изчакат този период да отмине. Това важи и за отношенията с техните близки. Ако в семейството на зодия Телец приходите намалеят през периода на ретрограден Меркурий, Телците не трябва да изпадат в депресия, а спокойно да изчакат този период да отшуми. Всеки знае, че те разполагат с достатъчно много средства, за да се чувстват уютно в живота, но в ретрограден Меркурий не трябва да търсят нови източници на доходи, защото по-късно ще съжаляват. Ако Близнаците са планирали пътуване преди време, могат да го реализират в периода на Меркурий в ретроград. Ако не са, да не правят планове за почивки и пътешествия, защото ще се окажат проблемни. Зодия Рак са невероятно раними и чувствителни. Ако в този период някой ги обиди или нарани, да не правят трагедии, защото човекът не е имал желание да им причини неудобство, а е бил подвластен на различния Меркурий. Представителите на зодия Лъв не бива да се доверяват на околните, особено когато искат от тях застъпничество и ходатайство. Педантичните Деви да държат нервите си сдържани. В настоящия период техните близки или подчинени може да се окажат разсеяни, недобре концентрирани и да допускат дори смешни грешки. Девите не бива да им се карат прибързано, защото след 23 декември, когато Меркурий започне да се движи нормално, ще съжаляват. Зодия Везни имат силно развито чувство за справедливост, но в периода на ретрограден Меркурий не трябва да го проявяват прекалено явно, защото по-късно може да разберат, че са изтълкували чуждото поведение погрешно и да си навлекат големи проблеми. Представителите на зодия Скорпион да укротят ревността си и подозренията. Да внимават с обвиненията, защото едно погрешно може да им коства дори развод. Влюбчивите Стрелци пък трябва да се пазят от неподходящи партньори и от измами. Амбициозните по принцип Козирози да свалят гарда, защото добрите им качества ще доведат до лош ефект в периода на ретрограден Меркурий. Възможни са уволнения и финансови загуби. Представителите на зодия Водолей ще имат семейни проблеми и търкания с най-близките си, които ще отшумят, когато планетите влязат в обичаен ред. Интуитивните Риби ще загубят нюха си и ще сътворят поредица от грешни избори, ако не наострят ума си.", "date": "2017.11.18", "title": "Ретрограден Меркурий ни мъчи до Бъдни вечер"}
{"url": "http://pik.bg/%D0%B7%D0%B0%D0%BF%D0%B0%D0%B7%D0%B5%D0%BD%D0%BE%D1%82%D0%BE-%D0%B2-%D0%BA%D0%BE%D0%BD%D1%8F%D0%BA-%D1%81%D1%8A%D1%80%D1%86%D0%B5-%D0%BD%D0%B0-%D1%88%D0%BE%D0%BF%D0%B5%D0%BD-%D1%80%D0%B0%D0%B7%D0%BA%D1%80%D0%B8-%D0%BE%D1%82-%D0%BA%D0%B0%D0%BA%D0%B2%D0%BE-%D0%B5-%D0%BF%D0%BE%D1%87%D0%B8%D0%BD%D0%B0%D0%BB-%D0%B2%D0%B5%D0%BB%D0%B8%D0%BA%D0%B8%D1%8F%D1%82-%D0%BA%D0%BE%D0%BC%D0%BF%D0%BE%D0%B7%D0%B8%D1%82%D0%BE%D1%80-news705763.html", "text": "Възпаление на мембраната около сърцето е причината за смъртта на великия композитор Фредерик Шопен. До този извод стигат учени след две години специални изследвания. Те поставят диагнозата, след като изучават сърцето на композитора, което е погребано отделно от тялото му, съобщава \"Лайф Сайънс\". Сърцето на Шопен бе пазено, вградено в колона в църквата на Светия Кръст във Варшава като свещена реликва. Там то е доставено след смъртта на композитора през 1849 г. Шопен умира и е погребан в Париж, но сърцето му е пренесено в неговата родина съгласно завещанието му: музикантът се страхувал да не би случайно да бъде погребан жив и настоял преди погребението непременно да му бъде направена аутопсия. В колоната на църквата сърцето на Шопен е пазено над 150 години, докато през 2014 г. учените не получават разрешение за достъп до органа за оглед и определяне причините за смъртта на композитора, напуснал този свят едва на 39-годишна възраст. Учените от Института по генетика на човека при Полската академия на науките правят няколкостотин снимки на сърцето, запазено в някаква кафява течност (предполага се, че това е коняк, който през XIX век е бил използван за съхранение на органи), а след това пристъпват към внимателен визуален обзор на изображенията. В резултат те стигат до извода, че Шопен е бил болен от туберкулоза и умира от възпаление на мембраната около сърцето. Според специалистите, това е крайно рядко, но и едно от най-опасните усложнения при подобно заболяване.", "date": "2017.11.18", "title": "Запазеното в коняк сърце на Шопен разкри от какво е починал великият композитор"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D1%89%D0%B5-%D0%BF%D0%B5%D0%B5-%D0%BD%D0%B0-%D0%BC%D0%B8%D1%81-%D1%81%D0%B2%D1%8F%D1%82-%D0%BC%D0%BB%D0%B0%D0%B4%D0%BE%D0%BA%D1%8A%D1%82-%D0%B2%D0%BB%D0%B8%D0%B7%D0%B0-%D0%B2-%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%B0%D1%82%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news705611.html", "text": "Кристиан Костов ще влезе в историята като първия български изпълнител, който ще излезе на сцената на конкурса \"Мис Свят\". На 18 ноември той ще изпълни песента \"You Got Me Girl\" - английската версия на дебютния му сингъл \"Не си за мен\", с който оглави класацията за българска музика преди година. Церемонията се провежда в китайския град Саня и ще бъде излъчвана на живо в цял свят от 02:00 ч. българско време. \"След успеха, който постигнахме на \"Евровизия\", не съм очаквал, че толкова скоро ще изляза на още по-голяма сцена и да пея буквално пред цял свят. За мен е огромна чест и съм щастлив, че имам възможност да подкрепя нашата представителка. Всички момичета тук са красиви, но смятам, че \"Мис България 2017\" Вероника Стефанова е изключителна и ще ни представи достойно на конкурса!\", вълнува се Кристиан. Вероника Стефанова ще се съревновава с над 120 претендентки. Блондинката показа народната носия, с която ще представи страната, като изрази специални благодарности към певицата Елица Тодорова.", "date": "2017.11.18", "title": "БРАВО! Кристиан Костов ще пее на \"Мис Свят\"! Младокът влиза в музикалната история на България"}
{"url": "http://pik.bg/%D1%88%D0%B0%D1%88-%D0%B1%D1%83%D1%80%D0%B3%D0%B0%D1%81%D0%BA%D0%B8-%D1%85%D1%83%D0%B4%D0%BE%D0%B6%D0%BD%D0%B8%D0%BA-%D1%81%D0%B5-%D0%BE%D0%BA%D0%B0%D0%B7%D0%B0-%D0%B1%D0%BE%D1%81-%D0%BD%D0%B0-%D0%B1%D0%B0%D0%BD%D0%B4%D0%B0-%D0%B0%D0%B2%D1%82%D0%BE%D0%B4%D0%B6%D0%B0%D0%BC%D0%B1%D0%B0%D0%B7%D0%B8-%D0%B7%D0%B0%D0%B4%D0%B8%D0%B3%D0%B0%D0%BB%D0%B8-%D0%BB%D0%B8%D0%BC%D1%83%D0%B7%D0%B8%D0%BD%D0%B8-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news705726.html", "text": "Флагман\" Международна банда от автоджабази разби преди броени дни испанската полиция. Акцията е ръководена от Европол, а в нея освен местни ченгета са участвали и техни колеги от България и Португалия. Част от задигнатите автомобили са открити у нас. Бандата крадяла скъпите лимузини основно от испанската столица Мадрид, след което ги изкарвала с подправени документи към други европейски държави или ги продавала на части. По данни на полицията от 2016 г. до момента апашите са отговорни за над 85 откраднати автомобила, от които са изкарали 1,5 млн. евро. При акцията са арестувани общо 19 души. Те са обвинени в кражби, фалшификации, пране на пари като част от организирана престъпна група. Източници на разкриха, че за организатор на цялата схема се сочи бургазлията Велико Прокопов, който е около 60-годишен. Интересното е, че това име е доста разпространено сред автоджамбазите в Испания. Дори в края на 90-те години се стигнало до куриозната ситуация трима души с тази самоличност да лежат в испански затвор. Сега Велико отново се появява на хоризонта. Нашите източници разкриха, че редица автоджамбази пребивават в момента в Испания с фалшиви самоличности. Истинският Велико Прокопов е бургаски художник . Мъжът отишъл през 1998 г. в Испания и там му откраднали паспорта. С помощта на посолството ни му е издаден нов документ за самоличност. Задигнатият обаче е мултиплициран. Така художникът Велико Прокопов, който в момента се намира в Бургас, се оказа бос на международна престъпна организация. Бандитите действали по класическа схема, превръщайки откраднатите коли в „двойници“. За целта след кражбата набивали нови номера на шасито и двигателя, които били на автомобил от същата марка и модел, който обаче е редовен. Документите – малък и голям талон, също се правели като точно копие на двойника. Дори регистрационните табели клонирали тези на колата, от която е взета регистрацията. Схемата лъснала през 2016 г. Тогава испански шофьор получил множество глоби за превишена скорост от различни места, без изобщо да е пътувал до там. Освен това имало разминаване в цвета на автомобила му. Разследването установило, че „двойникът“ с пренабити номера е бил ползван от българи с множество регистрации за фалшифициране на документи, кражби и трафик на крадени автомобили. Нашенецът отговарял за пренабиването на номерата рамата и двигателя, а други българи се занимавали с фалшифицирането на документите и осигуряването на регистрационните табели. Той и приятелката му притежавали няколко коли в България, които били регистрирани и в Испания. Членовете на бандата били от различни националности. Освен българи и испанци в международната престъпна група участвали още: гърци, французи, румънци, поляци, португалци и бразилци.", "date": "2017.11.18", "title": "ШАШ! Бургаски художник се оказа бос на банда автоджамбази, задигали лимузини в Испания"}
{"url": "http://pik.bg/%D1%80%D1%83%D1%81%D0%BA%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%B0%D1%82%D0%B0%D0%BA%D1%83%D0%B2%D0%B0%D0%BD%D0%B8-%D1%81-%D0%B4%D0%B5%D1%81%D0%B5%D1%82%D0%BA%D0%B8-%D0%B1%D0%BE%D0%BC%D0%B1%D0%B5%D0%BD%D0%B8-%D0%B7%D0%B0%D0%BF%D0%BB%D0%B0%D1%85%D0%B8-%D1%81%D1%80%D0%B5%D1%89%D1%83-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-news705732.html", "text": "Руските служби са получили вчера десетки бомбени заплахи срещу президента Владимир Путин, съобщи говорителят на Кремъл Дмитрий Песков, цитиран от ТАСС, съобщи Би Ти Ви. Получени са десетки съобщения за около 50 взривни устройства, поставени по пътя на президентския кортеж в Санкт Петербург. Нито едно не се е потвърдило,  уточни  Песков. Путин е бил информиран за заплахите, но охраната му е взела всички необходимите мерки, графикът на работата на президента за същия ден не е бил нарушен, увери говорителят. Засега не е ясна самоличността на обадилите се, добави Песков, като заяви още, че обажданията са постъпили от друга страна. „Няма съмнения, че рано или късно ще бъде установено кой заплашваше с експлозии“, увери той. „Това са телефонни хулигани, телефонни терористи, можете да ги наричате както искате. Това несъмнено е престъпна дейност, затова, разбира се, рано или късно ще ги открият“, подчерта Песков.", "date": "2017.11.18", "title": "Руските служби атакувани с десетки бомбени заплахи срещу Владимир Путин"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%86%D0%B8%D1%80%D0%BA-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B8-%D0%BA%D0%BC%D0%B5%D1%82%D0%BE%D0%B2%D0%B5-%D0%BD%D0%B0-%D0%B3%D0%B5%D1%80%D0%B1-%D1%80%D0%B0%D0%B7%D1%82%D0%BE%D0%B2%D0%B0%D1%80%D0%B2%D0%B0%D1%82-%D0%BF%D0%BE%D0%BC%D0%BE%D1%89%D0%B8-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%B2-%D0%BF%D0%BE%D0%BB%D1%81%D0%BA-news705783.html", "text": "Неприятна картина може да се види в момента в село Полски извор, община Камено, където преди минути пристигнаха дарените ел. уреди от ПП ГЕРБ. Докато народни представители и кметове на управляващата партия разтоварват от тировете и претоварват в микробуси разпределените помощи, здрави младежи и мъже на средна възраст наблюдават безучастно. Циркът се разиграва на площада в село Полски извор. Местните очевидни бяха дошли, за да видят Бойко Борисов, който обаче се е върнал по средата на пътя заради внезапно възникнали държавни дела, съобщава \"Флагман\". Общо 419 са ел. уредите, които ще бъдат разпределени на всичките  187 пострадали домакинства, включително и за двете наводнени детски градини в селата Черни връх и Равнец. Бялата техника е на стойност 140 хил. лева и е закупена със средства от субсидията на ПП ГЕРБ-100 хил. лв., а останала част е събрана от дарителската кампания на партията. В тежката товаро-разтоварна дейност и към момента са включени зам.-председателят на ГЕРБ Цветан Цветанов, народните представители Димитър Бойчев, Ивелина Василева, Иван Вълков, Диана Саватева,  и други, кметовете Димиктър Николов, Жельо Вардунски, Васил Едрев и Иван Жабов. Тук са и общински съветници на ГЕРБ от Бургас, както и изп. директор на Пристанище Бургас Диан Димов. В операцията активно участва и зам. областният управител Севдалина Турманова.", "date": "2017.11.18", "title": "ПЪЛЕН ЦИРК! Депутати и кметове на ГЕРБ разтоварват помощи за пострадалите семейства в Полски извор, местните гледат отстрани сеир (СНИМКИ)"}
{"url": "http://pik.bg/%D0%B2%D0%B5%D1%80%D1%81%D0%B8%D1%8F-%D1%82%D0%B5%D0%B6%D0%BA%D0%B8%D1%82%D0%B5-%D0%BD%D0%B0%D1%80%D0%B0%D0%BD%D1%8F%D0%B2%D0%B0%D0%BD%D0%B8%D1%8F-%D0%BF%D1%80%D0%B8-%D1%83%D0%B6%D0%B0%D1%81%D0%B0-%D0%BA%D1%80%D0%B0%D0%B9-%D0%BC%D0%B8%D0%BA%D1%80%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B7%D0%B0-%D0%BB%D0%B8%D0%BF%D1%81%D0%B0-%D0%BD%D0%B0-%D0%BF%D1%80%D0%B5%D0%B4%D0%BF%D0%B0%D0%B7%D0%BD%D0%B8-%D0%BA%D0%BE%D0%BB%D0%B0%D0%BD%D0%B8-news705750.html", "text": "Травмите на пострадалите при катастрофата край Микре – лицево-челюстни наранявания и множество счупвания, говорят за вероятна липса на предпазни колани. Това коментира в студиото на  сутрешния блок на Би Ти Ви „Тази събота” Владимир Тодоров, председател на Асоциацията на пострадали при катастрофи. „Една част от автобусите не разполагат с предпазни колани, а в тези, които имат, коланите често не се ползват. Много подценяваме коланите. И докато на предните седалки на леките автомобили употребата им е 90%, на задните неупотребата им е 80%”, разясни той. „Трудно е да се коментират причините за тежката катастрофа в момента – може да е била свързана с пътя, с превозното средство, да е по вина на някой от водачите, вероятно на автобуса, или пък да е свързана с моментното му състояние“, коментира експертът Алекси Стратиев, бивш директор на КАТ. И двете превозни средства имат тахошайби, по които може да се установи каква е била скоростта при момента на удара, посочи Тодоров. Ловеч е областта с най-тежка пътно-транспортна обстановка в страната – над 190 загинали на 1 млн. души, докато в София са 40 на 1 млн., отбеляза пък Стратиев. „Трябва да има много повече камери и инфраструктурата да бъде безопасна“, смята Владимир Тодоров. По думите му например сериозен проблем е непремахването на пътни знаци, които вече не отговарят на реалната обстановка – някога може да е имало причини за различна организация на движението, които са отпаднали, но знаците са останали – защото за това трябва да се направи одит на пътя, да се подпишат няколко души, а струва и пари – въпрос на бюрокрация е. Тодоров препоръча на пострадалите при катастрофата край Микре и на наследниците на загиналите да се заредят с търпение, защото нашата разследваща система е много бавна. Той даде пример с друга катастрофа, при която вече една година делото е на фаза досъдебно производство, защото не може да излезе една експертиза. Относно обезщетенията Владимир Тодоров посочи, че има две застраховки – на местата в превозното средство и гражданската отговорност на виновния водач. „Пострадалите и наследниците трябва да се обърнат към компетентни специалисти -  призова Тодоров. - Трябва да събират медицинските документи, както и документи за разходите по лечението си. Сега ще има наказателно дело, което да определи виновния, после започват процедури по застрахователните казуси“.", "date": "2017.11.18", "title": "Версия! Тежките наранявания при ужаса край Микре говорят за липса на предпазни колани"}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BD%D0%B5%D0%B2%D0%BE%D0%BB%D0%BD%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%86%D1%8A%D1%80%D0%BA%D0%B2%D0%B0-%D0%B2-%D1%89%D0%B0%D1%82%D0%B0-%D1%82%D0%B5%D0%BD%D0%B5%D1%81%D0%B8-news705790.html", "text": "Мъж по невнимание е ранил при стрелба с огнестрелно оръжие себе си и жена си по време на мероприятие в църква в американския щат Тенеси, на което се е обсъждало използването на оръжие за защита на паството, съобщиха от местната полиция, цитирани от телевизионния канал CNN. „Имало е стрелба, но става дума за случаен изстрел. Двамата пострадали са били откарани в болница“, се посочва в съобщението на полицията на град Телико Плейнс, щата Тексас във „Фейсбук“. Уточнява се, че инцидентът е станал в Първа обединена методистка църква. Присъстващите беседвали за самозащитата и за оръжието в църквата. Уейн Рейд извадил и показал на присъстващите незаредения си пистолет, след което го заредил и го върнал в кобура. След това го помолили отново да покаже пистолета. Когато 81-годишният Рейд го извадил повторно, пистолетът гръмнал. При изстрела пострадали Рейд и съпругата му.", "date": "2017.11.18", "title": "Двама ранени при неволна стрелба в църква в щата Тенеси"}
{"url": "http://pik.bg/%D0%B1%D1%81%D0%BF-%D1%81%D0%B5-%D1%80%D0%B0%D0%B7%D1%86%D0%B5%D0%BF%D0%B8-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-%D0%B4%D0%BE%D0%B2%D0%B5%D0%B4%D0%BE%D1%85%D0%B0-%D0%B4%D0%BE-%D1%80%D0%B0%D0%B7%D0%BD%D0%BE%D0%B1%D0%BE%D0%B9-%D1%81%D1%80%D0%B5%D0%B4-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news705788.html", "text": "Разнобой по въпроса за конституционните поправки за отпадане на давността върху приватизационните сделки на прехода показаха знакови фигури в БСП на пленума на партията, който обсъжда темата като първа точка от дневния ред, съобщава Канал 3. Социалистите трябва да се произнесат дали подкрепят предложението на ГЕРБ, на което вече Корнелия Нинова каза \"да\", но под условие, че темата се разшири и с преглед на концесиите и групировките. Тон за отпор е дал шефът на червения съвет по законодателството Янаки Стоилов. Юристът е изнесъл доклада на оглавявания от него съвет, който е твърдо отрицателен за подобно пипане на Конституцията. Според Стоилов, такива поправки противоречат на европейското право и на принципите на правото изобщо. БСП няма работа да участва в този спектакъл, е подкрепил колегите си юристи и бившият соцлидер Михаил Миков. Предложението на ГЕРБ е защитил депутатът Атанас Костадинов. В същото време обаче според социалисти пленумът се е запътил към отхвърляне на идеята за промени в Конституцията. Сблъсъкът на позициите още се вихри, но всички чакат думата на Нинова, която ще се изкаже на финала на дискусията. По-рано, на влизане на заседанието на Националния съвет твърдо \"не\" пък на подобни промени в основния закон казаха Георги Гергов и Георги Божинов. На ГЕРБ нищо няма да подкрепим, отсече обвиняваният за привърженик на идеята за коалиция именно с партията на Бойко Борисов - Георги Гергов. \"Става въпрос за това кой ще държи бухалката – коментира Гергов. - Конституционните промени са нещо скрито\". Той призна, че е наясно какво точно ще се поиска с тези промени и намекна за сериозен отпор, който очаква да се случи на пленума и прогнозира изненади. \"Не става въпрос за реваншизъм. Става въпрос за политики и за придърпване чергата към себе си. Всяка една политическа сила това се стреми. Въпросът е, че ние изпуснахме питомното и гоним дивото. Питомното е да бяхме победили на изборите\", коментира Гергов. Той отново се обяви за това, че дневният ред на БСП трябва да е свалянето на ГЕРБ с предсрочни избори. Според него, предсрочен вот трябва да има рано напролет. \"Ние загубихме изборите и трябва да направим ясна равносметка и това трябва да се случи днес на този пленум по отношение на организационните въпроси къде бъркаме какво правим и какво трябва да направим - каза Гергов. - Следващият полезен ход на БСП е да предизвикаме избори. Избори да предизвикаме. Това е за хората, не е за БСП“. Гергов разкритикува, че някои решения се вземат прибързано, а БСП е 125-годишна партия и не може да си пише \"историята на коляно\". Зам.-председателят на БСП Стефан Данаилов е твърдо на обратната позиция - да бъде подкрепен ГЕРБ за приватизацията. \"Аз съм \"за\", мен ако ме питате. И съм убеден в едно нещо - Корнелия Нинова трябва да подкрепи задължително, защото акцията е срещу нея\", заяви Данаилов. Той ще пледира Нинова да има право да гласува \"за\", ако пленумът реши, че не трябва да се подкрепят промените, предложени от ГЕРБ. Стефан Данаилов добави, че вторият глас ще е негов. \"Но аз съм също \"за\" и нищо чудно да си туря пръстчето и аз - допълни Стефан Данаилов .- Трябва да се разбере цялата тая работа, колко години вече се моткаме?! Може да има някаква уловка\".", "date": "2017.11.18", "title": "БСП се разцепи! Промените в Конституцията доведоха до разнобой сред червените"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B0-%D1%81%D0%B5-%D1%83%D0%B4%D0%B0%D1%80%D0%B8%D0%BB%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%BE-news705829.html", "text": "Два автомобила са катастрофирали на кръстовище на бул. „Тодор Александров“ и ул. „Одрин“, съобщава Фокус. Движението е блокирано, а пътни полицаи го отбиват в посока кв. „Люлин“ от улица „Опълченска“. По пътното платно има разпилени отломки от автомобилите, върху които са нанесени материални щети.", "date": "2017.11.18", "title": "КАТАСТРОФА! Две коли са се ударили в центъра на София, движението е блокирано"}
{"url": "http://pik.bg/%D1%82%D0%BE%D0%B2%D0%B0-%D1%81%D0%B0-%D0%BD%D0%B0%D0%B9-%D0%BC%D1%8A%D1%80%D0%B7%D0%B5%D0%BB%D0%B8%D0%B2%D0%B8%D1%82%D0%B5-4-%D0%B7%D0%BE%D0%B4%D0%B8%D0%B8-news705800.html", "text": "Много трудно бихте се разбрали с представители на зодия Близнаци. Постоянно сменят лицата си и ще се окаже,че сте говорили на единия близнак, а срещу вас в момента стои другия и ще твърди, че не сте говорили нищо. Когато ги мързи са готови да измислят всякакви оправдания само и само за да не свършат работата. В този случай, по-добре се откажете и намерете някой, на когото наистина можете да разчитате. Везните са изключително колебливи, често те самите незнаят на къде да поемат. До тях трябва да застане човек, който да ги напътства и да им показва пътя. Те са амбициозни, обичат живота и удоволствията и често им се случва да загърбят нещо в името на дадено преживяване. Мързелът им може да бъде безграничен, ако нещото, което се изисква от тях не им е интересно. Няма да повярвате коя е най-мързеливата нация в света Мързеливи и неактивни ли са българите? Е, дори и да сме, поне не присъстваме в класацията на страните първенци по тези показатели. Нау... Прочети повече Има моменти в които Лъвовете попадат в живота на “лентяйството“. Случи ли се това, много трудно би ги накарал да се върнат към започнатата работа. Принципно спазва ангажиментите си, но имайте едно наум, все пак е царска зодия не би пренебрегнал своето и никога не би поставил друго занимание пред своите приоритети. Затова много внимавайте с какво ще го накарате да се захване. Казват, че мързелът е вроден талант, който изисква специални умения. Много хора обичат безделието и отдаването на почивка, вместо на вършенето на определена работа. Оказва се, че зодията влияе пряко върху това до колко един човек е работлив и до колко предпочита да мързелува. Ако трябва да разчитате на някой за дадена задача, да се свърши работа както трябва и да не се притеснявате, че нещо няма да се обърка, със сигурност не се доверявайте на следните 4 зодии да ви вършат работа, тъй като са най-мързеливите зодии. Раците са изпълнителни и отговорни, но само когато те искат. В тази връзка не им се доверявайте, защото просто сега не е момента и музата им не е дошла. Иначе са работливи и вършат всичко, с което се захванат, с желание, но когато то липсва става страшно. Тогава няма сила на света, която може да ги накара да приключат зададената им задача.", "date": "2017.11.18", "title": "Това са най-мързеливите 4 зодии"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%B8%D1%82%D0%B5-%D0%B8%D1%81%D1%82%D0%B8%D0%BD%D0%B8-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-news705728.html", "text": "Когато си помислим за любов, всички си представяме едно незабравимо, прекрасно изживяване, изпълнено с щастливи мигове и позитивни моменти. Има обаче случаи, в които тя ни носи разочарование и болка. Това често се случва, когато имаме погрешни разбирания за любовта и начина, по който трябва да се случват нещата. Ето няколко истини за това чувство: Колко малко ни трябва, за да бъдем щастливи, а колко много време отнема, за да го разберем. Не трябва да се страхуваме, че ще загубим даден човек. Всъщност от съдбата си не може да избягаш и човекът, който ти е отреден, няма шанс да те подмине. Всеки, който си тръгва от нас, ни оставя с по-добър опит занапред. Любовта много често е саморазрушителна, тя не е само целувки и докосвания, а мисъл, че копнееш ужасно много за някого, който един ден може просто да си тръгне от теб. Колкото повече обичаме днес, толкова повече може да ни боли утре. Хората не се променят, те се разкриват. Всеки един следващ човек в живота ни ни показва защо с предния не сме успели. Човек не трябва да се влюбва и обича дълбоко, докато не се увери, че това е правилният човек и на него може да довери живота си. Печелиш човек тогава, когато не само преспиш с него, а когато не можеш да заспиш без него. И така животът се изтъркулва и след една определена възраст започваш да търсиш правилната и истинската любов. След определен брой провалени връзки вече започваш да се влюбваш по-предпазливо, съобщава \"Ай Уомън\". Много внимаваш на кого предлагаш сърцето си и имаш много по-високи изисквания към бъдещия си партньор. Любовта е като гора, която завършва с ограда от тръни, както в приказките. И въпреки че го знаеш, продължаваш напред през гората, за да се сблъскаш в бодливия плет. Всички ние сме хора за всичко, но не за всеки и не на всяка цена. Знаейки тези неща, можем много по-лесно да приемем любовта, раздялата и всичко, което ни се случва. Важно е да знаем, обаче, че каквото и да става, любовта е вътре в нас и от там никой не може да ни я отнеме.", "date": "2017.11.18", "title": "Бруталните истини за любовта"}
{"url": "http://pik.bg/%D0%BB%D0%B0%D0%BC%D0%B1%D0%BE-%D0%BA%D1%83%D0%BB%D1%82%D0%BE%D0%B2%D0%BE-%D1%86%D0%B2%D0%B5%D1%82%D0%B0-%D0%B5-%D0%B4%D0%BE%D1%81%D1%82%D0%B0-%D0%BE%D1%81%D1%82%D1%80%D0%B0-%D0%B1%D1%83%D0%BB%D0%BA%D0%B0-%D0%B0%D0%B7-%D0%BC%D0%BD%D0%BE%D0%B3%D0%BE-%D1%85%D0%B0%D1%80%D0%B5%D1%81%D0%B2%D0%B0%D0%BC-%D0%BC%D0%B5%D0%BD%D0%B4%D0%B0-news705787.html", "text": "Стефан Данаилов разкри предпочитанията си сред депутатките от ГЕРБ, в това число коя от тях е виждал на председателското място на парламента след оставката на Димитър Главчев. , Ламбо изтърси: \"Ами тя е доста остра булка. Но не знам доколко ще успее да въздържа себе си\", изрази притеснение от темперамента на дамата от ГЕРБ актьорът-депутат. Той обаче доказа, че забележките му не са на политическа основа, защото веднага разкри чий фен е - на шефката на бюджетната комисия Менда Стоянова. Ламбо определи като абсолютен успех предизвиканата оставка на Главчев, но допълни, че той сам си го е направил. \"Защо трябваше да го прави това Главчев? Умен човек, а какво направи? Сега не знам дали някой го подтикна да направи тази глупост, но това си беше пълна глупост. Той го предизвика\", категоричен е Данаилов. . Лично той смятал, че може да има друга, по-конкретна тема на вота от корупцията. Попитан дали одобрява избора на Цвета Караянчева за председател на Народното събрание \"Аз бях за Менда Стоянова. Аз много я харесвам тази жена, тя е благородна. Разбрах, че й е предлагано, но тя се е отказала\", съжали за любимката си заместник-председателят на БСП. \"Така че то и с какво разполагаш, то не е една беля\", заключи той, цитиран от Канал 3. Той отхвърли твърдението на ГЕРБ, че БСП клати властта и държавата. \"Е, какво клатим? Те са толкова сигурни в себе си, какво да ги клатим! Те са железни, но въпросът е, че не може да има спокойствие, акцията ще върви докрай\", обясни за вота на недоверие Ламбо Според него обаче обществото не е узряло още за избори, а целта на вота на недоверие е да стигнат сигнали до хората, че не вървят добре нещата. По въпроса за приватизацията и промените в Конституцията, които предлага ГЕРБ, Данаилов смята, че дори пленумът да го отхвърли, Нинова трябва да гласува \"за\", а той щял да даде \"второто пръстче\", убеден, че трябва да се подкрепят.", "date": "2017.11.18", "title": "Ламбо култово: Цвета е доста остра булка, аз много харесвам Менда"}
{"url": "http://pik.bg/%D0%BF%D0%BE%D0%B3%D1%80%D0%B5%D0%B1%D0%B2%D0%B0%D1%82-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news705838.html", "text": "Погребението на легендарния щангист Наим Сюлейманоглу се предвижда да се състои в неделя в гробището Едирнекаплъ, където с почетен ритуал се погребват геройски загиналите, съобщи валията на Истанбул Васип Шахин, съобщава Гонгбг. Очаква се да присъства президентът Реджеп Тайип Ердоган. Васип Шахин подчерта, че кончината на големия спортист и ненадминат шампион Наим Сюлейманоглу е хвърлила в скръб държавното ръководство, правителството, спортните институции цялото общество. \"Скърбим с цялото си сърце за спортиста и човека Наим, нека почива в мир, Бог да го прости!\" каза той. Ръководителят на лекуващия екип проф.д-р Ялчън Полат каза пред журналисти, че смъртта на Наим е настъпила в 2.50 мин. Той подчерта, че са били положени всички усилия, за да бъде спасен животът на щангиста, но се появили редица усложнения. Той подчерта, че лично турският президент се е интересувал непрекъснато за състоянието на щангиста, оказвана им е била всякаква помощ. Братът на Наим Мухаррем през сълзи разказа, че през цялото време на лечението са получавали всякаква помощ и подкрепа от всички институции. Най-близкият съратник на Наим, приемникът му в щангите Халил Мутлу, който също е роден в България, не можеше да говори от скръб пред камерите. \"Наим беше недостижим и си отиде такъв, той беше моят кумир, неговото място ще остане празно завинаги\", каза той през сълзи.", "date": "2017.11.18", "title": "Погребват Наим Сюлейманоглу в Истанбул"}
{"url": "http://pik.bg/%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D0%B2%D1%82%D0%BE%D1%80%D0%B8-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B7%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%B2-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%80%D1%83%D1%81%D0%BA%D0%B0%D1%82%D0%B0-%D1%81%D1%82%D0%BE%D0%BB%D0%B8%D1%86%D0%B0-news705767.html", "text": "Московската полиция е задържала втори заподозрян за участие в престрелката в комплекса „Москва сити“ в руската столица, съобщиха от  полицията в града, цитирани от ТАСС. В късните часове на 17 ноември неизвестни посетители на комплекса „Москва сити“ са влезли в конфликт с лица от частната охранителна фирма на сградата. В резултат на престрелка шестима души са ранени. Един от заподозрените извършители бе арестуван в ранните часове днес. Според информацията, около 11:40 часа московско време полицейски служители са спрели лек автомобил, управляван от 26-годишен шофьор, който е един от издирваните във връзка със стрелбата в търговски комплекс в Москва.", "date": "2017.11.18", "title": "Московската полиция  задържа втори заподозрян за участие в стрелбата в руската столица"}
{"url": "http://pik.bg/%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%BF%D1%80%D0%B5%D1%81%D1%82%D0%B8%D0%B6%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-%D1%87%D0%BE%D0%BD%D0%BE-%D0%BF%D0%B5%D0%BD%D1%87%D0%B5%D0%B2-%D0%BF%D0%BE%D0%B4%D0%BF%D0%B8%D1%81%D0%B0-%D1%81-news705805.html", "text": "Възпитаникът на школата на Виктория Волей (Пловдив) - Чоно Пенчев, подписа договор с италианския гранд Модена. Разпределителят, който след по-малко от месец ще навърши 23 години, вече е картотекиран официално в новия си отбор и може да направи дебют още в утрешния домакински мач срещу Милано, пише \"Новспорт\". Чоно Пенчев бе поканен преди месец да тренира с Модена и бе одобрен от старши треньора Радостин Стойчев. В новия си тим пловдивчанинът ще бъде съотборник с бразилската легенда Бруно Резенде, както и с братята Суон и Ървин Нгапет. В момента Модена е на второ място в италианската Суперлига с актив от 18 точки, три по-малко от лидера Перуджа.", "date": "2017.11.18", "title": "Изключително престижен трансфер! Чоно Пенчев подписа с..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D1%80%D0%BE%D0%BC%D0%BD%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%BB%D0%BE%D0%BD%D0%B4%D0%BE%D0%BD-%D1%82%D1%83%D1%80%D0%BD%D0%B8%D1%80%D1%8A%D1%82-%D1%81%D0%B5-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%B3%D1%80%D0%B8%D1%88%D0%BE-%D0%B4%D0%B8%D0%BC%D0%B8%D1%82%D1%80%D0%BE%D0%B2-news705839.html", "text": "Финалният Мастърс за годината предложи сензационно развитие. До края на турнира остават само 2 мача, а Григор Димитров може да бъде посочен като фаворит за титлата! В драматичен полуфинал, Давид Гофен победи с 2:1 сета легендата Роджър Федерер. 2:6, 6:3, 6:4 в отделните части. Така белгиецът ще играе на финал на Заключителния Мастърс. В другия полуфинал, от 22:00 часа българско време, ще спорят Димитров и Джак Сок. Гришо е сочен за фаворит в мача със Сок. Припомняме пък, че само преди броени дни, Димитров победи с категоричното 6:0, 6:2 Гофен в двубой от груповата фаза! Класата на Давид обаче явно е голяма и той се съвзе от разгромното поражение с успех над Тийм и фурор в 1/2-финалите срещу Федерер. Така Гришо получава шанс да запише 5 поредни победи на дебютния си Финален Мастърс, да завоюва 1500 точки и категорично да завърши сезона в Топ 3 на тенис-ранглистата. Остава сами Димитров да спечели тежката битка със Сок днес и да триумфира във финал срещу Гофен... Препятствия по силите на Григор. Исторически шанс пред Гришо. Макар и дебютант, два мача преди края на Заключителния Мастърс за 2017 година, Димитров има всички шансове да запише уникалните 5 от 5 успеха в надпреварата, гарнирани с 1500 точки, които да са отлична основа за следващия сезон!", "date": "2017.11.18", "title": "ИЗВЪНРЕДНО! Огромна сензация в Лондон! Турнирът се разтресе! Гришо Димитров..."}
{"url": "http://pik.bg/%D1%84%D0%BE%D1%82%D0%BE-%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-tv-%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B8%D0%BD%D0%BA%D0%BE%D0%B3%D0%BD%D0%B8%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%BA%D0%B0%D1%82%D0%B0-%D0%BF%D1%80%D1%8A%D1%81%D0%BA%D0%B0-%D0%BF%D0%B0%D1%87%D0%BA%D0%B8-%D0%BF%D0%BE-%D0%BC%D0%B0%D1%81%D1%82%D1%8A%D1%80-%D1%88-news705649.html", "text": "Дарина Павлова се прибра инкогнито в София, за да проконтролира бизнеса си у нас. Вдовицата на Илия Павлов не се е връщала от лятото, когато се отби за кратко след ваканцията със сина си Илия-Калоян и американското му гадже Аби на гръцкия остров Миконос. \"Мадам Мулти\" е отседнала в 5-звездния хотел \"Сенс\" на пъпа на столицата, заловиха я папараците на ПИК. Мястото най-вероятно е фаворит на милионерката, тъй като не за пръв път тя наема апартамент в сградата на бул. \"Цар Освободител\". Дарина явно не желае да се разбира за посещението й в София, тъй като от два дни не е мърдала от хотела. Като всяка милионерка, бизнес дамата смята, че светът трябва да се върти около нея и привиква персоните, с които има работните и тук-там по някой лична среща, сред уютната атмосфера на ресторанта към хотел - Chef's. Любопитно е, че заведението е собственост на шеф Виктор Ангелов, който е жури в кулинарния формат \"Мастър Шеф\". Павлова прекарва по няколко часа в ресторанта, като не само тя, но и гостите й се възползват от авторската сезонна кухня на шефа.", "date": "2017.11.18", "title": "ФОТО БОМБА В ПИК TV! Дарина Павлова инкогнито в София! Милионерката пръска пачки по Мастър Шеф (ПАПАРАШКИ СНИМКИ + ВИДЕО)"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%BF%D0%BB%D0%B5%D0%BD%D1%83%D0%BC%D0%B0-%D0%BD%D0%B0-%D1%81%D1%82%D0%BE%D0%BB%D0%B5%D1%82%D0%BD%D0%B8%D1%86%D0%B0%D1%82%D0%B0-%D0%B4%D1%80%D0%B0%D0%B3%D0%BE%D0%BC%D0%B8%D1%80-%D1%81%D1%82%D0%BE%D0%B9%D0%BD%D0%B5%D0%B2-%D0%B1%D1%81%D0%BF-%D0%B2%D0%B5%D1%87%D0%B5-%D0%B5-%D0%B3%D0%BE%D1%82%D0%BE%D0%B2%D0%B0-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%B4%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-news705748.html", "text": "ГЕРБ трудно признават своите грешки. Но когато доводът е да не дразним своите европейски партньори, това е възмутително. Ние не бива да смитаме боклука под килима. Това заяви преди началото на пленума на БСП Драгомир Стойнев. Социалистът коментира оставката на вече бившия председател на парламента Димитър Главчев. \"Жалко е, че по-голямата част от депутатите на ГЕРБ скачат и си късат ризите, когато трябва да защитават Цветан Цветанов или Бойко Борисов\", допълни той. На въпрос как ще коментира думите на Иво Христов, че \"80% от българското население са дебили\", той отговори: \"Господин Христов не е институция. Той се извини. Но когато става дума за председател на Народното събрание, нещата са други\". Стойнев \"зави\" разговора към темата с пенсионерите, контрабандата и капиталовите разходи. Запитан дали ще се поиска оставката на Иво Христов, той заяви: \"Иво Христов не е член на БСП. Той е от гражданската квота. Той излезе и се извини на всички български граждани. БСП е една демократична партия, има си предвиден ред. Докато в ГЕРБ е съвсем друго - каквото кажат първите двама, това се случва\". На въпрос дали има сближаване с ДПС, Стойнев отговори: \"Това, че ДПС искат по някакъв начин да разклатят властта, това е тяхно политическо решение. Докато ние искаме смяна на властта. БСП вече е готова наистина да управлява\".", "date": "2017.11.18", "title": "Преди пленума на столетницата! Драгомир Стойнев:  БСП вече е готова наистина да управлява"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%BA%D0%B0%D0%BD%D0%B0%D1%80%D0%B8%D1%82%D0%B5-%D0%BF%D0%BE%D0%BB%D1%83%D1%87%D0%B8-%D1%81%D0%B5-%D0%B4%D0%BE%D0%B1%D1%8A%D1%80-%D0%BC%D0%B0%D1%87-news705831.html", "text": "Треньорът на Ботев - Николай Киров, остана доволен от представянето на своите футболисти при равенството срещу ЦСКА (1:1). \"Получи се добър мач. Двата отбора търсеха до последно победата. Имаше голови положения и пред двете врати. Сътворихме добри контраатаки, но завършващия удар не бе добър. Ние имахме най-чистото голово положение в двубоя, но накрая не успяхме да реализираме. Доста от нещата, които бяхме планирали, се получиха. Никога не коментирам отсъжданията на реферите. Казах на момчетата, че трябва да вкараме два гола, ако искаме да спечелим. Когато феновете са с нас и ни вярват, ние им се отблагодаряваме. Чворович води преговори с ръководството, надявам се да остане в отбора\", каза Киров, след дербито на \"Армията\".", "date": "2017.11.18", "title": "Треньорът на \"канарите\": Получи се добър мач"}
{"url": "http://pik.bg/%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B8%D1%8F-%D0%BC%D0%B0%D1%87-%D0%B7%D0%B0-%D1%86%D1%81%D0%BA%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news705837.html", "text": "Наставникът на ЦСКА - Стамен Белчев, коментира равенството (1:1) срещу Ботев Пловдив на стадион \"Българска армия\". Ето какво сподели треньорът на \"червените\": \"Не можахме да спечелим, защото не успяхме да наложим нашия начин на игра. Трябваше да бъдем малко по-търпеливи в предни позиции. Ботев игра добре на контраатака и не успяхме да се противопоставим в по-голямата част от срещата. И срещу Разград дават три точки, и срещу Ботев също. Когато не можеш да победиш след тази хубава победа, то тя се обезличава. Наистина Каранга е един страхотен футболист. Днес се усети неговото отсъствие. Човекът, който трябваше да го замести не се справи по най-добрия начин. Не съм гледал дузпата, не искам да коментирам. Имахме и ние шансове, но за съжаление не се получи. Нямахме много чисти голови положения. Мисля, че за отбор като ЦСКА това не е достатъчно, без да подценявам тима на Ботев. Днес не беше нашият ден\", заяви Белчев.", "date": "2017.11.18", "title": "След тежкия мач за ЦСКА! Ето какво каза наставникът на \"армейците\""}
