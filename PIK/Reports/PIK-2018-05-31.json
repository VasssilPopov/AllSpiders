{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D1%81%D0%B0%D0%BC%D0%BE-%D1%81%D1%80%D0%B5%D1%89%D1%83-1-%D0%B5%D0%B2%D1%80%D0%BE-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D0%BF%D1%80%D0%B5-%D0%BC%D0%B0%D0%BD%D0%B8%D0%BF%D1%83%D0%BB%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0%D0%B6%D0%B0-news754297.html", "text": "„България е сред най-засегнатите страни при автомобили с манипулиран километраж. Проучвания сочат, че до 80% от автомобилите в моята страна са с фалшиви данни за изминатите километри. Това е измама на потребителите, бизнесите и проблем за пътната безопасност в България като цяло. Разходите за решаване на този проблем възлизат на 1 евро на автомобил, както посочихме днес в доклада на Европейския парламент.“, заяви българският евродепутат Ева Майдел (ГЕРБ/ЕНП) по случай приетия днес доклад на Европарламента срещу манипулиране на одометрите на автомобилите. Парламентът призовава за редица мерки за справяне с манипулирането на километражните данни за новите превозни средства, пуснати на пазара, и за тези, които вече са на пътя. Европарламентът посочва технически решения по отношение, както на хардуера така и на софтуера, които могат да бъдат вградени в превозните средства от производителя. „Манипулациите могат да бъдат спрени: практиката показа, че събирането и обменът на данни за километража, каквото има в Белгия и Холандия, например, е довело до край на фалшифициране на данни от километража на автомобилите. Нужна е законодателна инициатива, която да спре различното третиране на потребителите на автомобили и която да гарантира функционирането на единния пазар на ЕС.  Призовавам Еврокомисията да предложи проектозакон, който да отрази нашите искания и предложени мерки.“, добави евродепутатът от ГЕРБ/ЕНП Ева Майдел. Сподели:", "date": "2018.05.31", "title": "Евродепутатка: Само срещу 1 евро на автомобил може да се спре манипулирането на километража"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D1%83%D0%B1%D0%B8%D0%BB%D0%B0-%D0%BC%D1%8A%D0%B6%D0%B0-%D1%81%D0%B8-%D0%BD%D0%B0-%D0%BC%D0%BE%D1%82%D0%BE%D1%80-%D0%B4%D0%BE%D0%BA%D0%B0%D1%82%D0%BE-%D0%B3%D0%BE-%D1%82%D0%B5%D0%B3%D0%BB%D0%B5%D0%BB%D0%B0-%D1%81-%D0%BA%D0%BE%D0%BB%D0%B0%D1%82%D0%B0-%D1%81%D0%B8-news754273.html", "text": "Предадената на съд с обвинителен акт на Окръжната прокуратура във Варна  33-годишна жена от Провадия, която по непредпазливост причинила смъртта на съпруга си в пътнотранспортно произшествие, получи осъдителна присъда. Състав на Варненския окръжен съд й наложи наказание 1 година и 2 месеца лишаване от свобода, чието изтърпяване е било отложено с тригодишен изпитателен срок. Съдебният акт за престъплението по член 343, ал. 1, буква „в“ от НК е постановен при проведено съкратено съдебно следствие. Произшествието, при което загинал съпругът на подсъдимата, станало на 25 август 2017 г. Мъжът отишъл на риболов с мотоциклет. На връщане моторът му се повредил. Обадил се на съпругата си да дойде и да го тегли със семейния им автомобил. С въже повреденият мотоциклет бил завързан за теглича на колата. Въжето било дълго 3,90 м, което било под изискващия се от Закона за движение по пътищата размер за гъвкава връзка. Автомобилът и мотоциклетът потеглили без подадени аварийни светлини. По третокласния път в насрещното движение се движела кола, управлявана от свидетел по делото. Водачът забелязал отдалеч движещия се в другото платно зелен автомобил, но от купето му не се виждало, че тегли  мотоциклет зад себе си. Шофиралата колата превключила от първа на втора предавка, при което се получило придърпване на закаченото въже към мотоциклета. Мъжът залитнал наляво и бил ударен от насрещно движещия се автомобил. Пострадалият  паднал на асфалта. Лекарите от повиканата на произшествието с пострадал линейка установили смъртта му от причинените две тежки травми. Присъдата на Варненския окръжен съд подлежи на обжалване пред Апелативния съд. Сподели:", "date": "2018.05.31", "title": "Присъда за млада жена, убила мъжа си на мотор, докато го теглела с колата си"}
{"url": "http://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D1%88%D0%B5%D1%81%D1%82%D0%B8-%D1%81%D0%BC%D0%B5-%D0%BF%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D1%86%D0%B8%D0%B3%D0%B0%D1%80%D0%B8-%D0%B2-%D0%B5%D1%81-news754270.html", "text": "Страната ни е произвела около 21 милиарда къса цигари като пред нас са страни като Португалия /27 милиарда или пета позиция/ и Гърция /31 милиарда или четвърта позиция/, като тези три страни формират общо около 5 на сто от производството на цигари в ЕС. В анализа се посочва, че тютюнопушенето е основна причина за рак на белите дробове, като у нас са констатирани над 3 400 смъртни случая от рак на белите дробове, което е около 3 процента от общия брой на смъртните случаи през въпросния период. Броят на мъжете, починали от рак на белите дробове е бил почти четири пъти по-висок от този на жените - около 2 700 фатални изхода при мъжете, при 740 - при жените. В ЕС през 2016 г. са произведени над 527 милиарда цигари, като еквивалентът е в размер на 1000 цигари или приблизително 50 пакета с по 20 цигари на жител. Производствената стойност на произведените цигари възлиза на около 6,2 милиарда евро, отчитат данните на Евростат. Безспорен лидер в производството на цигари в ЕС е Германия с произведени над 168 милиарда къса цигари или около 32 на сто от общия обем на производство на цигари в ЕС. На втора позиция е Полша - 99 милиарда или около 19 на сто от общия обем, а на трета позиция е Румъния - 77 милиарда или 15 на сто от общия обем производство на цигари в ЕС. През въпросния период в ЕС са били констатирани над 270 хиляди смъртни случая от рак на белите дробове, което го нарежда като основен тип фатален рак в ЕС, който представлява над една пета /20 процента/ от всички смъртни случаи, свързани с рака. Мъжете в ЕС са били два пъти по-засегнати от жените: 184 600 мъже са умрели от рак на белия дроб, в сравнение с 88 800 жени. В страните от ЕС делът на рака на белия дроб сред всички фатални ракови заболявания е най-висок в Унгария - 27 процента, следвана от Гърция, Дания, Полша и Холандия - всички по 24 процента, Белгия - 23 процента и Великобритания - 22 процента. Най-ниски проценти на смъртни случаи от рак на белите дробове са регистрирани в Португалия и Латвия - по 15 на сто, Литва, Швеция и Словакия - всички по 16 на сто, отчита Евростат. Страната ни се нарежда на шеста позиция в ЕС по производство на цигари, показват данни от анализ на Евростат за производството на цигари в Евросъюза през 2016 г. Анализът е по повод днешния 31 май, който се отбелязва като Световен ден без тютюнев дим. Сподели:", "date": "2018.05.31", "title": "Евростат: Шести сме по производство на цигари в ЕС"}
{"url": "http://pik.bg/%D0%BD%D0%B5%D1%80%D0%B2%D0%B8-%D0%B6%D0%B5%D0%BD%D1%81%D0%BA%D0%B8%D1%82%D0%B5-%D1%80%D0%B5%D0%BF%D0%BB%D0%B8%D0%BA%D0%B8-%D0%BA%D0%BE%D0%B8%D1%82%D0%BE-%D0%B2%D0%B1%D0%B5%D1%81%D1%8F%D0%B2%D0%B0%D1%82-%D0%BC%D1%8A%D0%B6%D0%B5%D1%82%D0%B5-news754182.html", "text": "Жените умеят да побъркват мъжете. Понякога те изричат реплики, които могат да вбесят всеки мъж. Когато един мъж обича една жена, той е готов да сложи в краката й всичко, което има, включително парите, които е изкарал. Но не прекалявайте. По-добре спестете това. Подобно нещо би обидило всеки мъж, а при мъжете половата мощ е може би най-важното им оръжие, с което се гордеят. Отнемете ли му достойнството в тази ситуация, този мъж никога няма да ви проговори пак. Не е задължително винаги да казвате истината на мъжа. \"Майка ти пак идва на гости. Нали знаеш, че не я харесвам“. Дори и да не харесвате своята , спестете го. Някои мъже изпитва болезнена любов към своите майки и това ще ги вбеси. Ако непрекъснато го сравнявате с , може да го загубите. Не казвайте никога това на мъжа си. Той знае, че не е прав, но трябва да му спестите унижението. Похвалете своя мъж, кажете му, че е умен, гениален, дори и да не е прав. Вижте женските реплики, които е добре да избягвате: свекърва предишните си гаджета Сподели:", "date": "2018.05.31", "title": "НЕРВИ! Женските реплики, които вбесяват мъжете"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BF%D0%BE%D0%BA%D0%B0%D0%BD%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B2-%D1%80%D1%83%D1%81%D0%B8%D1%8F-%D0%B8-%D0%BC%D1%83-%D0%BF%D1%80%D0%B5%D0%B4%D0%B0%D0%B4%D0%B5-%D0%BD%D0%B0%D0%B9-%D0%B4%D0%BE%D0%B1%D1%80%D0%B8-%D0%BF%D0%BE%D0%B6%D0%B5%D0%BB%D0%B0%D0%BD%D0%B8%D1%8F-%D0%BE%D1%82-%D0%BF%D1%83%D1%82%D0%B8%D0%BD-news754271.html", "text": "Руският външен министър Сергей Лавров покани севернокорейския лидер Ким Чен-ун в Русия и му предаде най-добри пожелания от президента Владимир Путин, съобщи днес руското външно министерство, цитирано от БТА Дипломатическото ведомство разпространи видеозапис и публикува снимки от срещата в Пхенян, на които двамата мъже се ръкуват и разговарят, седнали от двете страни на една маса. \"Елате в Русия, много ще се радваме\", каза Лавров. Той предаде на Ким Чен-ун \"най-топли поздрави\" от президента Путин и \"пожелания за успех във важните инициативи, предприети с ваше участие на Корейския полуостров\". Ким Чен-ун никога не е ходил в Русия, но баща му Ким Чен-ир посети големия си съсед през 2002 и 2011 година. Лавров е първият руснак, който се среща със сегашния лидер на азиатската страна. Лавров отиде в Пхенян по покана на севернокорейския си колега И Йон-хо на фона на дипломатическия кипеж с наближаването на срещата на 12 юни между Ким и американския президент Доналд Тръмп, която, изглежда, отново е на дневен ред, след като бе анулирана миналата седмица от Тръмп. Ким каза, че цени високо курса на руското ръководство, в частност на президента Путин, към противопоставяне на американската доминация. \"Вие посещавате нашата страна в период, когато ситуацията на Корейския полуостров бързо се мени в посока на преговори и съвещания в съответствие с интересите на двата народа\", добави севернокорейският лидер. Сподели:", "date": "2018.05.31", "title": "Лавров покани Ким Чен-ун в Русия и му предаде най-добри пожелания от Путин"}
{"url": "http://pik.bg/%D0%BD%D0%B0%D0%B4-675-%D1%85%D0%B8%D0%BB-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%B8-%D1%81%D1%82%D0%BE%D0%BA%D0%B8-%D0%BE%D1%82-%D0%BA%D0%B8%D1%82%D0%B0%D0%B9-%D0%B8-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%B4%D0%B5%D1%86%D0%B0-%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B0-%D0%BC%D0%B8%D1%82%D0%BD%D0%B8%D1%86%D0%B0%D1%82%D0%B0-news754272.html", "text": "Агенция \"Митници\" Над 675 000 детски артикули, сред които играчки, дрехи и други стоки, използвани от и предназначени за деца, задържаха митническите служители през последните 18 месеца. Това съобщиха от . При 68% от артикулите основанието за задържане е нарушение на нормативната база, свързана със защитата на правата по интелектуална собственост. В останалите 32% от случаите става дума за контрабандни стоки, които не са били декларирани пред българските митници по съответния ред. Сред задържаните стоки най-много са детските играчки - близо 340 000 артикули, за 94% от които фирмите, притежатели на търговски марки, са заявили, че са фалшиви. На второ място в задържаните детски стоки е групата на дрешките и други текстилни изделия - близо 87 000 броя, от които 82% са били фалшиви. Най-често митническите служители задържат имитации на популярни играчки - детски мобилни телефони, конструктори, фигурки, кукли и други. Често задържана стока са и комплектите от тениска и къси панталонки, които имитират екипите на известни световни играчи. Друга тенденция е върху всякакви стоки, включително текстилни кърпи, лампи, обувки, палатки, опаковки за бонбони, канцеларски материали и ученически пособия за малките класове и други, да се поставят образите на популярни анимационни герои. По този начин се цели детето да бъде привлечено от точно от тези продукти, а не от по-евтините алтернативи без илюстрации. Задържаните детски фалшиви стоки пристигат предимно от Китай и Турция. Наред с фалшивите и контрабандни стоки, през последните месеци, съвместно с органите на Държавна агенция за метрологичен и технически надзор, Агенция „Митници\" е предотвратила също така реализацията на над 263 000 несъответстващи и опасни играчки. Най-голямо количество сред тях са спинърите (251 900 бр.), както и топки за софтбол (115 732 бр.), както и в по-малки количества детски тротинетки, ховърборди и антистрес кубчета. Сподели:", "date": "2018.05.31", "title": "Над 675 хил. контрабандни стоки от Китай и Турция за деца спипаха на митницата"}
{"url": "http://pik.bg/%D1%81%D0%B0%D1%89-%D0%BE%D0%B1%D1%8F%D0%B2%D0%B8%D1%85%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%B2%D0%BE%D0%B9%D0%BD%D0%B0-%D0%BD%D0%B0-%D0%BA%D0%BB%D1%8E%D1%87%D0%BE%D0%B2%D0%B8%D1%82%D0%B5-%D1%81%D0%B8-%D1%81%D1%8A%D1%8E%D0%B7%D0%BD%D0%B8%D1%86%D0%B8-%D0%BC%D0%B5%D0%BA%D1%81%D0%B8%D0%BA%D0%BE-%D0%B2%D0%B5%D0%B4%D0%BD%D0%B0%D0%B3%D0%B0-%D0%B8%D0%B7%D0%BB%D0%B5%D0%B7%D0%B5-%D1%81-%D0%BA%D0%BE%D0%BD%D1%82%D1%80%D0%B0%D0%BC%D0%B5%D1%80%D0%BA%D0%B8-news754332.html", "text": "САЩ представиха план за въвеждането на мита върху вноса на стомана и алуминий от Европейския съюз, Канада и Мексико, съобщават световните агенции. Този ход срещу основни американски съюзници в развития свят може да доведе до пълномащабна търговска война. „Очакваме продължаване на преговорите, от една страна с Канада и Мексико и, от друга – с Европейския съюз, защото има други въпроси, които трябва да бъдат разрешени”, заяви Рос, цитиран от „Ройтерс”, като не стана ясно как митата могат да бъдат отменени. САЩ са постигнали договорености за безмитен внос от Аржентина, Австралия и Бразилия. Мексиканското министерство на икономиката обяви еквивалентни мита за стоки, вариращи от стомана през лампи до ябълки, \"до размер, съответстващ на нивото на въздействие\" от американските мита. Френският финансов министър Бруно Ле Мар коментира, че ходът на Вашингтон е „неоправдан и опасен”. По думите му ЕС ще вземе „всички необходими мерки”, за да отговори на американските действия. „Зависи от американските власти дали искат да влязат в търговска война с най-големия си партньор – Европа”, подчерта той. Председателят на ЕНП Манфред Вебер коментира, че при създалата се ситуация \"ЕС няма друг избор, освен да защити бизнеса, работните места и интересите си\". Сподели:", "date": "2018.05.31", "title": "САЩ обявиха търговска война на ключовите си съюзници, Мексико веднага излезе с контрамерки"}
{"url": "http://pik.bg/%D1%87%D0%B8%D1%81%D1%82%D1%8F%D1%82-%D1%80%D0%B0%D0%B9%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-%D0%BA%D1%80%D0%B0%D0%B9-%D1%81%D0%BE%D0%B7%D0%BE%D0%BF%D0%BE%D0%BB-%D0%BF%D0%BE-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8-%D1%89%D0%B5-%D0%B8%D0%BC%D0%B0-%D0%BF%D0%BE-%D0%BA%D0%BE%D0%BA%D1%82%D0%B5%D0%B9%D0%BB-%D0%B7%D0%B0-%D0%B2%D1%81%D0%B5%D0%BA%D0%B8-news754166.html", "text": "Редно ли е бразилец, дошъл в България с приятелката си, да чисти нашите плажове по собствено желание и със свои средства, за да изглеждат те добре? Този въпрос си задава будният созополчанин Здравко Караджов, след като вижда ентусиазма и хъса на 32-годишния Даниел Фигейредо, който преди близо 3 месеца прави точно това – купува си чували, запретва ръкави и собственоръчно започва да чисти плажа на Райския залив край Созопол. Следвайки блестящия пример на бразилеца, Караджов решава да организира почистване на същата ивица – този път по-мащабно. То ще се състои на 2 юни – тази събота, от 11 ч. До момента созополчанинът е успял да събере близо 20 доброволци, които ще излязат на плажната ивица, въоръжени с чували и ръкавици, и в рамките на няколко часа ще превърнат залива от бунище в райското кътче, което заслужава да бъде. „Даниел Фигейредо е 32-годишен инструктор по водни спортове в колеж в град Фьорда в Норвегия. Това, което той сам направи преди 3 месеца, стъпвайки на плажа за пръв път, не само ни мотивира, но и ни накара да се замислим. Заливът е неглижиран от години и се е превърнал в бунище. Човекът напълно се отказал, виждайки състоянието му и с приятелката си Тачита Таварес решили да вземат нещата в свои ръце. Това тяхно дело ние ще повторим с още по-големи сили“, коментира Караджов, който е неформален организатор на доброволческата инициатива. Той зове всеки, който има желание да помогне, да се включи в почистването, съобщава \"Флагман\". То ще се състои от 11 ч. тази събота и ще приключи около 13 ч. с коктейл и скара, ораганизирана от бразилеца Даниел Фигейредо, който заедно с приятелката си ще подготви традиционните бразилски национални ястия Фейжоада и Фарофа и ще почерпи с известния коктейл „Кайпириня“. „Нека превърнем Райския залив от бунище в най-добрия плаж по Черноморието!“, зоват организаторите. Сподели:", "date": "2018.05.31", "title": "Чистят Райския залив край Созопол по бразилски! Ще има по коктейл за всеки"}
{"url": "http://pik.bg/%D0%BA%D0%BE%D0%BC%D0%BF%D0%BE%D0%B7%D0%B8%D1%82%D0%BE%D1%80%D1%8A%D1%82-%D1%81%D1%82%D0%B5%D1%84%D0%B0%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%E2%80%9E%D1%81%D1%8A%D0%BD%D1%8F%D1%82-%D0%BD%D0%B0-%D0%BF%D0%B8%D0%BB%D0%B0%D1%82%E2%80%9D-%D0%BF%D1%80%D0%B5%D0%B4-%D0%BA%D0%BB%D0%B0%D1%81%D0%BD%D0%B0%D1%82%D0%B0-%D1%81%D0%B8-news754279.html", "text": "Световната премиера на симфоничното произведение „Сънят на Пилат” от Стефан Димитров завърши възторг, изправил на крака публиката в зала „България”, която ръкопляскаше неуморно и настояваше за „бис”. Маестра Любка Биаджони не устоя на настойчивите аплаузи и оркестърът й „София Симфоникс” изпълни отново валса, от който дори непосветените в историята на написването на „Сънят на Пилат”, разбират, че е вдъхновен от „Майстора и Маргарита” на Булгаков. Стефан Димитров с усмивка благодари на Булгаков, който го е вдъхновил преди 40 г. за симфоничната творба, чието написване му отнело четири години. За щастие на меломаните, концертът бе безплатен, тъй като се реализира и с финансовата подкрепа на Културна програма на българското председателство на Съвета на Европейския съюз 2018. Входът ще бъде свободен и на предстоящия концерт в Античния театър в Пловдив на 13 юни. На първия ред в препълнената зала „България” творбата изслуша класната на Стефан Димитров – Елка Карастоянова, дъщеря на големия български композитор Асен Карастоянов, със съпруга си Евгени Аврамов – професор по хармония. Изключително развълнуваната Любка Биаджони се просълзи, когато благодари на Господ, че й е дал възможност да дирижира „Сънят на Пилат”. Стефан Димитров пък призна пред приятели, че под палката й произведението му е придобило по-плътно и дори неподозирано дълбоко звучене. В публиката изпъкваха приятелите на композитора и на съпругата му Богдана Карадочева – Васил Найденов с Ивайло Манолов, поетесите Миряна Башева и Маргарита Петкова, по чиито стихове са едни от най-хубавите му песни, Кристина и Михаил Белчеви, Аня Пенчева, Васил Петров, Александър Петров, Кристина Димитрова и Агент Тенев. Бившият министър на културата Вежди Рашидов и настоящият лидер на Атака Волен Сидеров дойдоха на премиерата заедно със съпругите си. В залата бяха забелязани още президентът Петър Стоянов, Филип Димитров, Елена и Иван Костови. Гайдарят на Петър Янев и почетният консул на България в Конго Теодора Игнатова изненадаха Антонина Стоянова с букет от 101 червени рози. Благодарение на нейната фондация \"Ценностти\" концертът стана факт. Сподели:", "date": "2018.05.31", "title": "Композиторът Стефан Димитров представи „Сънят на Пилат” пред класната си"}
{"url": "http://pik.bg/%D0%B4%D0%B0%D0%BD%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D0%B8-%D0%BE%D0%B1%D0%BB%D0%B5%D0%BA%D0%BB%D0%BE-%D0%BF%D0%BE%D0%BA%D1%80%D0%B8%D0%B2%D0%B0%D1%89%D0%BE-%D0%B8%D0%B7%D1%86%D1%8F%D0%BB%D0%BE-%D0%BB%D0%B8%D1%86%D0%B5%D1%82%D0%BE-news754289.html", "text": "Дания се присъедини към други европейски държави с днешното решение да забрани облекло, което покрива изцяло лицето, включително никаб и бурка, предаде БТА. Със 75 гласа „за“, 30 „против“ и 74 „въздържали се“ датските законодатели одобриха законопроект, внесен от десноцентристката управляваща коалиция, съобщи Асошиейтед прес. Правителството казва, че законът не е насочен срещу никоя религия и не забранява ислямските забрадки, тюрбаните или традиционните еврейски шапчици кипа. Законът придоби известност като „забраната на бурката“ и се възприема като насочен срещу облеклото, носено от някои изповядващи консервативен ислям жени. Мюсюлманките в Дания, които покриват лицето си, са единици, посочва АП. Министърът на правосъдието Сьорен Папе Поулсен каза, че полицаите ще решават, като използват „здравия си разум“ как да действат, щом видят хора, нарушаващи закона, който влиза в сила на 1 август. Законът разрешава покриване на лицето, когато има „видима причина“ като студено време или спазване на други законови изисквания, каквито са каските на мотористите по датския закон за движение по пътищата. При първо нарушение на закона ще бъде налагана глоба до 1000 крони (160 долара), при всяко следващо нарушение наказанието става 10 000 крони или до 6 месеца затвор. Всеки, който принуждава със сила и заплахи друго лице да носи такова облекло, може да получи присъда до две години затвор. Дания се присъедини към Австрия, Белгия, България и Франция, които имат подобни закони забраняващи пълното покриване на лицето, отбелязва АП. Сподели:", "date": "2018.05.31", "title": "Дания забрани облекло, покриващо изцяло лицето"}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%81%D1%82%D0%BE%D1%8F%D0%BD-%D0%B4%D0%B5%D1%88%D0%B5%D0%B2-%E2%80%93-%D1%81%D1%82%D1%83%D0%B8-news754292.html", "text": "48-годишният  Стоян Дешев – Стуи остава в ареста. Той бе задържан под стража с определение на окръжния съдия Атанаска Китипова по обвинение за държане на незаконен автомат и наркотици с цел разпространение. Припомняме, че на 30.05.2018 г. на ул.“Славянска“ в гр.Благоевград е спрян за проверка лек автомобил „Опел Вектра“, управляван от него. В хода на проверката, в автомобила е намерено и иззето огнестрелно оръжие, без необходимите документи за притежание и съхранение, като с техническо средство е установено, че същият шофира след употреба на наркотично вещество. От служители на сектор „ПКП“ при ОДМВР-Благоевград са извършени претърсвания на жилища, обитавани от С.Д., като са намерени и иззети: електронна везна, около 5,6 грама кокаин, около 538 грама канабис, около 0,5 грама амфетамин и около 74 бр. засадени в саксии тревисти растения, реагиращи положително на канабис, чието тегло е в процес на установяване. На лицето е постановено задържане за срок до 72 часа. Сподели:", "date": "2018.05.31", "title": "Оставиха в ареста Стоян Дешев – Стуи"}
{"url": "http://pik.bg/%D0%BF%D0%B8%D0%BA%D0%B0%D0%BD%D1%82%D0%BD%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B0%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%80%D0%B0%D0%B7%D0%B2%D0%BE%D0%B4%D0%B0-%D1%81%D0%B8-%D1%81-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D0%BA%D0%B0%D1%80%D0%B0%D0%BC%D0%B0%D0%BD%D1%81%D0%BA%D0%B8-%D0%B4%D0%B0-%D1%80%D0%B0%D0%B7%D0%B4%D0%B5%D0%BB%D1%8F%D0%BC%D0%B5-%D1%81%D0%B5-%D0%B7-news754206.html", "text": "Александър Сано и неговата любима Нели Атанасова са една от най-красивите двойки в родния шоубизнес. Слухове обаче са ги разделяли неведнъж. Актьорът повдига завесата на личния си живот и споделя дали се развеждат с бившата изгора на Иво Карамански. \"Тези писания не ни интересуват. Важното е, че всичко между нас е наред. На 28 май направихме десет години, откакто сме заедно,” доверява Сано, цитиран от \"МисБлуум\". Той твърди още, че с Нели са нон-стоп заедно, като случаите, в които се разделят са свързано единствено с работните им ангажименти. \"Но иначе не за седмица, не за ден, а и за секунда не сме били разделени с Нели. Аз съм все така влюбен в жена ми, чувствата ми по никакъв начин не са намалели. Дори бих казал, че са се засилили. Нели е жената, която най-много съм обичал в живота си\", казва още актьорът. Сано дори има планове да уголеми своето семейство с второ дете от съпругата си. \"Аз настоявам, но ще видим какво ще се случи. Тук измъкващият отговор е: \"Божа работа\", споделя Александър. Двойката вече има една дъщеря - Ава. Нели обаче има и пораснал син от Карамански, който носи неговото име - Иво. Сподели:", "date": "2018.05.31", "title": "ПИКАНТНО! Александър Сано проговори за развода си с бившата на Карамански: Да, разделяме се заради..."}
{"url": "http://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8-%D1%84%D0%B0%D0%BA%D1%82%D0%B8-%D0%B7%D0%B0-%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B8%D1%82%D0%B5-news754269.html", "text": "№2 Първата известна блондинка в историята Смята се, че блондинките са се появили за първи път на Земята преди около 11 000 години. А на 31 май се отбелязва техният международен празник. По случай Международния ден на блондинките сайтовете Factretriever и Cafemom предлагат интересни факти: №1 Денят на блондинките и „Диамантеното токче“ Международният ден на блондинките се отбелязва от 2006 г., когато за първи път е връчена наградата \"Диамантено токче\", която се присъжда на талантливи, умни, успешни и модерни блондинки. Първата известна блондинка в историята е богинята Афродита, получила златните си кичури като подарък от Зевс. №3 Една от най-известните блондинки е брюнетка Сред знаковите блондинки в съвременната популярна култура е екранната икона и секссимвол Мерилин Монро, която по рождение е брюнетка. №4 Първата русокоса богиня на Холивуд Първата русокоса богиня на Холивуд е актрисата Джийн Харлоу. №5 Отблъскващи методи за изрусяване В древността жените са прибягвали до \"отблъскващи\" методи за изрусяване. Дамите в Древен Рим са разчитали за целта на изпражнения от гълъб, а ренесансовите жени - на конска урина. №6 От какво зависи цветът на косата Цветът на косата зависи от количеството на двата типа пигмент меланин - еумеланин и феомеланин. Колкото по-голямо е количеството на еумеланина, толкова по-тъмна е косата. Червеният цвят се дължи на преобладаващ феомеланин. Ако нивата и на двата типа пигмент са ниски, резултатът е руса коса. №7 Как се \"създава\" руса коса В свое проучване изследователи от САЩ установяват, че само една малка промяна - в една буква от трите милиарда букви, съставляващи човешката ДНК, може да \"създаде\" руса коса. №8 50 нюанса сиво, 30 нюанса русо Сивото може и да има 50 нюанса, докато нюансите на русото са минимум 30. Най-редкият сред тях е ягодово русо. №9 Едва 2% от населението на Земята Тъй като русата коса е \"склонна\" да потъмнява с течение на времето, естествените блондини съставляват едва два процента от населението на планетата. Само един на 20 американци и приблизително същият процент обитатели на Северна Европа са руси по природа. За сметка на това една на всеки три жени боядисва косата си в нюанси на русото. №10 Началото на перхидрола Перхидролът е открит през 1818 г., но не намира голямо приложение, докато през 1857 г. не се установява, че с него може да се изрусява косата. Съединението бързо набира популярност в Европа и Америка и измества всички останали продукти, използвани до този момент със същата цел. №11 Русата коса и сините очи Наличието на руса коса не означава непременно, че притежателят ѝ ще има сини очи. Това е стереотип. Докато червената коса, светлите очи и светлата кожа обикновено \"вървят в комплект\", русокосите мъже и жени могат да имат очи с всякакъв цвят. №12 Най-големите почитатели на блондинките Мъжете с руса коса и сини очи са най-големите поклонници на блондинките. Причината се корени в еволюционната психология. Русата коса и сините очи са рецесивни характеристики. И двамата родители трябва да са носители на ген за този цвят коса, за да я предадат на потомството си. Някои учени смятат, че мъжете със светли коси и очи изпитват естествено привличане към жени със същите характеристики - по този начин след появата на деца те могат да са сигурни дали са техни бащи. №13 Жизнерадостни ли са блондинките Блондините и блондинките са смятани за по-жизнерадостни. Освен че се забавляват повече, те имат и повече косми на главата - приблизително 140 000 срещу около 108 000 при индивидите с по-тъмни коси. №14 Блондинката Барби Най-известната кукла в света е блондинката Барби. №15 Блондинките в приказките Някои от най-известните приказни героини - Пепеляшка, Рапунцел, Златокоска, също са блондинки. №16 Обсебеният от блондинките режисьор Майсторът на съспенса Алфред Хичкок е бил обсебен от блондинките и е снимал само руси актриси във филмите си - Ева Мари Сейнт, Джоан Фонтейн, Карол Ломбард, Джанет Лий, Грейс Кели, Типи Хедрън. №17 Джентълмените предпочитат ли блондинки Наистина ли \"Джентълмените предпочитат блондинки\", както гласи заглавието на хитовия филм с Мерилин Монро? Според няколко проучвания мъжете наистина намират жизнерадостните русокоси дами за по-привлекателни и по-открояващи се. Според други изследвания обаче представителите на силния пол предпочитат по-надеждните брюнетки за дългосрочно обвързване. №18 Празноглави ли са блондинките Забравете стереотипа за празноглавите блондинки. Изследователите са установили, че той до такава степен се е вкоренил в представите ни, че в действителност мъжете действат съобразно с него и оглупяват при вида на русокоса красавица. №19 Блондинките се смеят последни Блондинките се смеят последни. Специалисти от университета на Куинсланд са открили, че дамите с руси коси не само печелят повече от червенокосите жени и брюнетките, но и по-често се омъжват за богати мъже. Сподели:", "date": "2018.05.31", "title": "Любопитни факти за блондинките"}
{"url": "http://pik.bg/%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-%D1%80%D1%83%D1%81%D0%BA%D0%B0%D1%82%D0%B0-%D0%BC%D1%8A%D0%B4%D1%80%D0%BE%D1%81%D1%82-%D0%BD%D0%B8-%D1%81%D0%BF%D0%B0%D1%81%D0%B8-news754229.html", "text": "\"В Москва проявиха разум и възпряха Вашингтон от нанасяне на ракетни удари по цялата територия на родината ни\", заяви още лидерът на близкоизточната страна. \"В Америка не постъпиха благоразумно, за разлика от Москва\", посочи още Асад в коментар на атаката. Асад също благодари за моралната и военната помощ, оказвана от Русия, на нейния президент Владимир Путин. \"Ако не бяха руските войници в базата до средиземноморското пристанище Латакия, терористите (Дамаск нарича въоръжените опозиционери срещу Асад) щяха да превземат цяла Сирия\", каза той, цитиран от \"Новини.бг\". По думите му гражданската война в Сирия, която започна през 2011 г., върви към своя край. \"Ние скоро ще освободим цялата територия на родината ни от терористите. Тези хора са марионетки и ако не получаваха помощ отвън, те отдавна щяха да бъдат разгромени\", коментира Асад. Нашата страна бе на крачка да се превърне в бойно поле между Русия и САЩ. Това обаче бе предотвратено благодарение на руската мъдрост, каза сирийският президент Башар Асад пред \"Русия Днес\". Сподели:", "date": "2018.05.31", "title": "Башар Асад: Руската мъдрост ни спаси"}
{"url": "http://pik.bg/%D0%BF%D1%80%D0%B5%D0%B4%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D1%80%D1%83%D1%81%D0%BA%D0%B8-%D0%BA%D0%BE%D1%81%D0%BC%D0%BE%D0%BD%D0%B0%D0%B2%D1%82%D0%B8-%D0%B8%D0%B3%D1%80%D0%B0%D1%85%D0%B0-%D1%84%D1%83%D1%82%D0%B1%D0%BE%D0%BB-%D0%BD%D0%B0-%D0%BC%D0%BA%D1%81-%D0%B2%D0%B8%D0%B4%D0%B5%D0%BE-news754337.html", "text": "Руските космонавти Антон Шкаплеров и Олег Артемиев играха футболен мач на Международната космическа станция /МКС/ с топка \"Телстар 18\", която се очаква да бъде използвана на световното първенство по футбол, съобщи ТАСС, цитирана от БТА. Топката беше донесена от Артемиев с кораба \"Съюз МС-08\" на 24 март. \"Командирът на експедицията МКС-55 Антон Шкаплеров и бордовият инженер Олег Артемиев направиха футболна тренировка на МКС. Специално за това беше доставена официалната топка на световното първенство по футбол \"Телстар 18\", за която се планира да бъде върната на Земята заедно с екипажа на пилотирания космически кораб \"Съюз МС-07\" на 3 юни\", заявиха от Роскосмос. Мачът беше организиран в японския модул \"Кибо\". В условията на безтегловност космонавтите се опитаха да си вкарват голове в импровизирани врати. Едната от тях беше квадратният вход към американския модул \"Хармония\". Резултатите от мача не се съобщават. Топката ще бъде използвана на първия мач от световното първенство по футбол. Сподели:", "date": "2018.05.31", "title": "ПРЕДИ СВЕТОВНОТО! Руски космонавти играха футбол на МКС (ВИДЕО)"}
{"url": "http://pik.bg/%D1%81%D0%BF%D0%B8%D1%80%D0%BA%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D1%82%D0%B0%D0%B2%D0%B0%D1%82-%D1%87%D0%B8%D1%82%D0%B0%D0%BB%D0%BD%D0%B8-news754290.html", "text": "Спирки във Варна се превръщат в своеобразни читални. На местата за чакане на градския транспорт ще бъдат изложени кратки разкази на 16 млади автори. „Да провокира у хората интерес, желание да видят какво се случва около тях, да не асоциират спирките само с чакане и нещо неприятно, а с приятни моменти, пет минути откъсване от реалността”, посочва пред Би Ти Ви Теодора Стоянова от сдружение \"Кашалот\". Така авторите на идеята дават трибуна на млади, предимно непубликувани автори. Произведенията са написани специално за проекта \"Спирка за разкази\". Единствените изисквания към авторите са били да поместят творчеството си в 250 думи и да се съобразят с темата \"още 5 минути\". Инициаторите се надяват на успех с тази промяна в градската среда. Сподели:", "date": "2018.05.31", "title": "Спирки във Варна стават читални"}
{"url": "http://pik.bg/%D0%BC%D0%B7%D1%85%D0%B3-%D0%BA%D0%BE%D0%BD%D1%81%D1%82%D0%B0%D1%82%D0%B8%D1%80%D0%B0%D0%BD%D0%B8-%D0%BA%D1%80%D0%B0%D0%B6%D0%B1%D0%B8-%D0%BD%D0%B0-%D0%B2%D0%BE%D0%B4%D0%B0-%D0%B7%D0%B0-%D0%BD%D0%B0%D0%BF%D0%BE%D1%8F%D0%B2%D0%B0%D0%BD%D0%B5-%D1%89%D0%B5-%D0%B1%D1%8A%D0%B4%D0%B0%D1%82-%D0%BF%D1%80%D0%B5%D0%B4%D0%B0%D0%B2%D0%B0%D0%BD%D0%B8-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-news754293.html", "text": "Във връзка със стартиране на активния поливен сезон, „Напоителни системи” ЕАД уведомява всички граждани и ползватели на услугата „доставка на вода за напояване”, че при констатирана кражба на вода или наличие на съмнение за кражба, дружеството ще подава сигнал до прокуратурата за всеки отделен случай. Това съобщиха от пресцентъра на Министерството на земеделието, храните и горите (МЗХГ). Сигнали могат да се подават в съответния клон, на чиято територия е извършена кражбата. Адресите и телефоните на клоновата мрежа може да намерите на интернет сайта на „Напоителни системи” ЕАД - www.nps.bg. Анонимни сигнали няма да бъдат разглеждани. Сподели:", "date": "2018.05.31", "title": "МЗХГ: Констатирани кражби на вода за напояване ще бъдат предавани на Прокуратурата"}
{"url": "http://pik.bg/%D1%88%D0%B0%D0%BC%D0%BF%D0%B8%D0%BE%D0%BD-%D0%B4%D0%B6%D0%B8%D0%B3%D0%B8%D1%82-%D0%BE%D1%82%D0%B2%D1%8F-%D0%BA%D0%B0%D0%BC%D0%B5%D1%80%D0%B0-%D0%BD%D0%B0-%D0%BA%D0%B0%D1%82-%D1%81-200-%D0%BA%D0%BC%D1%87-news754220.html", "text": "9876 видеоклипа за превишена скорост са събрали камерите по пътищата във Великотърновска област от началото на 2018 година, отчете директорът на Охранителна полиция при ОДМВР комисар Стефан Николов. Около 1400 от тях - с новата преносима камера, с която са оборудвани катаджиите. Рекордьор е джигит, който профучал край стационарната камера на главния път София - Варна при село Джулюница с 200 км/ч. Случаят е от преди две седмици, а глобата, която ще отнесе за нарушението е 800 лв, пише \"Факти.бг\". За петте месеца на т.г. са издадени 24 хиляди актове и фишове за нарушения по пътищата на областта. Снети от регистрация са 1411 автомобила, като най-много са за шофиране след употреба на алкохол - 206. 56 водачи са засечени зад волана с над 1.2 промила алкохол. До 28 май тежките катастрофи в Търновско са 83, с 13 повече за същия период на м.г. Загинали са 8 души, а ранените са 98. Основните причини за пътните произшествия са висока скорост, неправилно изпреварване и шофиране в нетрезво състояние. Сподели:", "date": "2018.05.31", "title": "ШАМПИОН! Джигит отвя камера на КАТ с 200 км/ч"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-300-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-%D1%81-%D0%BF%D0%BE%D0%BB%D0%B5%D1%82-%D0%B7%D0%B0-%D0%B1%D1%83%D1%80%D0%B3%D0%B0%D1%81-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%B7%D0%B0-44-%D1%87%D0%B0%D1%81%D0%B0-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-news754338.html", "text": "Около 300 туристи са били блокирани в Манчестър за 44 часа заради двукратно отменен полет за Бургас. За това съобщава английското издание „Manchester evening news”, цитирано от \"Флагман\". Полет TOM2174 на компанията „TUI Airways” за Бургас по график трябвало да е в 18,30 ч. в понеделник – 28 май. На пътниците обаче било казано, че заради казус с екипажа и липсата на пилот полетът се отлага с 6 часа и 20 минути – за 00,50 ч. във вторник (29 май). Впоследствие обаче излязла нова информация – за технически проблем със самолета, което наложило ново пренасрочване. То вече било за сряда – 30 май, от 14,30 ч. Ако този полет се състои, това би означавало 44 часа закъснение, съобщава английското издание, чиято публикация е излязла на сайта в сряда сутринта. „Флагман” потърси българската фирма, която обслужва британската компания „TUI Airways”. Оттам заявиха, че самолетът от полет TOM2174 в сряда вечерта е кацнал в Бургас. Което означава, че вероятно друго отлагане не е имало. От сайта „Manchester evening news” иначе са се свързали с някои от пътниците, които били гневни заради неприятностите. Тези, които са имали нужда, са били настанени в различни хотели в Манчестър и близкия Трафорд. Някои обаче се оплакали, че са били наблъскани, включително и в хотела Radisson Blu до летището в Манчестър. 34-годишната Джули Грифин казала, че децата й Себастиан (6 г.) и Доминик (8 г.) е трябвало да спят на пода в стаята. По думите й някои от семействата били запратени в конферентна зала, за да бъдат нахранени със сухо пилешко къри, ориз и пица. „Комуникацията бе ужасна”, казва още жената. 46-годишната Джорджина Роу от Олдъм също била настанена в Radisson Blu с нейния съпруг Филип и дъщеря й Лили Мей. Детето имало рожден ден във вторник – ставало на 6 години. „Тя искаше да прекара рождения си ден на слънце, но вместо това го прекара в хотелска стая”, недоволства британката. Според нея и храната била ужасна. „Платили сме 1800 паунда за ол-инклузив почивка за две седмици. Нелепо е”, заявява още Джорджина. „Manchester evening news” цитира и говорител на TUI, който казва: „Искаме да се извиним на нашите клиенти за отлагането на полет TOM2174 от Манчестър до Бургас, България”. Според говорителя полетът първоначално бил забавен заради краткосрочни промени в графика, но това било последвано от технически проблем със самолета. Сподели:", "date": "2018.05.31", "title": "КОШМАР! 300 британски туристи с полет за Бургас блокирани за 44 часа в Манчестър "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D1%82%D0%BE%D0%BD%D0%B8-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D1%81%D1%80%D0%B8%D0%BD%D0%B0-%D0%B0%D0%BD%D1%82%D0%BE%D0%BD%D0%B8%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D0%B0%D0%BF%D1%86%D0%B0%D1%80%D0%BE%D0%B2-%D0%BD%D0%B5-%D1%82%D0%B8-%D0%BB%D0%B8-%D1%81%D1%82%D0%B8%D0%B3%D0%B0%D1%82-%D0%BC%D0%B0%D0%B7%D0%BD%D0%B8-news754277.html", "text": "Любимката на българите Тони Димитрова не издържа на кощунството, извършена от чалгаджийката Антонина спрямо Никола Вапцаров. Въпросната певачка вкара поезията на големия поет в новата си песен. Изпълнителката на \"Бургас и морето\" изригна по адрес на Антонина в профила си във \"Фейсбук\". \"Е, не, вече ми дойде до гуша! Ти чалгарко, дето се чудиш как да пробиеш, щото с пеене не ти се получава явно, с пръста в устата да осираш Вапцаров! \"Сега си се заредила там долу ( ) и си казваш сигурно: \"Я да взема да си направя гаргара с Вапцаровата поезия, ще се разрази скандал и ето ме накрая известна! Ще ме гледат, ще ме псуват, ама нали ще знаят най-накрая коя съм!\". А всъщност, ти си никоя и ако щеш и Шекспир вкарай в гадните си трели, ще оставиш само едно мазно петно!\", завърши певицата, чийто песни се пеят и от малки, и от големи, вече години наред. Не ми стигат мазните ви маанета и гюбеци, с които от години ни тровите, изпокрадахте де що има съседска музика, не ви стига вашата клозетна поезия, възпяваща мутри и мутрафонщина, но това вече е дъното!\", избухна Тони Димитрова. Сподели:", "date": "2018.05.31", "title": "СКАНДАЛЪТ СЕ РАЗРАСТВА! Тони Димитрова срина Антонина заради Вапцаров: Не ти ли стигат мазните маанета и клозетната поезия, ще си останеш мазно петно!"}
{"url": "http://pik.bg/%D1%88%D0%B0%D1%88-%D1%83%D0%BC%D1%8A%D1%80%D1%82%D0%B2%D1%8F%D0%B2%D0%B0%D1%82-%D0%BA%D1%80%D0%B0%D0%B2%D0%B0%D1%82%D0%B0-%D0%B1%D0%B5%D0%B3%D0%BB%D0%B5%D1%86-%D0%BF%D0%B5%D0%BD%D0%BA%D0%B0-%D0%B7%D0%B0%D1%89%D0%BE%D1%82%D0%BE-%D0%BD%D0%B0%D0%BF%D1%83%D1%81%D0%BD%D0%B0%D0%BB%D0%B0-%D0%B5%D1%81-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE-news754335.html", "text": "Крава-беглец от България в Сърбия сега е заплашена с... убийство. Животното може да бъде евтаназирано, защото е напуснало пределите на Европейския съюз нелегално, а след това се е върнало при стопанина си. Кравата беглец се казва Пенка. Минала без виза в Сърбия. Вървяла 40 км и се върнала в България след 14 дни. За едни Пенка е беглец. Според собственика й Иван Харалампиев тя е турист: „Тази крава ходи на разходка, на туризъм до съседна Сърбия. Свободна си отиде в Сърбия, на връщане от Сърбия я изкарват, че е дезертьорка”. Преди две седмици кравата напуска стадото. Собственикът и я търси безуспешно. Преди дни получава сигнал, че е в Сърбия и отива да си я прибере. У нас обаче разбира, че животното подлежи на евтаназия. „Тази крава минава, дебело подчертавам, през Олтоманци, през границата, през бариерата, през митничари, през полицаи, които не я отразяват никъде в нито един документ. Тя е туристка. Всеки турист ли, който ходи, требва да бъде убит? И е бременна плюс това в 6 месец е бременна и не може да я убият и да не видим рожбата и всичко”, възмущава се пред Би Ти Ви стопанинът. Вече на родна земя, Иван получил уведомление от инспектори по храните, че по закон животното подлежи на приспиване. Твърди, че кравата е много притеснена и даже е плакала. От Агенцията по храните на този етап се въздържат от коментар по казуса. Сподели:", "date": "2018.05.31", "title": "ШАШ! Умъртвяват кравата-беглец Пенка, защото напуснала ЕС... нелегално"}
{"url": "http://pik.bg/%D0%B4%D0%BE-2-%D0%B3%D0%BE%D0%B4%D0%B8%D0%BD%D0%B8-%D1%89%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D0%BC%D0%B5-%D0%B2-%D0%BB%D0%B8%D1%87%D0%BD%D0%B0-%D0%BF%D0%B5%D0%BD%D1%81%D0%B8%D1%8F-%D0%BE%D1%82-%D0%B2%D1%81%D1%8F%D0%BA%D0%B0-%D1%82%D0%BE%D1%87%D0%BA%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news754301.html", "text": "Международната конференция PEPP в София, която се организира от ВУЗФ, за пръв път даде трибуна на евродепутати и делегати от цяла Европа да обсъдят рамката на общоевропейски пенсионноосигурителен продукт Европейците трябва да инвестират повече в лични пенсии, ако искат по-устойчиви доходи на старини. Около това твърдение се обединиха евродепутати и експерти от различни европейски институции по време на международна конференция „Общоевропейски продукт за лично пенсионно осигуряване – регламент, ефекти и проблеми“ (PEPP), която се проведе на 30 май в Националния дворец на културата в София. Събитието се организира от Висшето училище по застраховане и финанси (ВУЗФ), в партньорство с Investor.bg, и се проведе като част от програмата на Българското европредседателство. „Населението в Европа застарява, а традиционните пенсионноосигурителни системи в много държави не са подготвени за това. Освен това нараства пропастта между различните страни в ЕС, заради разликата в доходите на населението. Това е бомба със закъснител, която след 30 години може да избухне, затова трябва да даваме дългосрочни решения“, предупреди председателят на Европейския орган за застраховане и професионално пенсионно осигуряване (EIOPA) Габриел Бернардино. През юли Европейската комисия ще обсъди въвеждане на паневропейски пенсионен продукт (PEPP), в който всички граждани на ЕС ще могат да инвестират средства в лична сметка, независимо в коя точка на континента се намират. „Този продукт трябва да е привлекателен за младите. В днешния динамичен свят, те учат в една страна, след това отиват да работят в друга. PEPP е услуга, с която ще могат да пренасят инвестициите си за лична пенсия от едно място на друго, нещо което сега е невъзможно“, обясни Натали Берже от главна дирекция „Финансова стабилност, финансови услуги и Съюз на капиталовите пазари“ в ЕК. По думите й международната конференция PEPP, която се проведе в София, е първата в Европа, която дава трибуна за дискусия относно рамката на бъдещия паневропейски пенсионен продукт. „Това е една много мащабна конференция, в която участват много експерти, които се фокусират върху много важен въпрос за бъдещето и за нас е чест, че точно ВУЗФ организира тази дискусия по тема, която тепърва ще става много актуална“, поясни ректорът на ВУЗФ – доц. Григорий Вазов. Във видео обръщение евродепутатът София инт Велд заяви, че регламентът за PEPP ще бъде гласуван до края на годината, а въвеждането му ще стане реалност до 2 години. Джъстин Рей, зам.-ръководител на отдел „Политики“ на EIOPA поясни, че всички доставчици на PEPP и продуктите, които те предлагат, ще бъдат включени в регистър. Така европейските граждани ще са сигурни, че услугата, която използват е сертифицирана. Предвижда се създаване на специален сайт, в който гражданите ще могат да сравняват и избират най-добрия пенсионен продукт според собствените си нужди. Регламентът ще даде възможност на потребителите на PEPP да сменят доставчиците си на всеки 5 години. От EIOPA ще изготвят и годишни надзорни доклади за състоянието на всеки един от пенсионните продукти. „Решенията за създаване на общ пенсионен личен продукт изискват хоризонт от 30 – 40 години. Надявам се дискусиите да имат добавена стойност и да се създаде унифициран пенсионен продукт за ЕС, който да предлага държавна гаранция, но да има и лична инициатива“, отбеляза вицепремиерът по икономическата и демографската политика Валери Симеонов. Министърът на труда и социалната политика Бисер Петков също подкрепи въвеждането на PEPP. „Създаването на още един продукт, който ще допълва доходите на лицата след пенсионирането, заслужава да намери своята подкрепа. Осигуряването на възможност за избор сред различни доставчици - застрахователи, кредитни институции, инвестиционни посредници и други, ще засили позитивната конкуренция между тях и ще позволи на всеки гражданин да открие и да използва продукта, който в най-голяма степен отговаря на неговите предпочитания и потребности“, обясни Петков. Доц. Станислав Димитров от ВУЗФ, който бе и един от основните лектори и модератори на конференцията, уточни, че в момента само 5% от българите в активна възраст имат лични пенсионни вноски. „Очакванията на ЕК са следващите 5 години са за 325 доставчици на PEPP”, поясни Димитров. Предстои домакините от ВУЗФ да изготвят заключения и изводи от конференцията, които ще бъдат добавени към рамката на Регламента за PEPP. Тя предстои да бъде внесена за обсъждане в Европейския парламент през юни. Сподели:", "date": "2018.05.31", "title": "До 2 години ще инвестираме в лична пенсия от всяка точка на Европа"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%80%D0%B3%D0%B8-%D1%85%D1%80%D0%B0%D0%BD%D0%BE%D0%B2%D0%B0-%D0%BA%D0%B0%D1%87%D0%B8-10-%D0%BA%D0%B8%D0%BB%D0%B0-%D0%B2-%E2%80%9E%D0%BA%D0%B0%D0%BF%D0%BA%D0%B8%D1%82%D0%B5%E2%80%9C-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news754286.html", "text": "Маргарита Хранова сериозно се е окръглила в последните месеци и това пречело на участието ѝ в „Като две капки вода“, видяха фотографите на „Ретро“. Въпреки че е най-гласовитата сред претендентите в шоуто, тя получава ниски оценки заради своята статичност на сцената. Пред познати тя се жалвала, че качила рязко 10 килограма и не можела да ги свали с никакви режими. В предаването пък се молела за по-обрани образи, защото се задъхвала и тежестта ѝ пречела да танцува. Последно опитала да го кара само на супи, но припаднала по време на свое участие в столичен ресторант и се наложило да я свестяват и да викат линейка. Всъщност напълняването на изпълнителката на „Устрем“ не се дължало на нейната лакомия, а на лекарствата, които приемала. Марги ежедневно пиела хапчета, които да държат кръвното ѝ в допустимите норми, но те се оказали богати на странични ефекти като хормонален дисбаланс и трупане на килограми. Сподели:", "date": "2018.05.31", "title": "САМО В ПИК И \"РЕТРО\"! Марги Хранова качи 10 кила в „Капките“ (ПАПАРАШКИ СНИМКИ)"}
{"url": "http://pik.bg/%D1%81%D0%B2%D0%B5%D1%82%D0%B8%D0%BD%D1%8F-%D1%82%D0%B5%D1%84%D1%82%D0%B5%D1%80%D1%87%D0%B5%D1%82%D0%BE-%D0%BD%D0%B0-%D0%B1%D0%BE%D1%82%D0%B5%D0%B2---%D0%BD%D0%B0-1-%D1%8E%D0%BD%D0%B8-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%B0-news754195.html", "text": "Оригиналният личен бележник на Христо Ботев ще бъде изложен на 1 юни (петък) в централното фоайе на Националната библиотека “Св. св. Кирил и Методий” (НБКМ). През последната година от живота сипоетът революционер е записвал в него данни за литературната си дейност, имена на свои идейни съратници, там е и черновата на стихотворението “Обесването на Васил Левски”. лужване”. Посетителите ще могат да видят отблизо светинята от 11:00 до 14:00 часа. Паралелно с оригинала гостите ще се запознаят и с електронната версия на Ботевото тефтерче, съвместно начинание на Националната библиотека и Регионалната библиотека “Христо Ботев” – Враца. Това е вторият безценен документ от фонда на НБКМ (след тефтерчето на Васил Левски), намерил подобаващото си съвременно издание в бутиков дигитален проект, пише \"Монитор\". В навечерието на Деня на Ботев и падналите за свободата на България Националната библиотека ще представи и изложбата “Перо и знаме”, посветена на 170-ата годишнина от рождението на Христо Ботев. Откриването е в същия ден – 1 юни, от 11:00 часа в Централното фоайе. Експозицията включва 8 витрини с книги, вестници и други материали, отразяващи различни страни от живота и дейността на гения от Калофер. Показани са издания на негови стихове от различни години, сред които и “Песни и стихотворения от Ботьова и Стамболова” (фототипно издание и оригинал от второто издание, 1880), архивно наследство като “Официални румъно-турски документи по минаването на Хр. Ботевата чета през Дунава”, както и портрети на Ботевите четници. Специално изработени тематични табла – “Поет и публицист”, “Борец за свобода” и “По пътя към безсмъртието”, представят документални материали от фонда на Националната библиотека, свързани с живота на Ботев. На фокус са прощалното писмо на поета, негова кореспонденция с революционни дейци и др. Сподели:", "date": "2018.05.31", "title": "СВЕТИНЯ! Тефтерчето на Ботев - на 1 юни в Националната библиотека"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3%D1%8A%D1%82-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%80%D0%B0%D0%B7%D0%BA%D0%BE%D0%B4%D0%B8%D1%80%D0%B0-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D0%B5-news754305.html", "text": "„Отварянето на темата „Белене“, посещенията на президента и на премиера, отварянето на темата за тръбите, българската реакция по случая „Скрипал“ и специфичният политически климат Европа – Русия, който е нов, факт е, че всичко това няма как да се тълкува, освен като по-широко отваряне на вратата към Изток, което вероятно ще продължаваме да наблюдаваме и при предстоящата българо-китайска среща“. Това каза пред БНР политологът Първан Симеонов, изпълнителен директор на „Галъп интернешънъл“. Според него няма разочарование на българските политици от сътрудничеството със западните им партньори в ЕС и НАТО. „Напротив! В последната една година се наблюдава възстановяване на доверието към западните партньори в България. Това се дължи на факта, че самият Запад възвърна малко от авторитета си - и в Германия, и във Франция, и в Австрия победиха проевропейски сили. В България също победи сила, която във финалния етап на кампанията кампанираше именно на тази тема: „Запад или Изток“. На всичкото отгоре Тръмп укрепна. Противоречив или не, по всичко личи, че той ще остане. Всичко това направи така, че неопределените процеси в Запада взеха някакви посоки и в България през 2017 година не се потвърдиха предизвикателства за публичния образ на НАТО и най-вече на Европейския съюз, посочи политологът. България в момента има доверието на Запада. На нея се гледа като на преден пост на Запада спрямо страни като Турция и като Русия. Точно затова е възможно България да играе малко по-свободна игра - защото тя е уверена в това, че западните партньори държат на нас. Картината не е толкова еднопластова. България отваря Източната врата, не защото преосмисля Западния свят, а защото по всичко личи, че Западният свят и всяка една негова страна ще трябва да започне да разчита много повече на себе си. Голямата новина въобще от президентстването на Тръмп е, че САЩ като че ли вече не искат в такава роля да се намесват в различни точки по света и да бъдат гарант за своите европейски партньори, което означава, че европейските партньори ще трябва в по-голяма степен да мислят как да се оправят сами. ЕС като че ли започва да страда от нечии национални егоизми. Излиза, че малките държави в Европейския съюз като нас също трябва да се опитват да се оправят малко повече сами. Инстинктът е: „Ами да вземем да си оправим отношенията с всички съседи, с които нещо скърца“. Това се опитва да прави Борисов в момента. Този завой на изток не означава, че ние се отдалечаваме от Запада, а че този Запад търси нови пътища\". Симеонов оцени визитата на премиера Бойко Борисов в Русия като опит на България да се възползва от специфичното си местоположение и да си издейства „статута на онази част от Запада, която може да си говори с Русия, може да си говори с Турция“. „Това е  доказателство, че Борисов вече плува в свои води. Преди много години той не би могъл да прави такива неща. Помните, говореше за „началниците“ или „големите“. Сега като че ли е малко по-уверен. Това се дължи, първо, на доста по-солидния му стаж в политиката и на факта, че светът стана такъв, че точно такъв тип умения и инстинкти се търсят – балансьорски“. Първан Симеонов отбеляза, че не е имало конкретен резултат от срещата, но Радев и Борисов са звучали в един глас. Борисов е бил в Русия като национален лидер, а не като европейски представител, отбеляза още той. Сподели:", "date": "2018.05.31", "title": "ЕКСКЛУЗИВНО! Политологът Първан Симеонов разкодира визитата на премиера в Москва: Борисов вече плува в свои води..."}
{"url": "http://pik.bg/%D1%83%D0%B6%D0%B0%D1%81-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D1%81%D1%82%D1%80%D0%B0%D1%88%D0%BD%D0%B0-%D0%B4%D1%80%D0%B0%D0%BC%D0%B0-%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BC%D0%B0%D1%81%D0%B0-%D1%87%D0%B0%D0%BB%D0%B3%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%B1%D0%B8%D0%BB-%D0%BD%D0%B0-%D0%BA%D0%BE%D1%81%D1%8A%D0%BC--news754035.html", "text": "Фолк певецът Константин, който финишира на третото място в \"Като две капки вода\", e бил на косъм от смъртта след операцията на гласните струни, която претърпя преди пет години. Интервенцията бе наложителна за изпълнителя на \"Черна роза\", тъй като на гласните му струни се бе образувал т. нар. певчески възел. Този проблем за Коцето не е от вчера. За първи път го оперирали още през 2003 г., като изключително трудно се е събудил след пълната упойка. Гласните струни са нещо много фино и едно малко движение с лазера може да ги изгори или да направи блендата различна. Доста хора не са проговаряли след това! Мислех, че след 10 години всичко ще е по-различно и по-леко ще го понеса. За съжаление, бе доста по-тежко. Като се събудих, лекарите ми викаха \"Дишай\", но дробовете ми бяха пълни с някаква течност и аз се давех. Не можех да си взема въздух. В този момент усещах как умирам. Стресът беше много голям\", призна чалга изпълнителят пред \"Лов Стайл\". И по време на \"Капките\" гласът на Коцето му създаде грижи. Той на няколко пъти се оплака, че гласът му изневерява отново, а това най-ярко пролича при изпълнението на песента \"Даньова мама\" на народната певица Бинка Добрева. Сподели:", "date": "2018.05.31", "title": "УЖАС! Константин призна за страшна драма! На операционната маса чалга звездата бил на косъм от смъртта заради..."}
{"url": "http://pik.bg/%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%BF%D1%8A%D1%80%D0%B2%D0%B0-%D0%B4%D1%80%D1%83%D0%B6%D0%BA%D0%B0-%D1%81-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B4%D0%B6%D0%BE%D1%80%D0%B4%D0%B6-%D0%BA%D0%BB%D1%83%D1%83%D0%BD%D0%B8---%D0%BF%D0%BE%D0%BB%D0%B7%D0%B2%D0%B0-%D1%8F-%D0%B7%D0%B0-%D0%B3%D0%B8%D0%B4-%D0%B8%D0%B7-%D0%BB%D0%BE%D0%BD%D0%B4%D0%BE%D0%BD-news754307.html", "text": "Заради принц Хари Меган Маркъл се отказа от професията си, пак заради него се премести на Острова, където ще трябва да изгражда свой кръг от приятели, да свиква с нов начин на живот и етикет. Е, насреща е Амал Клуни. Тя бе един от най-стилните ВИП-гости на сватбата им, а сега се оказва, че с Меган съвсем естествено са станали близки приятелки още преди церемонията. Двете имали дори общ фризьор. Харесали се веднага, а сега съпругата на Джорд Клуни ще й помага за адаптирането към живота в Англия. От места за пазаруване, до ресторанти, клубове и подходящи дестинации за разходка и почивка - Амал знае всички тайни, а скоро и Меган, разкрива \"Ева\". Сподели:", "date": "2018.05.31", "title": "Меган Маркъл първа дружка с жената на Джордж Клууни - ползва я за гид из Лондон"}
{"url": "http://pik.bg/%D0%BD%D0%B0%D0%BF-%D0%B8-%D0%BD%D0%BE%D0%B8-%D0%BD%D0%B5-%D1%81%D0%BF%D1%8F%D1%82-%D0%BF%D0%B5%D1%82-%D1%84%D1%83%D1%82%D0%B1%D0%BE%D0%BB%D0%BD%D0%B8-%D0%BA%D0%BB%D1%83%D0%B1%D0%B0-%D1%81-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D1%81-%D0%BB%D0%B8%D1%86%D0%B5%D0%BD%D0%B7%D0%B0-news754308.html", "text": "Държавата в лицето на Националната агенция по приходите (НАП) и Националния осигурителен институт (НОИ) е открила нарушения в пет клуба от професионалните Първа и Втора лига и съответните сигнали са изпратени до Комисията по лицензиране на БФС, информира БТА. Най-малко три от клубовете са от Втора лига и се намират във втората половина на класирането. Нарушенията, които са открити в документите, се касаят за неверни данни при осигурителната база, неправилно попълнени договори. Присъстват и жалби от футболисти до Инспекцията по труда, като потърпевшите се оплакват от неправомерно отнети суми по договори. Предстои БФС да направи проверка на писмата и сигналите и да излезе със становище или евентуални наказания на провинилите се отбори. Сподели:", "date": "2018.05.31", "title": "НАП И НОИ НЕ СПЯТ! Пет футболни клуба с проблеми с лиценза"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D0%B2%D0%B8%D1%82-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D0%BB%D0%B0%D0%B4%D0%B5%D0%B6%D0%B8-%D0%BE%D1%86%D0%B5%D0%BB%D1%8F%D1%85%D0%B0-%D0%BF%D0%BE-%D1%87%D1%83%D0%B4%D0%BE-%D1%81%D0%BB%D0%B5%D0%B4-%D0%BF%D0%BE%D0%BB%D0%B5%D1%82-%D0%B2-20-%D0%BC%D0%B5%D1%82%D1%80%D0%BE%D0%B2%D0%B0-%D0%BF%D1%80%D0%BE%D0%BF%D0%B0%D1%81%D1%82-news754309.html", "text": "Младеж на 26 г. и спътничката му – момиче на 19 г. са с леки наранявания, след като колата им излетя от пътя и падна по таван в 20-метрова пропаст в Благоевград, предаде БГНЕС. Инцидентът стана към 14:30 ч. днес по пътя за парк Бачиново. На излизане от остър десен завой колата се отклонява наляво, качва се върху тротоара, минава през клоните на дърво и се преобръща по стръмния скат, за да падне на нивото на р. Бистрица. Водачът и спътничката му са приети в Спешно-приемно отделение на МБАЛ-Благоевград с леки наранявания, младежът по главата и тялото. След час и половина престой са освободени за домашно лечение. На 26-годишния водач е съставен акт за движение с несъобразена с пътните условия скорост, пробата му за алкохол е отрицателна. Сподели:", "date": "2018.05.31", "title": "СТРАХОВИТ ИНЦИДЕНТ! Младежи оцеляха по чудо след полет в 20-метрова пропаст!"}
{"url": "http://pik.bg/%D1%87%D0%B0%D1%81%D0%BE%D0%B2%D0%B5-%D0%BF%D1%80%D0%B5%D0%B4%D0%B8-%D1%81%D1%82%D0%B0%D1%80%D1%82%D0%B0-%D0%BD%D0%B0-%D1%87%D0%B5%D1%80%D0%B5%D1%88%D0%BA%D0%B0%D1%82%D0%B0-%D1%88%D0%B5%D1%84-%D0%BC%D0%B0%D0%BD%D1%87%D0%B5%D0%B2-%D0%BF%D0%BE%D1%82%D1%8A%D0%BD%D0%B0-%D0%B2-%D0%B0%D0%B7%D0%B8%D0%B0%D1%82%D1%81%D0%BA%D0%B0-%D0%B5%D0%BA%D0%B7%D0%BE%D1%82%D0%B8%D0%BA%D0%B0-news754299.html", "text": "Американският VOGUE определя Kweichow Moutai - Летяща Фея (Flying Fairy), Маутай Принс и Маутай Йингбин като най-предпочитаната напитка в света. На гостите в ресторанта бе предложен микс, изграден върху най-мистериозния азиатски алкохол, допълнен с ароматните нотки на ананaс, уасаби, прясно изцеден лимонов сок и оржеат от печен бадем. 52-градусовият алкохол е продукт, превърнал се в национален символ за Китай и е най-известната марка байджо в света. Продуктът е резултат от традиционно производство с вековни традиции, който преминава през 8 ферментации и 7 дестилации в продължение на една година. Часове преди старта на \"Черешката\" шеф Манчев потъна в азиатска екзотика. В столичен ресторант той опита напитка за богоизбрани – високо алкохолно байджо. Строгият, но справедлив водещ на кулинарното риалити \"Кошмари в кухнята\" шеф Манчев, който е и коментатор в \"Черешката на тортата”, опита от трите вида байджо, която се разпространява в над 100 страни по света, а отскоро вече и в България. Сподели:", "date": "2018.05.31", "title": "Часове преди старта на \"Черешката\": Шеф Манчев потъна в азиатска екзотика"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D1%81%D1%80%D0%B5%D1%89%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BF%D1%80%D0%B8%D0%B5-%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D0%B2-%D0%BF%D1%85%D0%B5%D0%BD%D1%8F%D0%BD-news754256.html", "text": "Севернокорейският лидер Ким Чен-ун прие в Пхенян руския министър на външните работи Сергей Лавров. Това съобщи руското министерство на външните работи, цитирано от ТАСС. Първият дипломат на Москва пристигна в Северна Корея за разговори за ситуацията на Корейския полуостров. \"Днес министърът на външните работи на Русия направи официална визита в КНДР и беше приет от председателя на Държавния съвет на КНДР Ким Чен-ун\", заяви министерството. Лавров е първият руснак, който се среща със сегашния лидер на КНДР. Срещата се е състояла в резиденцията за почетни гости Пекуауон, предава БТА. \"Дори и преди това някой руснак да е виждал Ким Чен-ун, това беше първата среща с него лице в лице\", каза източник от руската делегация. В разговорите на Лавров със севернокорейския му колега И Йон-хо са обсъдени състоянието и перспективите на по-нататъшното развитие на приятелските отношения и сътрудничеството между Русия и КНДР и 70-годишнината от установяването на дипломатически отношения между двете страни, която се навършва тази година, се казва в съобщението на руското министерство. \"Имаше конкретен обмен на мнения за ситуацията около Корейския полуостров с акцент координацията на усилията да бъде задълбочена в интерес на политическото и дипломатическо уреждане на всички проблеми\", допълва ведомството. Сподели:", "date": "2018.05.31", "title": "ИСТОРИЧЕСКА СРЕЩА! Ким Чен-ун прие Сергей Лавров в Пхенян"}
{"url": "http://pik.bg/%D1%84%D0%B0%D1%81-%D0%BF%D0%BE%D0%B4%D0%BF%D0%B0%D0%BB%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B2%D0%B0%D0%B4%D1%8F%D1%82-%D0%BC%D1%8A%D0%B6-%D0%BE%D1%82-%D0%BF%D0%BB%D0%B0%D0%BC%D1%8A%D1%86%D0%B8%D1%82%D0%B5-news754191.html", "text": "3 пожара са гасили екипи на РСПБЗН в Кюстендилска област през изминалото денонощие. Единият от тях е нанесъл щети – причинен е от неугасена цигара в апартамент в Дупница, изгорели са мебели. Противопожарният екип е спасил 54-годишния обитател на жилището и апартамента, съобщава струма бг. Сподели:", "date": "2018.05.31", "title": "Фас подпали апартамент, вадят мъж от пламъците"}
{"url": "http://pik.bg/%D1%85%D1%8A%D1%80%D0%B2%D0%B0%D1%82%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B5-%D1%80%D0%B0%D0%BD%D0%B8%D0%BB%D0%B0-%D0%B4%D0%B2%D0%B5-%D0%B4%D0%B5%D1%86%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news754246.html", "text": "Хърватската полиция съобщи, че нейни служители сериозно са ранили двама 12-годишни мигранти от Ирак и Афганистан, след като са открили огън по микробус, който е отказал да спре, предава Франс прес. „Стрелбата се е случила в сряда в 22 часа местно време, когато превозно средство нелегално пресича границата с Босна и Херцеговина“, съобщава прессекретарят на хърватската полиция Елис Зодан. Полицията е открила огъня и след това открива 29 нелегални мигранти в микробус, включително две деца, които са настанени в болницата и сега са в стабилно състояние Сподели:", "date": "2018.05.31", "title": "Хърватската полиция е ранила две деца-мигранти"}
{"url": "http://pik.bg/%D0%B3%D0%BE%D0%B2%D0%BE%D1%80%D0%B8-%D0%BC%D0%BE%D1%81%D0%BA%D0%B2%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%BC%D0%B5%D0%B4%D0%B8%D0%B8-%D0%B3%D1%8A%D1%80%D0%BC%D1%8F%D1%82-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2---%D0%BF%D1%83%D1%82%D0%B8%D0%BD-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D0%B7%D0%B0-%D0%B3%D0%B0%D0%B7%D0%B0-%D0%B8-%D0%B0-news754215.html", "text": "Руските медии коментират ексклузивно срещата на българския премиер Бойко Борисов с президента Владимир Путин и отчитат очевидно затопляне в отношенията. Включително и напредък по енергийните теми. Под заглавие \"Турски поток ще мине през България\" в. \"Комерсант\" публикува подборен репортаж за вчерашната среща в Кремъл между българския премиер Бойко Борисов и руския президент Владимир Путин. \"Москва се връща към сътрудничество със София за газопроводите\", гласи подзаглавието. Според изданието, Владимир Путин фактически е обявил маршрута на втората линия на \"Турски поток\", която трябва да доставя руски газ за Югоизточна Европа през територията на Турция. Отначало \"Газпром\" разглеждаше два маршрута: през Гърция в Южна Италия, и през България в Сърбия и Унгария, припомня \"Комерсант\" и добавя, че за руската страна вторият вариант винаги е бил по-привлекателен. Проблемът бил в недоверието към България след провала на \"Южен поток\". \"Разбирам и вижам това. Българската страна съжалява за срива на проект \"Южен поток\", защото - и никой не се съмнява в това, реализацията му би била много изгодна за България\", казва Путин, цитиран от \"Комерсант\". Изданието цитира и думите на българския премиер, че \"по-големият брат винаги прощава\", както и отговора на руския президент, че \"по-голeмият брат го карат да плаща\". Путин посочи загубите на \"Газпром\" от срива на проекта \"Южен поток\", извежда в заглавие бизнес-всекидневникът \"Ведомости\" и обяснява, че става дума за 800 милиона евро, които Русия е платила, без да търси за това компенсации от България. На въпроса договорили ли са се президентът Владимир Путин и премиерът на България Бойко Борисов за продължаване на разклонение на \"Турски поток\" до България, прессекретарят на президента на Русия отговаря отрицателно, пише \"Ведомости\": \"Не. Не са се договорили и нямаше задача да се договорят. Нямаше и възможност на преговорите между президента и премиера да се договорят затова. България проявява интерес. Реализацията на този интерес на практика се обуславя от редица причини. Не е възможно да се реализира, без определени гаранции от страна на Еврокомисията, от страна на самата България, отчитайки предишната история с \"Южен поток\", но този интерес е интересен и на българите, и на Москва. Затова ще работим в практически план\", казва Дмитрий Песков за \"Ведомости\". Говорителят на Кремъл допълва пред радио \"Бизнес FM\", че се обсъждат различни варианти за трасето на втората тръба на \"Турски поток\", включително тя да влезе директно в България през Черно море. Медиите акцентират и върху думите на Путин, че Русия е готова да се върне към проекта АЕЦ \"Белене\" на пазарни начала, ако българската страна пожелае това. В репортажа си за срещата Путин-Борисов телевизия НТВ припомня абсурдната ситуация с поръчаното и неизползвано оборудване за станцията, изплатените на \"Атомстройекспрот\" над 600 милиона евро компенсации след отказа на България и от този проект. Обявеното официално като двудневно работно посещение на премиера Борисов в Москва се превърна в еднодневно. Още снощи българската делегация отпътува за София след преговорите с премиера Медведев и с президента Путин и кратка среща с българската общност в посолството ни в Москва. Сподели:", "date": "2018.05.31", "title": "ГОВОРИ МОСКВА! Руските медии гърмят за срещата Борисов - Путин! Сътрудничеството за газа и АЕЦ \"Белене\" се възражда"}
{"url": "http://pik.bg/%D1%83%D0%B5%D1%84%D0%B0-%D0%B8%D0%B7%D1%87%D0%B5%D1%82%D0%BA%D0%B0-%D0%B1%D1%84%D1%81-%D0%B5%D1%82%D0%BE-%D0%BA%D0%BE%D0%B9-%D1%80%D0%B5%D1%84%D0%B5%D1%80-%D1%81%D0%B5-%D0%B8%D0%B7%D0%B4%D0%B8%D0%B3%D0%BD%D0%B0-%D0%B2-%D0%BE%D1%87%D0%B8%D1%82%D0%B5-%D0%BD%D0%B0-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8%D1%82%D0%B5-%D0%B2-%D0%BD%D0%B8%D0%BE%D0%BD-news754300.html", "text": "България отново ще има представител в Първа категория на международната ранглиста на реферите. Това стана ясно, след като Съдийската комисия към УЕФА публикува новата класация за първата половина на сезон 2018/2019 година. Ревизията в ранглистите се базира на представянето на реферите през изминалия сезон. Пловдивският рефер Георги Кабаков е българският представител, който получи заслужено признание след добрата си работа във вътрешен и международен план. Само преди броени дни Кабаков получи поредния си престижен наряд, като бе главен съдия и отговаряше за спазването на правилата по време на контролата между Франция и Ирландия, която се проведе на 28 май на митичния стадион \"Парк де Пренс\". Женското ни съдийство също бележи прогрес, след като международната ни реферка Християна Гутева се изкачи в ранглистата от 3-та във 2-ра категория. През този месец Гутева бе част от съдийските бригади по време на Европейското първенство за девойки до 17 г. в Литва. Тя бе главен съдия на няколко двубоя от груповата фаза, четвърти съдия на мача за третото място, даващо право на участие на световното първенство за девойки до 17 години и ръководи полуфинала между Германия и Англия. Назначението на българската съдийка в едва втората и година като международен рефер за финална фаза на Евро 2017 и включването и в съдийските наряди след приключването на груповата фаза бе сериозно признание за нейните умения. Прогресът на родните ни рефери в международен план и поредното признание от страна на УЕФА са следствие на усилията на БФС, целия екип на Съдийската комисия, инструкторския панел към нея, международния съдийски експерт Марк Бата и на президента на Борислав Михайлов, който се ангажира лично да помогне за подобряването и развитието на съдийството в България. През последните години настъпиха промени в методиката и работата на родните рефери, сред които обмяната на опит с водещи международни експерти в съдийството, лекции, практически указания, работа на терен, обучаващи тестове, използването на иновативна система за анализ на ситуациите по време на футболни срещи и интерактивни занятия. Сподели:", "date": "2018.05.31", "title": "УЕФА изчетка БФС! Ето кой рефер се издигна в очите на чиновниците в Нион"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D0%B5%D1%86-%D1%81-%D0%B0%D0%BC%D1%84%D0%B5%D1%82%D0%B0%D0%BC%D0%B8%D0%BD%D0%B8-%D0%B2%D0%BA%D0%B0%D1%80%D0%B0%D1%85%D0%B0-%D0%B3%D0%BE-%D0%B2-%D0%B0%D1%80%D0%B5%D1%81%D1%82%D0%B0-news754194.html", "text": "Снощи кюстендилски полицаи са задържали 26-годишен младеж за притежание на наркотично вещество.  При извършения личен обиск у него са открити 4.82 грама амфетамин. Видът на наркотичното вещество е установен с полеви наркотест. 26-годишният ще остане в полицейския арест 24 часа. По случая е започнато досъдебно производство в РУ – Кюстендил, уведомен е дежурен прокурор. Бързо полицейско производство е започнато в РУ – Дупница срещу 22-годишен водач на лек автомобил „Фолксваген“ от село Яхиново за управление след употреба на наркотични вещества, съобщава струма бг. Проверката е извършена в село Червен брег с техническо средство. Сподели:", "date": "2018.05.31", "title": "Спипаха кюстендилец с амфетамини, вкараха го в ареста"}
{"url": "http://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%81%D1%82%D1%83%D0%B8-%D0%BF%D0%B0%D0%B7%D0%B8%D0%BB-%D0%BA%D0%BE%D0%BA%D0%B0%D0%B8%D0%BD%D0%B0-%D1%81-%D0%BA-news754204.html", "text": "Сериозен удар от тази нощ на благоевградските криминалисти. Около 3:00 часа полицаи са щурмували дома на скандално известния Стоян Дешев, по прякор Стуи. На третия етаж в къщата му ченгетата открили голямо количество наркотици от всякакво естество - кокаин в тайник, както и амфетамини и хероин. Обискът продължил с часове. В колата на Стуи полицаите открили и автомат \"Калашников\" с патрони за него. С този автомобил той разнасял наркотика, където е нужно и извършвал трафика, казват запознати. Стоян Дешев е един от най-скандалните местни дилъри. За него се твърди, че е част от сериозен наркоканал. Задържан е многократно в чужбина, Холандия, Белгия, Сърбия заради наркотрафик, пише още по темата \"Струма.ком\". Сподели:", "date": "2018.05.31", "title": "БЕЛЕЗНИЦИ! Арестуваха един от най-големите наркодилъри в Благоевград! Стуи пазил кокаина с \"Калашников\""}
{"url": "http://pik.bg/%D0%B1%D1%8A%D1%80%D0%B7%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%B2-%D1%87%D0%B8%D1%8F%D1%82%D0%BE-%D0%BA%D1%8A%D1%89%D0%B0-%D0%B1%D1%8F%D1%85%D0%B0-%D0%BE%D1%82%D0%BA%D1%80%D0%B8%D1%82%D0%B8-29-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-news754245.html", "text": "Задържаха мъжа и жената, в чиято къща във „Филиповци” бяха заловени 29 нелегални мигранти. Те са съпрузи и вече им е повдигнато обвинение за противозаконно подпомагане на чужденци да пребивават на територията на страната. Първоначално още по време на акцията във вторник бяха задържани други мъж и жена, които също живеят в постройката. Срещу тях обаче не бяха събрани достатъчно доказателства за съпричастност към даването на подслон на нелегалните мигранти. От полицията пък обявиха за общодържавно издирване семейството, което беше арестувано едва днес. Сподели:", "date": "2018.05.31", "title": "БЪРЗИ ДЕЙСТВИЯ! Арестуваха семейството, в чиято къща бяха открити 29 нелегални мигранти"}
{"url": "http://pik.bg/%D0%BA%D0%B0%D1%82%D1%80%D0%B8%D0%BD-%D0%B7%D0%B8%D1%82%D0%B0-%D0%B4%D0%B6%D0%BE%D1%83%D0%BD%D1%81-%D0%B8-%D0%BC%D0%B0%D0%B9%D0%BA%D1%8A%D0%BB-%D0%B4%D1%8A%D0%B3%D0%BB%D0%B0%D1%81-%D0%B8%D0%B7%D0%BF%D1%80%D0%B0%D1%82%D0%B8%D1%85%D0%B0-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82-news754250.html", "text": "Преди няколко месеца Катрин Зита-Джоунс за първи път излезе на публично място с дъщеря си Карис, която е само на 15 години. Сега всяка стъпка на момичето е следено и обсъждано в мрежата. Но изглежда, феновете на двойката Дъглас ще трябва да насочат вниманието си към най-големия син на звездните родители. Вчера Катрин публикува снимка на 17-годишния Дилън, който завършва гимназия, а постът събра рекорден брой харесвания и коментари. \"Дипломирането приключи! Толкова съм горда, а ти Дилън, скоро ще влезеш в колеж! Наистина те обичам\", пише актрисата в социалната мрежа. Последователите на Катрин отбелязват, че Дилън е невероятно харизматичен и привлекателен. Изглежда, че сега момчето има по-голяма вероятност да присъства на разни социални събития - възможно е скоро децата на Синди Кроуфорд и Ранди Гербер да имат съперници в борбата за място на световните подиуми, пише \"Ел.бг\". Сподели:", "date": "2018.05.31", "title": "Катрин Зита-Джоунс и Майкъл Дъглас изпратиха абитуриент"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81%D1%8A%D0%B2%D0%B5%D1%82%D0%B2%D0%B0-%D0%B2%D1%81%D0%BB%D1%83%D1%88%D0%B0%D0%B9%D1%82%D0%B5-%D1%81%D0%B5-%D0%B2-%D0%B8%D0%BD%D1%82%D1%83%D0%B8%D1%86%D0%B8%D1%8F%D1%82%D0%B0-%D1%81%D0%B8-%D0%B3%D0%BE%D1%81%D0%BF%D0%BE%D0%B4%D1%81%D1%82%D0%B2%D0%B0%D1%82-%D1%81%D0%BA%D1%80%D0%B8%D1%82%D0%B8%D1%82%D0%B5-%D1%81%D0%B8%D0%BB%D0%B8-news754147.html", "text": "12-ят слънчев ден е посветен на женското начало. Това е време за астрално изчистване и пробуждане на живота, пише астрологът Ивелина Пенчева в хороскопа си за днес. \"В този ден господстват скрити сили. Денят е посветен на всички 360 тотема и свещени птици и животни, затова не трябва да се отнасяте зле с животните и да ги обиждате в този ден (и винаги). Препоръчва се да помолите за помощ вашия Ангел-Хранител и да отдавате това, за което молите. В този ден ни се дава толкова, колкото сме заслужили. Може да се отпуснете и да се предадете на потока на събитията“, добавя астрологът. \"Благоприятно е за изглаждане на спорове, оправяне на конфликти, за примирение. Покажете искреност, доброта, миролюбивост, милосърдие! Освободете себе си от емоциите! Вслушайте се в интуицията и винаги обръщайте внимание на тъмната страна на проблемите! Добре е да обръщате повече внимание на близките си и да им оказвате помощ. Добре е също в този ден да се благослови водата и всички водоизточници. Изпратете Рейки“, съветва Ивелина Пенчева. \"Хубаво е да се изкъпете, тъй като водата сега е благодатна и чрез нея идва Божествена сила. Препоръчва се моржуване и закаляване. Към интимност трябва да се пристъпва само с цел зачатие. Денят е добър за медитация и молитва. Нахранете гладни животни и птици, дайте им и вода“, добавя астрологът. \"Не бива да се предавате на унинието, не бъдете твърде настойчиви! Не трябва да се напрягате. Не бъдете дълго време на улицата! Не се занимавайте активно с решението на социални въпроси! Не губете излишно време за приказки! Старайте се по-малко да говорите“, съветва тя. \"Препоръчва се течна храна, каши, кисел, компот. Да се избягва месната и пикантна храна. В никакъв случай да не се яде птица – фазан, пиле и др. Може да се пие вино, но бяло. Червеното да се избягва! Също така изключете орехи, мед и друга трудно смилаема храна. Да се веселите може само в тесен семеен кръг“, обяснява Ивелина Пенчева. \"Добре е да се носят тоалети в размити тонове. Използвайте синьо в комбинация със сребристо! Да се избягва жълто и оранжево! Носете лунен камък, селенит“, добавя тя. \"Добре е да видите в съня си животни и птици. Да плувате във вода – освобождение от болести. Да се премените с нови дрехи – към богатство и укрепване на семейството. Ако летите насън – придобиване на нови сили и приятели“, добавя астрологът. Сподели:", "date": "2018.05.31", "title": "Астролог съветва: Вслушайте се в интуицията си, господстват скритите сили"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%BD%D0%BE%D0%B2%D0%B8%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B4%D0%B0%D0%B2%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-22-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-news754253.html", "text": "В съобщението се отбелязва, че на 25 и 26 октомври миналата година в района на Бургас имаше силни бури и проливни дъждове, причинили повреди по мостове и пътища, училища и болници. Държавите от ЕС, засегнати от природни бедствия, могат да поискат различни видове краткосрочна и дългосрочна помощ. Те могат да задействат механизма за гражданска защита на ЕС. Държавите могат да поискат помощ от фонд \"Солидарност\" за дългосрочните усилия за възстановяване след бедствия. Със средствата от фонд \"Солидарност\" Европейският съюз може да подпомогне възстановяването и покриването на част от спешните разходи, временното настаняване, почистването и опазването на културното наследство, за да се намали финансовата тежест за националните власти покрай природните бедствия. Днешното предложение за осигуряване на помощ на България трябва да бъде одобрено от Европейския парламент и от Съвета на ЕС. Европейската комисия предложи днес България да получи 2,2 милиона евро за погасяване на щетите от миналогодишните наводнения край Бургас. Сподели:", "date": "2018.05.31", "title": "ГОЛЯМА НОВИНА! Европа дава на Бургас 2,2 млн. евро за наводненията"}
{"url": "http://pik.bg/%D1%83%D0%B6%D0%B0%D1%81%D0%BD%D0%B0-%D1%81%D0%BC%D1%8A%D1%80%D1%82-%D0%B1%D0%B8%D0%B2%D1%88-%D0%BA%D0%BC%D0%B5%D1%82-%D1%81%D0%B5-%D0%BD%D0%B0%D1%82%D1%80%D0%BE%D0%B2%D0%B8-%D1%84%D0%B0%D1%82%D0%B0%D0%BB%D0%BD%D0%BE-%D1%81-%D0%BC%D1%83%D1%85%D0%BE%D0%BC%D0%BE%D1%80%D0%BA%D0%B0-news754251.html", "text": "70-годишният Здравко Пинчев от родопското село Вишнево почина в болницата в Смолян от отравяне с мухоморка. Пенсионерът е приет в Отделението по анестезия и интензивно лечение в смолянската болница в неделя в много тежко състояние, съобщава \"Марица\". Лекарите положили усилия да го спасят, но пораженията от токсините били необратими и . Пинчев е пенсионер, преди това е работил във ВиК-Смолян, бил е и кмет на Вишнево. Той е брал и ял гъби в района на селото, но два дни след това състоянието му се влошило и постъпил в болницата. \"Здравко има къща в края на селото, където отглежда животни. Много здрав физически и психически, мислехме, че ще се пребори, но явно е закъснял да потърси веднага лекарска помощ\", каза кметицата на родопското село Бистра Топалова. мъжът починал от тежка чернодробна недостатъчност Сподели:", "date": "2018.05.31", "title": "УЖАСНА СМЪРТ! Бивш кмет се натрови фатално с мухоморка"}
{"url": "http://pik.bg/%D1%81%D0%B0%D0%B3%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B3%D0%BE%D1%82%D0%BE%D0%B2%D0%B0-%D1%81-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D1%81%D1%80%D0%B5%D1%89%D1%83-%D0%BC%D0%B8%D1%80%D0%BE%D1%81%D0%BB%D0%B0%D0%B2-%D0%B1%D0%BE%D1%80%D1%88%D0%BE%D1%88-%D0%B7%D0%B0-%D0%B3%D1%80%D0%B0%D0%B1%D0%B5%D0%B6%D0%B0-%D0%BD%D0%B0-%D0%BD-news754200.html", "text": "Обвинителният акт срещу бившия шеф на НДК Мирослав Боршош вече е факт. Близо година след като гръмна скандала, прокуратурата вече внесе документите в съда, като се очаква делото скоро да бъде стартирано. Софийска градска прокуратура внесе в Софийски градски съд обвинителен акт срещу бивши длъжностни лица от  „Националния дворец на културата - Конгресен център - София\" ЕАД /НДК - КЦС ЕАД/ за нецелево разходване на целеви средства /чл. 254а, ал.2 от НК/,  умишлена безстопанственост / чл. 219 ал.3 вр. с ал.1 от НК/, сключване на множество неизгодни сделки / чл. 220 ал.2 вр. с ал.1 вр. с чл. 26 ал.1 от НК/, длъжностно присвояване /чл.203 от НК/ и принуда /чл. 143, ал. 1 от НК/. Разследването е извършено под ръководството и надзора СГП, по образувано на 19.07.2017 г. досъдебно производство. Едното длъжностно лице /д.л./ - Изпълнителен директор е обвинено за това, че е разпоредило част от целевите средства – в размер на 3 431 146,06 лв. да бъдат разходвани за заплащане на разходи, които не са свързани с дейностите, за които са били отпуснати. С решение на Министерски съвет от 03.08.2017 г. е увеличен капиталът на Националния дворец на културата със 17 млн. лв., като средствата са били с целево предназначение – за преустройството, модернизацията и адаптирането на основната сграда на НДК за нуждите на българското председателство на Съвета на Европейския съюз през 2018 година. В хода на разследването е установено, че в периода 16.01.2015 г. - 24.01.2017 г. д.л. е сключило договори с адвокатски дружества при наличие на назначени 2- ма юрисконсулти, за изработване на уеб сайт и изготвяне на технически паспорти, при съществуващ интернет сайт на НДК и изработени два технически паспорта на сградата. С тези действия д.л. е осъществило престъплението умишлена безстопанственост в особено големи размери, представляваща особено тежък случай – настъпилите щети за НДК са в общ размер 389 624.82 лв. /чл. 219 ал. 4 вр. ал.3, вр. с ал.1 вр. с чл. 26 ал.1 от НК/. Събрани са още и доказателства за друго престъпление, извършено от д.л. - умишлена безстопанственост, от която са последвали значителни щети за НДК в общ размер на 28 399,61лв. /чл. 219 ал.3, вр. с ал.1 вр. с чл. 26 ал.1 от НК/, а именно: на 09.09.2015г. е отправил искане до Министерски съвет за предоставяне на моторни превозни средства за служебни цели. В същото време НДК е разполагало с лек автомобил м. „Ситроен С4“ и с микробус м.“ Хюндай“. Въпреки това и преди да изчака решението на МС, на 18.09.2015г. е сключил  договор при условията на оперативен лизинг за отдаване на автомобил м.“Лексус ЛС 600“ за срок от 12 месеца, за което е заплатена сумата от 14 199 лв. На 16.10.2015г. Министерският съвет е уважил искането от 09.09.2015г. и на „НДК-КЦС“ ЕАД е  предоставен за временно ползване и стопанисване автомобил м. „Пежо 607“. Д.л. не е прекратил договора за оперативен лизинг, а на следващата година /на 27.09.2016г./ отново е сключил договор при условията на оперативен лизинг за автомобил м.“Лексус ЛС 600“, за което отново са заплатени средства в размер на 14 199 лв. От събраните и анализирани доказателства е установено още, че в периода 24.11.2014 г. – 23.12.2015 г. д.л. съзнателно е сключил 15 неизгодни сделки, от които за НДК са настъпили значителни вреди в размер на 86 740 лв. Договорите са: 6 за PR- обслужване, при назначени в НДК 4 – ма служители за тази дейност и 9 за процесуално представителство пред съдебни органи, при назначени 2- ма юрисконсулти. Тези доказателства обосновават обвинението на д.л. за извършено престъпление по чл. 220 ал.2 вр. с ал.1 вр. с чл. 26 ал.1 от НК. Д.л. е обвинено и за престъпление по чл. 203 ал. 1 вр. чл. 201 от НК – длъжностно присвояване в особено големи размери, представляващо особено тежък случай. На 01.11.2016 г. присвоил чужди пари в размер на 3 971 999,52лв., собственост на НДК, поверени му да ги управлява. , че е  принудил трима служители на НДК, назначени за членове на комисия за провеждане на открита процедура за възлагане на обществена поръчка с предмет „Проектиране, преустройство и адаптация на основната сграда на НДК за нуждите на Българското председателство на Съвета на ЕС през 2018г“, да подпишат Протокол за провеждане на открита процедура за възлагане на обществена поръчка с предмет „Проектиране, преустройство и адаптация на основната сграда на НДК за нуждите на Българското председателство на Съвета на ЕС през 2018г като занижат оценката по показателя „Техническо предложение“ на един от участниците в процедурата, и завишат оценката по показателя „Техническо предложение“ на друг участник в процедурата, като е употребил за това заплашване - престъпление по чл. 143, ал. 1 от НК. Сподели:", "date": "2018.05.31", "title": "САГАТА ПРОДЪЛЖАВА! Прокуратурата готова с обвинението срещу Мирослав Боршош за грабежа на НДК"}
{"url": "http://pik.bg/%D1%80%D0%B0%D0%B4%D1%83%D0%BA%D0%B0%D0%BD%D0%BE%D0%B2-%D0%B2-%D1%81%D0%BF%D0%BE%D1%80-%D1%81-%D0%BD%D0%B8%D0%BA%D0%BE%D0%BB%D0%B0-%D1%81%D0%BF%D0%B0%D1%81%D0%BE%D0%B2-%D0%B7%D0%B0-%D1%82%D1%80%D0%B5%D0%BD%D1%8C%D0%BE%D1%80%D1%81%D0%BA%D0%B8-%D0%BF%D0%BE%D1%81%D1%82-news754205.html", "text": "Верея ще има нов треньор до няколко дни, съобщи босът на тима Галин Михайлов. Сред обсъжданите имена са били тези на Милен Радуканов и Никола Спасов. Първият изпадна с Пирин (Благоевград) във Втора лига и има договор с клуба до 30 юни. Вторият наскоро напусна казахстанския Кизил-Жар и в момента е свободен. Преди това той води Царско село. Все още не е ясно дали те биха се съгласили да поемат Верея. Иван Вутов, който довърши сезона на \"Трейс Арена\", няма да остане. След напускането на Благомир Митрев начело на заралии застана Елиаш да Силва. Той обаче нямаше нужния лиценз и Вутов бе използван за лицензоносител. Сега обаче босът Галин Михайлов иска да сложи наставник за постоянно. Тимът игра в първата шестица, но сега договорите на доста от играчите изтичат и те могат да си тръгнат. Повече яснота около цялата ситуация се очаква в началото на следващата седмица. Едно обаче е сигурно - Верея ще има нов треньор и почти изцяло нов отбор за следващия сезон, пише \"Тема Спорт\". Сподели:", "date": "2018.05.31", "title": "Радуканов в спор с Никола Спасов за треньорски пост"}
{"url": "http://pik.bg/%D1%81%D0%B8%D1%80%D0%B8%D0%B5%D1%86-%D0%BD%D0%B0%D0%BF%D0%B0%D0%B4%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D1%81-%D0%BA%D1%80%D1%8F%D1%81%D1%8A%D1%86%D0%B8-%D0%B0%D0%BB%D0%BB%D0%B0%D1%85-%D0%B0%D0%BA%D0%B1%D0%B0%D1%80-news754190.html", "text": "Холандската полиция съобщи, че е простреляла сириец, който нападнал полицаи при опит да го арестуват, след като разтревожени съседи съобщили, че стоял на балкона на жилищен блок, размахвал брадва и крещял \"Аллах акбар\", предаде Асошиейтед прес. В поредица от туитове полицията на Ротердам заяви, че инцидентът е станал вчера следобед в Схидам след неуспешни опити на полицаи да успокоят 26-годишния мъж. Когато полицейски влезли влезли в апартамента му, мъжът ги нападнал и ранил смъртоносно полицейско куче. В отговор полицаите стреляли и ранили нападателя, предава още БТА. В изявление на кмета на Схидам се посочва, че нападателят бил сириец, който живеел с баща си в града от миналата година. Инцидентът в Холандия стана ден след като в Белгия мъж уби две полицайки и минувач, отбелязва АП. Сподели:", "date": "2018.05.31", "title": "Сириец нападна полицаи в Холандия с крясъци \"Аллах акбар!\""}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BD%D0%B0%D0%B4-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%B4%D0%B5%D1%86%D0%B0-%D0%B2-%D1%81%D0%B2%D0%B5%D1%82%D0%B0-%D0%B6%D0%B8%D0%B2%D0%B5%D1%8F%D1%82-%D0%B2-%D0%B1%D0%B5%D0%B4%D0%BD%D0%BE%D1%81%D1%82-%D0%B2%D0%BE%D0%B9%D0%BD%D0%B0-%D0%B8-%D0%B4%D0%B8%D1%81%D0%BA%D1%80%D0%B8%D0%BC%D0%B8%D0%BD%D0%B0%D1%86%D0%B8%D1%8F-news754153.html", "text": "Над 1,2 милиард деца по света , което е над половината от общия им брой, са застрашени от война, бедност или полови дискриминации , се казва в годишния доклад на британската неправителствена организация \"Спасете децата\" (Save the Children) , цитиран от АФП и ДПА. В доклада, озаглавен \"Многото лица на отхвърлянето\" , организацията прави класация на 175 страни по показатели за заплахи за децата по отношение на образованието, здравеопазването, храненето и насилието , като недохранване, ранно забременяване, липса на достъп до образование, детски труд, детски бракове и крайно насилие. Най-добре се представят Сингапур и Словения , а след тях са Норвегия, Швеция и Финландия . В дъното на класацията са десет страни от Централна и Западна Африка , като на последното 175-о място е Нигер. Сподели:", "date": "2018.05.31", "title": "Ужасяваща статистика! Над половината деца в света живеят в бедност, война и дискриминация"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B0-%D0%B5%D1%82%D0%BE-%D0%BA%D0%BE%D0%B9-%D0%B3%D0%BB%D0%B0%D1%81%D1%8F%D1%82-%D0%B7%D0%B0-%D1%81%D1%82%D0%BE%D0%BB%D0%B0-%D0%BD%D0%B0-%D0%BA%D1%80%D0%B0%D1%81%D0%B8-%D0%B1%D0%B0%D0%BB%D1%8A%D0%BA%D0%BE%D0%B2-%D0%B2-%D0%B5%D1%82%D1%8A%D1%80-news754202.html", "text": "Етър ще има нов треньор, ако Красимир Балъков напусне стадион \"Ивайло\". Става дума за Станислав Генчев, който беше помощник на легендарнния халф през пролетта. Последната дума ще има именно Бала. Той вече се срещна с кмета на Велико Търново Даниел Панов и президента на клуба Александър Нанков, но след това замина за Германия по лични дела. Очаква се скоро героят от САЩ’94 да проведе нова среща с Панов и Нанков, след което оконачтелно да стане ясно дали остава начело на \"виолетовите\". От около месец Балъков е спряган за пост в ЦСКА - или като треньор, или като директор. Той вече два пъти коментира, че не е говорил с абсолютно никого за това. Същевременно обаче намекна, че бъдещето му в Етър все още не е сигурно. \"Болярите\" ще започнат подготовка за новия сезон на 15 юли. Единственият играч, който напуска, е резервният вратар Денис Гъргич. Така търновци остават с Христо Иванов и Цветомир Цанков под рамката. Голмайсторът на тима Самб Бадара остава на 100% въпреки интереса, който имаше към него. Неясно е бъдещето на Аласана Мане. Той попада в плановете на ЦСКА, но е собственост на Барселона. По всичко личи, че гамбиецът ще отиде там, където е и Красимир Балъков - или ще остане в Етър, или ще премине на \"Българска армия\", предаде \"Меридиан Мач\". Сподели:", "date": "2018.05.31", "title": "РОКАДА! Ето кой гласят за стола на Краси Балъков в \"Етър\""}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D0%B8%D1%81%D0%BA%D0%B0-%D0%BF%D0%B0%D1%80%D0%B8-%D0%B4%D0%B0-%D1%81%D0%BF%D0%B0%D1%81%D1%8F%D0%B2%D0%B0-%D0%B1%D0%B4%D0%B6-news754183.html", "text": "Действително двама от кредиторите по Втория облигационен заем са подали иск в Софийски градски съд (СГС) за 40 млн. лв. от главница по заема срещу „БДЖ - Пътнически превози” ЕООД и след решение на СГС искът е одобрен частично в размер на 20 млн. лв. в полза на облигационерите, вследствие на което са запорирани сметки на дружеството. Вторият облигационен заем, който е в размер на 240 млн. лв. е взет през 2007 г. за рефинансиране на стари задължения към различни институции и за извършване на текущи ремонти на товарни вагони, като реално не е бил наложителен за извършването на дейността на дружеството. До момента остатъкът на задълженията по заема е в размер на 103 млн. лв. Облигационерите са в законното си право да изискат дължими средства по съдебен път. Решението на СГС и временният запор на сметките на „БДЖ - Пътнически превози” ЕООД няма да затруднят функционирането на дружеството към настоящия момент, в случай, че бъде намерено решение на възникналата ситуация в краткосрочен план. Министърът на транспорта, информационните технологии и съобщенията Ивайло Московски е информиран своевременно за ситуацията, вследствие на което е уведомил Министерство на финансите и е поискал активиране на държавната помощ, за която има одобрение от ЕК. Очаква се решение от Министерство на финансите. В прессъобщение, разпратено до медиите, БДЖ обясни  ще се разпродават ли активи на  националния железопътен превозвач. Според компанията подобно нещо няма да се извършва. Сподели:", "date": "2018.05.31", "title": "РЕАКЦИЯ! Московски иска пари да спасява БДЖ"}
{"url": "http://pik.bg/%D1%82%D0%B5%D0%BC%D0%B8%D0%B4%D0%B0-%D0%BE%D0%B1%D1%80%D1%8A%D1%89%D0%B0-%D0%B3%D0%BB%D0%B0%D0%B2%D0%B0-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D1%81%D1%8A%D0%B4%D0%B8-%D1%80%D0%B0%D0%B9%D1%84%D1%8A%D0%BB%D0%B0-news754207.html", "text": "Бизнесменът Атанас Червенков-Райфъла от близо половин година настоява за по-лека мярка за неотклонение, но все не може да стигне до заветното разглеждане на искането му от магистратите от Окръжен съд - Пловдив. Вчерашното заседание отново беше отложено, след като постъпиха молби за самоотводи от двама от новите съдебни заседатели. До това се стигна, след като през месец април представителите на държавното обвинение Атанас Янков и Албена Георгиева демонстративно напуснаха съдебната зала, в която се разглеждаше мярката, защото не им бе дадено правото да поискат отвод на съдиите. След дълги разправии и обвинения между всички страни по делото съдебният състав с председател Магдалена Маркова си направи самоотвод, а разгледането на делото беше прехвърлено на друг състав, оглавен от Екатерина Роглекова. В началото на вчерашното заседание тя обяви, че в деловодството са постъпили две молби за самоотвод от съдебните заседатели Соня Христова и Николай Кърнев. Оказа се, че Кърнев е приятел с подсъдимия, а Христова вече е била част от съдебния състав срещу Червенков, но по друго дело, разказва за патовата ситуация \"Марица\". Според защитата на Райфъла това е поредният опит за отлагане на делото, макар бизнесменът да твърди, че е в лошо здравословно състояние и не издържа повече в ареста. Сподели:", "date": "2018.05.31", "title": "Темида обръща глава! Никой не иска да съди Райфъла"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B5%D1%82%D0%BE-%D0%BA%D0%B0%D0%BA-%D0%B6%D0%B8%D0%B2%D0%B5%D0%B5-%D0%B5%D0%B4%D0%BD%D0%B0-%D1%80%D0%BE%D0%B4%D0%BD%D0%B0-%D1%81%D1%8A%D0%B4%D0%B8%D0%B9%D0%BA%D0%B0---116-%D0%BB%D0%B2-%D0%BD%D0%B0-%D0%BA%D0%B2-%D0%BC-%D0%BC%D0%B5%D1%81%D0%B5%D1%87%D0%B5%D0%BD-%D0%BD%D0%B0%D0%B5%D0%BC-%D0%BF%D0%BB%D0%B0%D1%89%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-news754203.html", "text": "Възможно ли е да живееш в просторен апартамент в един от най-престижните и скъпи софийски квартали, а да плащаш месечен наем колкото за панелна боксониера в Сеславци? Като през това време получаваш заплата на върховен съдия, а мъжът ти, който е адвокат, има декларирани доходи далеч над средните за страната, пише \"Труд\". И, оказва се, дори не е било нужно да отделяш за наема от заплатата си, защото спокойно си можел да го покриваш от лихвите по банковия влог, който си открил с парите от продадено старо собствено жилище. И това далеч да не е всичко, защото от парите, които си спестил само от “наема”, да си купиш мезонет, както и по няколко декара земя: за лятото – на брега на морето, а за зимата – в планината, близо до столицата. И дори когато заплата ти вече е станала към 7000 лв. на месец, пак да плащаш по 1 лев и 16 стотинки за един квадратен метър месечен наем. И всичко това, докато е трябвало да правораздаваш, съобразно законите и “вътрешното убеждение”, а вече и да определяш кадровото развитие на десетки и дори стотици съдии, да избираш техните административни ръководители, да отговаряш за натовареността им, а на всичкото отгоре и да имаш самочувствието да морализаторстваш по адрес на всеки, който се оказва неудобен за кръга, в услуга на когото си се поставил, при това като член на висшия кадрови орган на съдебната власт. Възможно е, ако се казваш Атанаска Дишева и си член на Съдийската колегия на Висшия съдебен съвет, а мъжът ти – Генади Дишев, е бил втори в предизборната листа на “Да, България” в Ловеч при провала на ГМО-партията на парламентарните избори през миналата година. Възможно е и защото се оказва, че “Темида е сляпа” за зараждащата се номенклатура на една върхушка съдии, за която моралните принципи винаги са зависили от това за кого се отнасят. “Дишевагейт” започва преди повече от десет години, тогава настоящият член на ВСС и доскорошен съдия във Върховния административен съд Атанаска Дишева и семейството й живеят на площ от 173,08 кв.м. в елитния столичен квартал “Изток”. Магистратската фамилия всяка сутрин има привилегията да се наслаждава на прекрасна панорамна гледка от 14-тия етаж в един от трите дипломатически блока, разположени на ул. “Фредерик Жолио Кюри”, на метри от метростанцията и в непосредствена близост до Борисовата градина. Многостайният апартамент е едно от общо над 70 жилища, които съдебната власт притежава в цялата страна и които се предоставят за ползване на “нуждаещи се” магистрати срещу символичен наем. “Нуждаещи се”, защото сумата, която Атанаска Дишева е плащала за наем през 2016 г., възлиза на 202,33 лева на месец. Поне това показва имуществената й декларация, която е подала през миналата година на два пъти пред Инспектората към ВСС – веднъж като съдия от ВАС и втори път – като избран от съдиите за техен представител във висшия кадрови орган. Елементарната сметка показва, че семейство Дишеви плащат по 1,16 лв. за един квадратен метър на месец или под 60 евроцента. Справка в сайтовете за недвижими имоти показа, че пазарната цена на квадратен метър за трите блока на бившето БОДК в момента се движи от 5 евро, през 5,5, като достига до цели 6 евро. В съседство на магистратския апартамент се отдават две жилища, с идентична квадратура, като средната цена на всеки от тях е около 1000 евро, в зависимост дали е с мебели или се отдава необзаведен. Излиза, че Атанаска Дишева и съпругът й плащат поне десет пъти по-нисък наем от пазарния, т.е. месечно си “спестяват” по около 1800 лв. Така, само от разликата в наемите, Дишеви “печелят” годишно средно по около 21 600 лв. За период от 11 години, това означава, че само от плащане на наем семейството юристи са “спестили” близо четвърт милион лева, достатъчни за закупуването на над 100 кв.м. “ново строителство” в престижен софийски квартал. И Дишеви купуват, но не в София и Софийска област, защото, ако го направят, ще нарушат нормативната уредба и ще трябва да напуснат уютния си дом, за който хиляди български семейства, изплащащи по над 20 години ипотечни кредити, могат само да мечтаят и да се задоволят с 60-70 квадратни кибритени кутийки или в най-добрия случай – “огромните” 90-100 квадрата, макар и с общите части. Колко всъщност са “спестили” Дишеви, знаят най-добре те самите, защото при сключването на договора преди 12 години, месечната наемна цена е възлизала на 138,90 лв. за 173,08 кв. м. в “Изток” срещу Интерпред. “Да, България” – по 80 стотинки за квадратен метър. Не е трудно да се досетим, че едва ли съдия от Върховния административен съд, със съпруг-адвокат, добил популярност покрай свързването си с проекти на “Зелените”, част от които разглеждани от самата Дишева, ще тръгнат да нарушават законите. Но дори и всичко да е изрядно, което, разбира се, би следвало да кажат компетентните органи, историята на апартамента на “нуждаещите се” Дишеви и придобитите от тях в последните две петилетки недвижимости, са красноречив пример за погазване на всякакви морални и етични норми тъкмо от тези, които толкова често и шумно ги развяват. А какво ли ще каже сега партийният началник на адвоката-политик Генади Дишев – Христо Иванов, та нали той толкова много настояваше магистратите да преминават през тестове на интегритет. Как му се струва, дали съдия Атанаска Дишева ще го издържи? Семейството на Атанаска Дишева има за съседи дипломати, политици и други управленски кадри в софийския квартал “Изток” поне от 18 април 2007 г., когато с протокол № 4 получава многостайния апартамент от Министерството на правосъдието. По това време то управлява ведомствените жилища на съдебната власт. Самият договор за наем датира още от 31 март 2006 г., като забавянето в настаняването може да се обясни с освежителните ремонти, които ведомствата правят при смяна на ползвателите. Към настоящия момент Атанаска Дишева има 27 години стаж като съдия. От 1991 г. до 2005 г. е съдия във Варна, а от 21 февруари 2005 г. става съдия във ВАС, където правораздаваше до встъпването й в длъжност като член на ВСС през есента на 2017 г. Когато идват в София преди повече от 12 години, Дишеви нямат собствено жилище. Макар условията към онзи момент да не бяха толкова рестриктивни, минават цели две години и два месеца, докато Дишеви получат апартамента, на основание на Закона за държавната собственост и на Правилника за прилагането му. След прехвърлянето на жилищата от МП към ВСС преди две години, кадровиците (вкл. Дишева – бел.ред.) приеха нови “Правила за отдаване под наем на недвижими имоти частна държавна собственост, предоставени в управление на ВСС за жилищни нужди”. Право на настаняване имат магистрати и техните семейства, които не притежават в същото населено място собственост или право на ползване на недвижимо имущество. Също според нормативната уредба, настаняването е “временно”, за не повече от пет години, като то е съобразено със срока на трудовите правоотношения, на командироването, на мандатите и т.н. Но както често се оказва, “временното” е най-сигурният начин да се възползваш от облагите, които заеманата държавна длъжност ти осигурява, без това да ти пречи да се представяш за “борец срещу статуквото”. На 31 март 2006 г. между МП и Атанаска Дишева е сключен договор № 1, който е със срок на действие пет години. Това означава, че към 1-ви април 2011 г. семейството юристи е трябвало да напусне многостайното жилище или да подпише нов договор, данни за което не са отбелязани в актуалната справка на ВСС за предоставените на магистрати апартаменти. Отбелязано е друго, обаче, а именно – Атанаска Младенова Дишева ползва апартамент № 27, находящ се на етаж 14, в бл. 1 на ул. “Фредерик Жолио Кюри”, не в качеството си на съдия от ВАС, а вече като член на ВСС. Така се оказва, че “жилището следва наемателя” и ако след пет години Дишева се върне във ВАС или пък премине в друг държавен орган, то и апартаментът й, ще бъде прехвърлен към съответната институция. И макар да не е много ясно на какво основание е ползвала имота в периода 2011-2017 г., точно когато първоначалният петгодишен срок на договора между Дишева и МП изтича, законодателят е приел нова т. 2 към чл. 22, ал. 1 от Правилника за прилагане на Закона за държавната собственост, която гласи: “Право за настаняване в държавни ведомствени жилища имат лицата, които са в трудово или служебно правоотношение със съответното ведомство, ако те и членовете на семействата им: не са прехвърляли жилищен имот или вила, годни за постоянно обитаване, през последните 5 години преди подаването на молбата за настаняване на други лица освен на държавата или на община и в случаите на прекратяване на съсобственост”. Тук е мястото да се отбележи, че тази разпоредба продължава да е актуална и към днешна дата, а ако беше валидна към 2006 г., то Атанаска Дишева нямаше да може да получи ведомствен апартамент, защото, както ще се окаже по-късно, през 2003 г. със съпруга си купуват цял етаж от нова кооперация във Варна. Като за начало, фамилия Дишеви търси начин да се освободи от имот с отпаднала необходимост. Справка в Службата по вписвания във Варна показа, че на 12 декември 2006 г., т.е. по-малко от девет месеца след като Дишеви вече имат сключен договор за апартамент в София срещу месечен наем от 138 лв. и 90 стотинки, семейството продава на Венета Петкова панелен апартамент от 62 кв.м. във варненския квартал “Възраждане” за сумата от 72 365 лв. Още през следващата година, 66 850 лв. от лесно спечелените пари от ненужния вече апартамент във Варна са декларирани от Атанаска Дишева пред Сметната палата като банков влог в евро. Любопитно е, че декларираният годишен доход на адвокат Генади Дишев за 2006 г. е в размер на 6370 лв. или средно по 530 лв. месечно, но пък същата година той учредява консултантското си дружество “Мовика” ЕООД. Това е първата “пълна” година, в която Атанаска Дишева правораздава във ВАС, като дори пропуска да декларира фирмата на мъжа си, заради което от Сметната палата й напомнят да го направи. 2007 – годината, в която семейство Дишеви се настаняват в апартамента в София, Генади Дишев получава дял от наследство: части от къщи и земеделски земи в села в тетевенско и ловешко и дял от стар автомобил “Опел”. Доходите на адвокат Дишев нарастват почти пет пъти спрямо предходната година и са декларирани вече почти 27 000 лв. През 2008 г. декларираните от Дишева спестявания нарастват с почти 10 000 лева, като достигат левовата равностойност на 38 000 евро или 74 320 лв. За произход на средства са посочени продажбата на панелния апартамент във Варна през 2006 г. и натрупаната от него лихва. В имуществената декларация, подадена пред Сметната палата за календарната 2008 г., Дишева декларира, че от лихви е спестила 700 евро. Точно колкото са й били нужни, за да покрие годишния наем на апартамента на семейството в квартал “Изток”. Изненадващо, в декларацията на съдийката за 2008 г. като “данъчна основа за доходи от наем или друго възмездно предоставяне за ползване на права или имущество” на името на съпруга й са декларирани 36 476 лв. Не е ясно от отдаването на какво имущество са получени тези средства. Отделно, от друга стопанска дейност, адвокат Дишев декларира приход от 12 000 лв. През 2009 г. Дишева не успява да спести почти нищо, но за сметка на това съпруга й реализира приходи от “друга стопанска дейност” в размер на 32 000 лв. 79 993 лв. са декларираните през 2011 г. приходи от “друга стопанска дейност” на Генади Дишев за календарната 2010 г. За самата 2011 г., Дишев вече декларира 125 330 лв. приходи от “друга стопанска дейност” или средно по около 10 000 лв. на месец. В имуществената си декларация за същата година Атанаска Дишева не публикува размера на банковия си влог в евро (този, който е от продажбата на панелния апартамент във Варна – бел.ред.), а единствено размера на лихвата, която достига 3708 лв., както и спестените година по-рано от заплата 5000 лв., които са станали 5155 лв. Съпругът й обаче декларира банков влог от 60 671 евро, като за произход на средствата е посочено “упражняване на свободна професия”. В имуществената декларация за 2012 г. Дишева отново се ограничава да посочи единствено лихвите, които тя й съпругът й са получили, но не и размера на депозитите. Оказва се, че през календарната 2012 г. семейството на тогавашната съдийка от ВАС, плащащо месечен наем от около един лев за един квадратен метър, е получило само от лихви по банкови депозити 16 701 лв. През въпросната година доходът на адв. Дишев значително е намалял спрямо предходната и се е “свил” до почти 40 000 лв. През 2013 г. семейство Дишеви решава да инвестира част от натрупаните спестявания. Генади Дишев купува в село Извор край Радомир 116 декара земеделска земя. Макар и близо до София, имотът се води в област Перник, т.е. спазено е изискването да не се придобива недвижимо имущество в същото населено място, в което се ползва жилището с преференциален наем. Доходите като адвокат на съдийския съпруг отново скачат, защото достигат почти 100 000 лв. Същата година Атанаска Дишева получава като наследство 12 декара ниви и 3 дка гори в землището на село Красноселци (Омуртаг), към които Генади Дишев добавя още 14 дка ниви, купени срещу 3500 лв. Банковите лихви, макар и доста по-скромни от предходната година, продължават да се трупат. През 2014 г., Генади Дишев изглежда не е имал много работа, ако се съди по имуществената декларация на съпругата му, която в неговата графа е отбелязала като приход от “друга стопанска дейност” малко над 20 000 лв. Самата тя е отбелязала почти 2500 лв. доходи от лихви върху банковия влог. Годината е 2015 г., адв. Дишев решава, че е добре да инвестира в 17 дка ниви и 3 дка трайни насаждения в землището на с. Бенковски, община Аврен. Местността е в изключителна близост до Черноморието и в непосредствена близост от Варна. Вероятно за да наглежда нивите си край Радомир, Варна и т.н., Дишев се спира в избора си на чисто нов джип “Хонда”, купен на лизинг за близо 60 000 лв. Приходите от “друга стопанска дейност” са 30 000 лв., но за сметка на това, като “необлагаеми доходи от наем на земеделски земи” Дишев е декларирал 3008 лв. Изглежда парадоксално, но от рента на земеделска земя, фамилията на тогавашния съдия от ВАС изкарва повече, отколкото е платило като месечен наем на апартамента, който обитава “временно” вече повече от едно десетилетие. С уточнението, че въпросните ниви са придобити именно във въпросния период, трябва да отбележим, че Атанаска Дишева отново е декларирала приход от лихви, като за 2015 г. той е 2846 лв. Годината вече е 2016 г., в края на която адв. Дишев ще се включи в политиката чрез участието си в създаването на “Да, България”. Това е и първата година, за която през 2017 г. съдия Атанаска Дишева ще трябва да попълни имуществена декларация не пред Сметната палата, а пред Инспектората към ВСС, който получава правомощията да проверява имуществото на магистратите, а самите декларации са по-подробни. Междувременно, обаче, Атанаска и Генади Дишеви решават, че отново е време да инвестират в недвижимости. При това във Варна. Така на 8-ми юни 2016 г. купуват мезонет от общо 108 кв.м. на шестия етаж в нова жилищна кооперация на ул. „Генерал Скобелев“ № 10 в централната част на Варна за 150 568 лв. Като произход на средствата са посочени “заплата и доходи от свободна професия”. И ако някой си е мислел, че през 2004 г., след преместването си в София, Дишева е “скъсала” с Варна и особено след 2006 г., когато панелката е била продадена, вероятно се е заблудил. В началото на октомври 2017 г. Атанаска Дишева е задължена да представи две имуществени декларации – заради встъпването си в длъжност като член на новия състав на ВСС пред Сметната палата и пред ИВСС, защото бива освободена от длъжността “съдия във ВАС”. Двата документа разкриват пълните мащаби на “Дишевагейт”, реализиран в последните 12-години. Декларация пред ИВСС разкрива неизвестни до момента, защото просто не са били посочени в декларациите пред Сметната палата, факти за имущественото състояние на семейството юристи. Оказва се, че две години преди да се преместят в София, Дишеви купуват още един апартамент – в самия център на Варна, в близост до пешеходната зона и сградата на съда. Сделката е вписана на 5-ти юни 2003 г. и се отнася за придобиването на целия трети етаж от кооперация, находяща се на ул. „Петър Енчев“ 15, на която е разположен апартамент от 112 кв.м., заедно с мазе от 10 кв. м. и 1/3 от дворното място или около 70 кв.м. Цената е 66 916 лв. На този адрес се оказва, че е първоначалната регистрация на фирмата за консултантски и правни услуги на адв. Генади Дишев. И макар че от няколко години “Мовика” ЕООД да е с адрес на регистрация софийската улица “Княз Борис” № 99, никъде в имуществената декларация на съдия Дишева пред ИВСС този факт не е отбелязан, още повече, че по случайно стечение на обстоятелствата, офисът се намира на стотина метра от предишното работно място на настоящия кадровик – ВАС. За сметка на това, от декларацията на Дишева пред ИВСС разбираме, че докато фамилията купува и наследява апартаменти, ниви, гори и прочие недвижимости в цялата страна, а живее срещу месечен наем в престижен столичен квартал, съпоставим с този на крайно нуждаещи се граждани, то парите, внесени в банка, от продадения апартамент във варненския квартал “Възраждане”, от първоначалните през 2006 г. под 70 000 лв., десет години по-късно вече надвишават сумата от 90 000 лв. Отделно от това, съдия Дишева декларира 12 000 лв. в брой, а съпругът й – спестявания в размер на 87 600 лв. Оказва се още, че Дишева е имала дял и от апартамент в Омургат от 1987 г. И докато очакваме публикуването на следващата декларация на Атанаска Дишева, в качеството й на член на ВСС, за да установим дали пък случайно юридическата фамилия не е решила най-накрая да си закупи имот в София или да излезе на “пазарен” наем, то добре би било Пленумът на Висшия съдебен съвет да прегледа собствените си правила за управление на поверените им държавни имоти. Там може и да открият, че колегата им Атанаска Дишева може би все така продължава да отговаря на нормативните изисквания и по-конкретно на чл. 12, ал. 1, т. 2, във връзка с чл. 32, ал. 3. Кадровиците са длъжни да проверят фактите по “Дишевагейт” не само, защото се отнасят до един от тях и това може да постави под съмнение дори легитимността на вземаните решения, но ако трябва спешно да променят правилата, за да се пресекат подобни порочни практики, при които се оказва, че действащ съдия буквално печели “на гърба” както на истински “нуждаещи се” негови колеги, а със сигурност и на държавата, която ако беше отдала под наем апартамента на Дишеви на пазарни цени, щеше да е калкулирала десетократно по-високи приходи. Всъщност, реакцията на ВСС по този “Дишевагейт” ще е показателна и доколко държавните органи са готови да сложат край на повторенията на историята като фарс. Защото дори и да е в рамките на закона, данните от имотните декларации на Атанаска Дишева, говорят за пълно несъответствие между декларираните високопарни намерения за проверки за интегритет на магистратите и грозното лице на изобличения тарикат, проспериращ заради “сляпата Темида”. Що се отнася до самата Атанаска Дишева, за която едни кръгове толкова държат да изтъкват, че е избрана с прекия глас на съдиите, дори и да не намери смелост да поеме отговорност и сама да напусне ВСС, нейното оставане в кадровия орган на “сляпата Темида” ще е най-голямото доказателство защо доверието на българите в правосъдието е някъде около статистическата грешка. Сподели:", "date": "2018.05.31", "title": "РАЗКРИТИЕ! Ето как живее една родна съдийка - 1,16 лв. на кв. м. месечен наем плаща семейството на член на ВСС и партиец от “Да, България”"}
{"url": "http://pik.bg/%D1%81%D0%B5%D0%BA%D1%82%D0%BE%D1%80-%D0%B1-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D0%B8%D0%B7%D0%BF%D1%80%D0%B0%D1%89%D0%B0%D0%BD%D0%B5-%D0%BD%D0%B0-%D1%80%D0%BE%D0%BC%D0%B0%D0%BD-%D0%BF%D1%80%D0%BE%D1%85%D0%B0%D0%B7%D0%BA%D0%B0-news754199.html", "text": "Феновете на Левски организират среща със словака Роман Прохазка, който напуска сините и от следващия сезон ще играе за чешкия шампион Виктория (Пилзен). 29-годишният словак е на \"Герена\" от 2012 година и успя да се превърне в любимец на привържениците на тима със сърцатата си игра. Остана дори във времената на финансова криза. Срещата на феновете на Левски ще се състои на 4 юни (понеделник) от 16:00 ч. в магазина на Националния клуб на привържениците на сините в София. Както е известно, въпреки всеотдайността на Прохазка на терена, той не получи предложение за нов довогор от страна на ръководството на клуба. Изпращането на Прохазка ще бъде в понеделник, 4 юни, от 16:00 часа в магазина на НКП на бул. \"Тодор Александров\" 23. \"Ще си поговорим за ЛЕВСКИ, за всички емоции, които изживяхме заедно през годините и за пореден път ще му покажем това, което той най-много заслужава - безрезервната ни любов\", заканиха се феновете. \"Роман е един от нас и винаги ще бъде, а когато наш брат тръгне по нов път, ние сме длъжни да застанем рамо до рамо и да го изпратим заедно с пожелание за много успехи! И да му кажем не сбогом, а до скоро, синьо сърце!\", допълват от Сектор \"Б\". Сподели:", "date": "2018.05.31", "title": "Сектор \"Б\" организира изпращане на Роман Прохазка"}
{"url": "http://pik.bg/%D1%88%D0%B0%D1%80%D0%B5%D0%BD%D0%BE-%D0%B2%D1%80%D0%B5%D0%BC%D0%B5-%D1%81-%D0%B3%D0%BE%D0%BB%D0%B5%D0%BC%D0%B8-%D0%B0%D0%BC%D0%BF%D0%BB%D0%B8%D1%82%D1%83%D0%B4%D0%B8-%D0%BF%D1%80%D0%B5%D0%B7-%D1%8E%D0%BD%D0%B8-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D1%89%D0%B5-%D0%B8%D0%B3%D1%80%D0%B0%D0%B5-%D0%BE%D1%82-10-%D0%B4%D0%BE-36-%D0%B3%D1%80%D0%B0%D0%B4%D1%83%D1%81%D0%B0-news754028.html", "text": "Юни ще започне с топло време и с максимални температури между 29 и 34 градуса. Ще бъде предимно слънчево, в следобедните часове - с временни увеличения на облачността, но само на отделни места ще превали краткотраен дъжд с гръмотевици. През второто десетдневие на юни температурите ще се задържат около нормалните за периода. През повечето дни ще се задържи неустойчиво време, с условия за чести следобедни превалявания и гръмотевична дейност. Слънчеви часове ще има преди пладне. През третото десетдневие на юни температурите относително ще се повишат. Ще настъпи стабилизиране на атмосферата, превалявания и гръмотевици ще има на по-малко места, с най-голяма вероятност - около 22 и 24 юни. Най-ниските температури през юни у нас ще бъдат между 10 и 15 градуса , а най-високите - между 31 и 36 градуса , съобщи за БТА Красимир Стоев - синоптик в Националния институт по метеорология и хидрология при БАН. По думите му през тази година през юни се очаква средната месечна температура да бъде около и над нормата, която за по-голямата част от страната е между 20 и 22 градуса, по долината на река Струма - около 23 градуса, за високите полета - между 17 и 19 градуса, а за планините - между 3 и 12 градуса. И през юни ще се запази тенденцията за неравномерно разпределение на валежите . В западната половина от страната месечната сума на валежите ще бъде около нормата, а в източната - валежите ще са на по-малко места и ще са по-малко като количества. Климатичната норма на валежите в равнините е между 50 и 70 литра на квадратен метър, по Черноморието и долината на река Струма - между 30 и 50 литра на квадратен метър, а в планинските райони - от 70 до 130 литра на квадратен метър. През следващите дни до края на първото десетдневие въздушната маса ще е неустойчива и в часовете след обяд и преди полунощ ще се развива купеста и купесто-дъждовна облачност . На много места ще има краткотрайни валежи, гръмотевична дейност и градушки. В о тделни дни се очакват интензивни валежи . Повече слънчеви часове ще има преди пладне и над Източна България, където и преваляванията ще бъдат на по-малко места. Според климатичната справка на НИМХ-БАН юни е най-дъждовният месец в по-голямата част от нашата страна. Често от северозапад през юни нахлуват влажни океански въздушни маси и падат краткотрайни валежи, придружени от гръмотевици. Характерно явление са градушките. Обикновено дните с валеж са от 7 до 10, а в 2-3 дена валежът е повече от 10 литра на квадратен метър. Веднъж на десет години в планините през юни вали и сняг. В същото време има много слънчеви дни и температурите достигат типично летни стойности. Астрономическата справка показва, че в началото на юни у нас слънцето изгрява в 5 часа и 52 минути, и залязва в 20 часа и 58 минути. Продължителността на деня е 15 часа и 6 минути. В края на месеца слънцето изгрява в 5 часа и 52 минути, и залязва в 21 часа и 9 минути. Продължителността на деня е 15 часа и 17 минути. Фазите на луната през юни са: на 6 юни - последна четвърт, на 13 - новолуние, на 20 - първа четвърт, а на 28 юни е пълнолуние. Началото на астрономическото лято у нас настъпва на 21 юни в 13 часа и 7 минути, когато е лятното слънцестоене, информира Красимир Стоев. Сподели:", "date": "2018.05.31", "title": "ШАРЕНО ВРЕМЕ С ГОЛЕМИ АМПЛИТУДИ ПРЕЗ ЮНИ! Термометърът ще играе от 10 до 36 градуса! "}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D1%8F%D0%BC%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B4%D0%B0-%D1%83%D0%B2%D0%BE%D0%BB%D0%BD%D1%8F%D0%B2%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D1%81%D0%B0%D1%89-%D0%B4%D0%BE-%D0%BF%D1%80%D0%B8%D0%BA%D0%BB%D1%8E%D1%87%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%E2%80%9E%D1%80%D1%83-news754129.html", "text": "Американският президент Доналд Тръмп няма да уволнява генералния прокурор на Съединените щати Джеф Сешънс докато не приключи разследването по „руското дело“, съобщава телевизионният канал CNN, като се позовава на изявление на адвоката на Тръмп Рудолф Джулиани. „Без съмнение Тръмп се оплака от Сешънс. Няма никакви съмнения, че държавният глава има някои поводи за недолоство от Сешънс. Нямам представа дали е говорил за това, но Тръмп няма намерение да уволнява Сешънс преди разследването по „руското дело“  да приключи“, заяви бившият кмет на Ню Йорк.. Юристът побърза да отбележи, че по лично негово мнение, президентът не би трябвало да уволнява генералиня прокурор. Сподели:", "date": "2018.05.31", "title": "Доналд Тръмп няма намерение да уволнява генералния прокурор на САЩ до приключването на „руското дело“"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%BE%D1%81-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%85%D0%B0%D0%BE%D1%81%D0%B0-%D0%B2-%D0%BC%D0%BB%D0%B0%D0%B4%D0%BE%D1%81%D1%82-%D0%B8-%D0%BA%D0%BE%D0%B9-%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D0%BD%D0%B0%D0%BC%D1%8A%D1%80%D0%B4%D0%B0-%D0%B2-%D1%81%D1%82%D0%BE%D0%BB%D0%B0--news754161.html", "text": "Днес общинския съвет трябва да се намеси в тоталния хаос в район \"Младост\" след ареста на кметицата Десислава Иванчева. \"След съвещание с юристи и многократни обсъждания общинския съвет при тази ситуация трябва да се намеси и да вземе решение кой да изпълнява длъжността кмет\". Това заяви председателят на Столичния общински съвет Елен Герджиков пред Би Ти Ви. Именно днес общинския съвет ще може да избира между архитект Русев и пиарът на Иванчева, Петър Кърджилов. До тази патова ситуация се е стигнало след като Иванчева от затвора е наредила на Клисуров е назначил Кърджилов за заместник-кмет. Единствения вариант да се стигне до нови избори в \"Младост\" е съдът окончателно да прекрати правомощията на Десислава Иванчева. Герджиков разкри шокиращи подробности за безчинствата, които са се извършвали в столичния квартал по времето на Иванчева. Кметицата е забавяла разпореждания не само за строежи на нови сгради, но и за изграждане на улици. \"Топлофикация чака една година, за да осъществи ремонтни дейности, което влияе пряко на всеки един абонат и на качеството на услугите. Една година се бави издаването на акт за общинска собственост на вече отжуднени имоти за строителството на улици. Ние вече сме платили за всичко това, но не можем да извършваме ремонти, защото няма съответните документи от страна на кмета. Дори нещо елементарно като косенето на тревните площи не се извършва\", заяви още шефът на общинския съвет. По думите му отговорност носят и политиците, които са се опитали чрез Иванчева да влязат през задния вход в общината. \"Три пъти си посипаха главата с пепел за този избор и се отрекоха от нея, други пък мълчат, а трети се опитват да внушат на хората, че всичко това което се е случва в общината не е вярно и всичко там върви наред, че всичко е един добре сглобен пъклен план\", заяви още Герджиков. Днес пък съда окончателно трябва да реши дали да прекрати правомощията на Десислава Иванчева. Когато пристигна в съда хванатата с подкуп кметица се оплака пред журналисти, че е пъпчасала в затвора. Междувременно при решаването, кой да седне на стола на Иванчева нейният пиар Петър Кърджилов, който е назначен за зам.-кмет, за да може да я замества, реши да се изкаже пред общинските съветници, като предизвика бурен смях. Оказва се освен това, че той не е назначен на трудов договор, но пък единствено писмо от страна на другия заместник-кмет Клисуров, че той е назначен било достатъчно. \"Не трябва да бъдем водени от политически съображения в избора на временно изпълняващ длъжността кмет на район \"Младост\", заяви лидерът на БСП-София Калоян Паргов по време на заседанието. \"Днес за втори път Столичен общински съвет трябва да поеме отговорност. Преди повече от месец ние заявихме, че повече от всичко желаем да нормализираме обстановката в \"Младост\". От този избор зависи каква ще бъде обстановката в \"Младост\" следващата година и половина. Не трябва да бъдем водени от политически съображения. Това е недопустимо. Това, което ще ви кажа, е да бъдем водени от отговорност\", каза още той. \"Ако искате да имаме поименно гласуване, нека всеки стане и каже за кого иска да гласува\", допълни Паргов в отговор на въпрос на председателя на СОС Елен Герджиков кой от кандидатите ще подкрепят от групата на БСП. Сподели:", "date": "2018.05.31", "title": "ИЗВЪНРЕДНО! Шефът на СОС с подробности за хаоса в \"Младост\" и кой иска да се намърда в стола на Иванчева - гледайте НА ЖИВО (ОБНОВЕНА)"}
{"url": "http://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D0%BA%D0%B0%D1%82%D0%B0-%D0%BD%D0%B0-%D0%BB%D0%B0%D0%B7%D0%B0%D1%80-%D0%B2%D0%BB%D0%B0%D0%B9%D0%BA%D0%BE%D0%B2-%D0%BD%D0%B0%D0%BB%D0%BE%D0%B6%D0%B5%D0%BD%D0%BE%D1%82%D0%BE-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5-%D0%B5-%D0%BF%D1%80%D0%B5%D0%BA%D0%B0%D0%BB%D0%B5%D0%BD%D0%BE-%D1%82%D0%B5%D0%B6%D0%BA%D0%BE-news754159.html", "text": "„Наложеното наказание е прекалено тежко. Имаме право да обжалваме и присъдата да не бъде изтърпяна ефективно”. Това заяви пред Нова телевизия Елвира Панкова, адвокатката на Лазар Влайков. Бившият председател на Общинския съвет в град Септември беше осъден на 3 години и 4 месеца затвор след убийството на ресторантьор във Виноградец. Наско Тонкев беше застрелян, като според първоначалната версия фаталният изстрел е произведен от 6-годишно дете. Впоследствие по случая беше задържан Лазар Влайков, който е собственик на оръжието. Съдът в Пазарджик го призна за виновен за това, че не е предприел необходимите мерки за безопасност при боравенето с оръжие, както и за това, че е предоставил пистолета си на други лица, което е довело до смъртта на Тонкев. Сега адвокатката на Тонкев заяви, че ще обжалват присъдата с аргумента-несправедливост на размера на наложеното наказание. \"Това наказание е прекалено тежко”, заяви адвокатката. Сподели:", "date": "2018.05.31", "title": "Адвокатката на Лазар Влайков: Наложеното наказание е прекалено тежко"}
{"url": "http://pik.bg/%D1%82%D1%80%D0%B8%D0%BC%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D0%B8-%D0%BD%D0%B0-%D0%B2%D0%B8%D0%B7%D0%B8%D1%82%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%BD%D0%B5%D1%81-news754130.html", "text": "Трима еврокомисари ще бъдат днес на визита в България, съобщава БНР. Комисарят по околната среда, морско дело и рибарство Кармену Вела ще участва в откриването на Европейския морски ден 2018 година  в Бургас. Комисарят за вътрешния пазар, промишлеността, предприемачеството и малките и средни предприятия Елжбета Бенковска ще се включи в откриването на  специализираната международна изложба за отбранителна техника \"Хемус\" в Пловдив. Комисарят по конкуренция Маргрете Вестегер ще бъде специален гост и ще произнесе реч по време на Европейския ден на конкуренцията в резиденция „Бояна“ в София. Сподели:", "date": "2018.05.31", "title": "Трима еврокомисари на визита в България днес"}
{"url": "http://pik.bg/%D0%BD%D0%B0-%D0%B4%D0%BD%D0%B5%D1%88%D0%BD%D0%B8%D1%8F-%D0%B4%D0%B5%D0%BD-%D0%BA%D0%BE%D0%BD%D0%BA%D0%BE%D1%80%D0%B4-%D0%B8%D0%B7%D0%B2%D1%8A%D1%80%D1%88%D0%B2%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D1%81%D0%B8-%D0%BF%D0%BE%D0%BB%D0%B5%D1%82-news754154.html", "text": "На 31 май 2003 г. свръхзвуковият пътнически самолет \"Конкорд\" на \"Еър Франс\" извършва последния си полет. Излита за първи път на 2 март 1969 г. Използван е от авиокомпаниите \"Бритиш еъруейс\" и \"Еър Франс\" от 1976 до 2003 г. Всяка от компаниите е имала по 7 самолета. За 27 години с редовни и чартърни полети са превозени над 3 милиона пътници, а самолетите са прелетели 243 845 часа. Постиганата скорост е повече от 2 маха. Трансатлантическият полет е продължавал 3 часа и половина. Той е най-сигурният пътнически самолет до единствената му катастрофа през 2000 г., според броя на загинали пътници спрямо изминатото разстояние. Най-забележителното преживяване с „Конкорд“ е, че той е „изпреварвал залеза“. По време на полети рано вечерта от Париж или Лондон до САЩ самолетът е излитал по тъмно и е настигал слънцето - виждало се е как слънцето изгрява от запад, разказва \"Марица\". А ето как се стигна до трагедията, довела до окончателното приземяване на \"Конкорд\". При полет 4590 на \"Еър Франс\" от летище „Шарл де Гол“ в Париж до летище „Джон Ф. Кенеди“ в Ню Йорк на 25 юли 2000 г. лявото крило на самолета се запалва при излитане и той катастрофира. Загиват всички пътници и екипажът, а също и 4 души на земята. Причината е, че на пистата е имало метално парче, отчупило се от DC-10 минути преди полета. При излитането си самолетът пука гума на това парче при висока скорост, от което се пробива резервоар на лявото крило и се получава теч на гориво. Самолетът губи двата си леви двигателя, без които не може да се издигне. Успява да излети, но се запалва и пада. През април 2003 г. двете авиокомпании обявяват, че прекратяват полетите на Конкорд. Те посочват нерентабилността на „Конкорд“, по-малкото пътници след катастрофата от 2000 г. и след атаките на Световния търговски център в Ню Йорк през 2001 г. Сподели:", "date": "2018.05.31", "title": "На днешния ден \"Конкорд\" извършва последния си полет"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B5%D0%BC%D0%B5%D0%B9%D0%BD%D0%B8-%D0%B4%D1%80%D1%83%D0%B6%D0%BA%D0%B8---%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0%D1%82%D0%B0-%D0%BF%D1%80%D0%B0%D0%B7%D0%BD%D1%83%D0%B2-news754189.html", "text": "В края на миналата седмица Елена Йончева отпразнува своя 54-ти рожден ден в елитен столичен ресторант, видя „Ретро“. Изисканата вечеря на депутатката от БСП бе лично уважена от лидерката на социалистите Корнелия Нинова. Освен съпартийци и колеги журналисти на купона присъствали и почти всички членове на семейството на Йончева – брат ѝ Иван, майка ѝ Лариса, мъжът ѝ Пламен и техният син Тео. Двегодишният малчуган бил център на внимание през цялата вечер, а във времето, когато не бил в ръцете на баба си, която имала ангажимента да го обгрижва, докато Елена вдига наздравици с гостите си, се радвал на вниманието на Корнелия Нинова. Шефката на БСП дошла на празненството с двоен подарък – един за рожденичката и един за Тео, който също наскоро стана на 2. Социалистката дори се снимала за спомен с Елена и детето ѝ, а към фотоса, който по-късно пусна в социалните мрежи, добави и сърдечно послание. „Днес Ели празнува рождения си ден. Възхищавам се на смелостта и силата, които носи. Радвам се, че имаме такъв човек в екипа си. Да е здрава и щастлива с двамата прекрасни мъже в семейството си - Пламен и сладура Тео“, написа Корнелия за депутатката от своята парламентарна група. Тържеството на Йончева се проточило до малките часове на нощта, но до финала му тя останала заедно със сина си. Въпреки че журналистката посрещнала гостите си в градината на ресторанта, за да могат пушачите да се радват на удоволствието необезпокоявани, детето кротувало и не създавало проблеми на майка си. Сподели:", "date": "2018.05.31", "title": "ПЪРВО В ПИК И \"РЕТРО\"! Елена Йончева и Корнелия Нинова семейни дружки - журналистката празнува ЧРД с лидерката на БСП"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%8A%D0%BB%D0%BD%D0%B8%D1%8F%D1%82-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%B7%D0%B0-%D1%8E%D0%BD%D0%B8-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-news754017.html", "text": "Трудности, промени, щастливи моменти, любов, брак и раздели вещаят звездите за различните зодии през юни. Каква е прогнозата за всяка от тях разкрива пред ПИК топ астроложката Алена: ОВЕН Месец юни ви носи трудности, породени от досадни чужди грешки и странични фактори, които ще ви се стоварят неочаквано, точно когато сте планирали начинания или пътуване. Не се ядосвайте, а преценете сами как по-бързо да се справите с неприятната ситуация. Не се поддавайте на съвети, които може още повече да ви объркат. Начинанията са нежелателни, но рутинната работа и най-вече натрупаният опит са ви от полза във всеки ден от месеца. Във втората половина на юни, когато Слънцето е в Рак, ще се опитвате да обсебвате и да налагате вашите правила, но вие ще се окажете обсебени от нечий чар или умение да убеждава. Стремете се да съхраните добрия тон и да не съсипвате колегиалните си отношения. Скоро ще имате нужда от подкрепата на хората, с които работите. С вашите близки, роднини, брачни партньори е време да изясните причината за проблемите и да се справите с общите трудности. От вашето добро желание зависи да избегнете бъдещите недоразумения заради нещо недоизказано. Не пропускайте почивката и развлеченията в приятна компания, ако все още не сте обвързани. ТЕЛЕЦ През юни нетърпението да се докажете и да наваксате изоставането от предходните два месеца ще е причина за промени, често предизвикани от вас самите. Ще има и неочаквани, стоварващи се върху вас като лавина, която не само че няма да ви затрупа, а трябва да й благодарите, защото в потока на неочакваности се крие ползата за вас. Пътуванията – в България и зад граница, ви носят не само запознанства, а и шанс за срещи с нови партньори, с които имате възможност да подпишете печеливши договори, но не бъдете алчни и преценявайте и негативите в тези бъдещи отношения. Не проявявайте наивност, четете всеки ред от предложенията и договорите, преди да ги подпишете. Ако сте семейни, не пропускайте пътуванията с вашите близки. Не е изключено да срещнете половинката си зад граница или по време на вашата отпуска, ако сте самотни. БЛИЗНАЦИ През юни самочувствието ви отново е на ниво, а вие, осъзнали, че нищо не сте пропуснали през пасивния май, сте готови за нови подвизи. Внимавайте с начинанията. Започвайте ги в добри дни, за да имате успех. Не инвестирайте, ако нямате нужната финансова стабилност и са ви нужни кредити. Заемете се със задачите, които вече са ви поставили, за да си гарантирате добри приходи. Склонни сте да се впускате в необмислени промени. Рискът не ви обещава успех. Съхранете хармонията в деловите и личните си отношения, за да си осигурите подкрепата на вашите колеги и близки. Дори и да искате да сте прибързани, Съдбата ви налага търпение. Не е изключено да получите отговорна нова работа, която не сте и предполагали, че ще ви предложат. Доказали сте своя професионализъм и той е бил забелязан. Депресията е забравена, имате сили да продължите напред и да сте щастливи в семейството или с интимната си половинка. РАК Странно е вашето поведение през този месец. Нямате забрана за поставяте ново начало и да инвестирате. Въпреки това сте несговорчиви и упорито търсите причина да натриете носа на вашите колеги и партньори, като се опитвате да надскочите себе си. По-добре работете тихо и незабележимо, стабилизирайте постигнатото, без да се отвличате със странични занимания или да си давате почивка, когато ви е най-натоварено и имате спешни допълнителни задачи. Грабнете новите възможности и изберете тези от тях, които са доходоносни и ще ви помогнат да постигнете финансова стабилност. Не обсебвайте околните особено в края на месеца, когато Слънцето е вече във вашия знак, ще си заслужите скандала от човек, които е решил, че го опекунствате. Личният ви живот също изисква да стабилизирате отношенията си, ако сте семейни, а ако сте с мечтания партньор, да планирате сватбеното си тържество. Месецът е подходящ за целта. ЛЪВ През юни сте раздвоени и не успявате да го планирате така, че да задоволите мечтата си за почивка, в същото време да не изоставяте служебните си задължения и да не проваляте професионални си планове. Натоварени сте с отговорни задачи и не искате да се излагате. Ако сте собственици на фирма, не е изключено точно когато сте на морето или в планината, да се появят задгранични партньори и да искат среща с вас. Ако това се случи, бъдете учтиви, но не прекъсвайте отпуската си, след като срещата не е била уговорена, защото ще създадете впечатление за готовност да им слугувате. Месецът позволява да наложите идеите си с лекота, да анализирате грешките си и най-вече да прецените дали има около вас хора, с които е време да прекратите отношенията си. Не пропускайте миговете на самота, когато ще се вгледате в себе си и въпреки гордостта си ще признаете грешките си, въпреки че не ви е приятно да се отдавате на самокритика. Здравето ви е стабилно, но преумората ви пречи на нормалните семейни отношения. ДЕВА Юни ви помага да печелите повече. Приемете допълнителна работа, впуснете се дори в рисковани начинания, но не забравяйте, че късметът може да ви изневери. Най-напред си забранете проявите на щедрост и си припомнете, че мотото на този месец е „събиране без изваждане“. Не харчете спечеленото и не бързайте да го инвестирате. Не се съгласявайте и не подписвайте договори за лесни и бързи доходи, които само на думи са сигурни, а ако ви изнудват да инвестирате по приятелски, заради ваш колега или близък, приемете, че се опитват да ви измъкнат парите. А дали ще си ги върнете? Наивността, която на моменти проявявате, ви вреди и в личните отношения, ако прекалите с работата, за да се доказвате и забравите семейните си задължения. Всъщност месецът ви закриля и ви помага, ако сте разумни. ВЕЗНИ През юни, от една страна, сте емоционални и чувствителни, презаредени с желание да спорите, да се карате без причина с вашите колеги и близки. От друга, сте уязвими и трудно приемате градивната критика. Душевните ви страдания са ежедневие заради обичайната ви лабилност. Бъдете предпазливи към предложенията, които ви отправят ваши колеги, свързани с техни приятели, и към опитите да ви омаят да се включите в рисковани, но „супер доходоносни“ начинания. Ще бъде непростима грешка от ваша страна, ако наивно допуснете делови партньорства с ваши роднини или приятели, които целят да ви използват. Накрая пак вие ще сте без пари. Ще изживеете любовен роман, но е възможно едновременно с него да продължите предишна ваша връзка. По-добре не рискувайте. Погледнете към новото си бъдеще с ново партньорство. Забравете за начинанията и инвестициите, завършете започнатите задачи, от които зависи вашето стабилно професионално положение, а и приходите ви. СКОРПИОН Юни ви отваря очите към нови хоризонти, но може да се окаже, че светликът и красивите им цветове са измамни. Бъдете внимателни, ако искате да се впуснете към начинанията, плод на ваши импулсивни действия. Забравете прибързаността, за да избегнете рисковани действия и губещи вложения заради ласкателства, погалили егото ви. Ще възприемете провала си като унижение. Блеснете не с грешките си, а с правилните и разумни решения. От вас зависи дали да предприемете промяна в личните си отношения, да се разведете, ако не живеете в разбирателство или да се обвържете в нова интимна връзка. СТРЕЛЕЦ Месец юни изисква да си наложите търпение, каквото и да става около вас и с вас. Сложете усмирителна риза на вашата импулсивна и постоянно движеща се същност, за да не допуснете грешка в поведението си и да не се лишите от нечие височайше благоволение. От вашата правилна преценка зависи дали ще се обградите с приятели или с врагове, дали ще бъдете компромисни или ще се поддадете на критикарската си същност, която не търпи неправдите по света, и ще нараните дори и хората, които обичате. Също така от вас зависи дали ще намерите правилните решения за развитие на работното място или ще се инатите и ще чакате някой друг да го стори, уж за да го засегнете на тема професионализъм. Направете крачката към подобряване на отношенията и у дома, особено с ваши роднини, но само ако причината сте вие, иначе не поемайте инициативата. КОЗИРОГ През юни имате възможност да проявите най-добрите си качества и да поставите ново начало, но без рисковани действия и импулсивни решения за неочаквани обрати. Ако престанете да мислите за изживените негативни емоции през миналия месец и за проблемите на брачната ви половинка, които са лесно преодолими, ще съумеете да стъпите на здрава почва. Работете рутинната си работа. Не се опитвайте да се възползвате от околните, за да градите успеха си чрез тях. Сами се справяте най-добре. За ваша изненада ще имате неочаквана и необичайна финансова подкрепа от ваши роднини, която може да е свързана и с наследство. От вас зависи да срещнете нови партньори, да си купите жилище и ако не сте семейни, да сключите брак, въпреки че годината не е добра за покупка на имот и за сватба. ВОДОЛЕЙ Стремежът ви да се обогатите с нови знания, дори и като пътувате до непознати кътчета на планетата само защото правите крачката към ново професионално поприще, е осъществим. Заредете се с оптимизъм. Наложете си спокойствие, за да се справите със задълженията си и да не допускате грешки заради преумора и разсеяност, типично ваше състояние. Намерете време и за почивка, за да не навредите на здравето си. Колкото по-малко хора затормозени от техни си неприятности допускате до себе си, толкова по-добре ще се чувствате, защото заради вашето желание да сте полезни и съпричастни се товарите до депресия с чуждите проблеми. Имате си свой живот и свои задачи, не бъдете наивни и не подавайте ръка, особено незаслужено. РИБИ През юни пред вас се очертават запознанства и срещи, но също така възможност да повишите квалификацията си. Възможно е неочаквано да осъзнаете, че сте обградени само от желаещи да ви използват, но без намерение и готовност да ви подадат ръка, ако вие се нуждаете от помощ. И все пак, когато решите да прекратявате отношенията си – както личните, така и деловите, защото сте се разочаровали и няма да простите предателствата, преценете дали постъпвате правилно преди окончателния си избор. Не е изключено с гръм и трясък да сринете градени с години отношения, свързани с вашия бизнес, дори след като научите, че „вредителите“ може да не са имали лоши намерения, а са били принудени да застанат срещу вас. Избегнете възможността след известно време да ви навредят. Чувствителни сте и се привързвате силно към партньорите си, но често се превръщате в техен придатък, лишавайки се от своята самостоятелност и индивидуалност. Сподели:", "date": "2018.05.31", "title": "САМО В ПИК! Пълният хороскоп за всяка зодия за юни на топ астроложката Алена! "}
{"url": "http://pik.bg/%D1%81%D0%BF%D1%80%D0%B8%D0%BD%D1%82%D1%8C%D0%BE%D1%80%D1%8A%D1%82-%D1%8E%D1%81%D0%B5%D0%B9%D0%BD-%D0%B1%D0%BE%D0%BB%D1%82-%D0%B7%D0%B0%D0%BF%D0%BE%D1%87%D0%BD%D0%B0-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B8-%D1%81-%D0%BD%D0%BE%D1%80%D0%B2%D0%B5%D0%B6%D0%BA%D0%B8-%D1%84%D1%83%D1%82%D0%B1%D0%BE%D0%BB%D0%B5%D0%BD-%D1%82%D0%B8%D0%BC-news754132.html", "text": "Ямайският спринтьор Юсейн Болт започна тренировки с норвежкия футболен тим Стрьомгодсет, съобщава VG. „Ще дам всичко от себе си да подобря формата си. Ще работя и играя на предела на възможностите си. Надявам се от клуба да обърнат внимание на това и да ми дадат шанс“, заяви Болт. В тренировката на тима Болт се включи с номер 9.58, което е световният рекорд на 100 метра, поставен от ямаеца. Атлетът има намерение да играе за основния тим на Стромгьодсет в предстоящата контрола срещу младежката формация на клуба. По-рано Болт обяви, че иска да играе професионален футбол не повече от три години. Сподели:", "date": "2018.05.31", "title": "Спринтьорът Юсейн Болт започна тренировки с норвежки футболен тим"}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B8%D1%8F%D1%82-%D1%81%D1%8A%D0%B4-%D0%B3%D0%BB%D0%B5%D0%B4%D0%B0-%D0%BC%D1%8F%D1%80%D0%BA%D0%B0%D1%82%D0%B0-%D0%BD%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-news754141.html", "text": "Специализираният съд ще гледа днес мярката на бившия кмет на район „Младост” Десислава Иванчева, съобщава Нова телевизия. Тя  беше задържана и обвинена в получаване на подкуп на 17 април. Преди дни стана ясно, че Иванчева е уволнявала и назначавала хора от ареста. Оказа се, че макар и зад решетките, тя продължавала да подписва заповеди в качеството си на кмет и да ги предава по време на свиждане, за да стигнат до администрацията. От ареста на Десислава Иванчева насам район „Младост” е без управник, въпреки неколкократните опити да се назначи кмет. И до днес все още не е ясно кой ще управлява столичния квартал. Сподели:", "date": "2018.05.31", "title": "Специализираният съд  гледа мярката на Десислава Иванчева"}
{"url": "http://pik.bg/%D0%B3%D1%80%D1%8A%D1%86%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BF%D0%BB%D0%B0%D0%BD%D0%B8%D1%80%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B8-%D0%B1%D0%B5%D0%B6%D0%B0%D0%BD%D1%81%D0%BA%D0%B8-%D0%BB%D0%B0%D0%B3%D0%B5%D1%80%D0%B8-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%BB%D0%B5%D1%81%D0%B1%D0%BE%D1%81-news754103.html", "text": "Въпреки силната местна опозиция, правителството на Гърция планира изграждането на нови приемни съоръжения за мигранти и бежанци на остров Лесбос, след като бунтовете в редица пренаселени лагери в края на миналата седмица подбудиха стотици кюрдски мигранти да напуснат съоръженията, съобщава Ekathimerini, цитирани от „Фокус“. Това не е първи случай, при който бунтове разтърсват лагера „Мориа“, където допреди миналата седмица около 7 300 души са обитавали съоръжението при максимална допустимост от 3 000. Недоволството се е отприщило в края на миналата седмица, според местни източници, след като мигранти от арабските държави са критикували кюрдски резиденти, обвинявайки ги в неспазването на религиозните обичаи. Спорът е ескалирал в сблъсъци и в резултат повече от 800 мигранти, предимно кюрди, са напуснали лагера „Мориа“. Стотици други пренощували на местни площади и паркове, несклонни да се върнат в държавните лагери, за които се притесняват че не са безопасни. Въпреки местната опозиция, правителствените представители настояват че решение трябва да бъде намерено, тъй като мигранти продължават да достигат източните егейски острови от съседна Турция. В писмо до министъра на миграцията на Гърция Димитрис Вицас кметът на Лесбос Спирос Галинос описа плановете на правителството да изградят нови приемни съоръжения, като едностранно действие което е в директно нарушение на волята на местната общност. Сподели:", "date": "2018.05.31", "title": "Гръцкото правителство планира изграждането на нови бежански лагери на остров Лесбос"}
{"url": "http://pik.bg/%D0%B8%D0%B4%D0%B2%D0%B0-4-%D0%B8%D1%8F%D1%82-%D0%BF%D0%B8%D0%BA-%D0%BC%D0%B0%D1%81%D1%82%D1%8A%D1%80%D1%81-%D1%82%D0%B5%D0%BD%D0%B8%D1%81-%D1%88%D0%BE%D1%83%D1%82%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news753711.html", "text": "Задава се тенис шоуто на годината - четвъртото издание на \"ПИК мастърс\". Датите са 16 и 17 юни, събота и неделя, на кортовете на Националния тенис център. Каузата и тази година е благотворителна - всички събрани средства от входните такси за участие и спонсорите след раздаване на наградния фонд ще отидат за детската школа на ЦСКА. Призовете също са на ниво - самолетни билети от генералния спомоществувател \"България еър\", както и парични премии с фонд от 2000 лв. 1000 лв. отиват за двойката шампион, 600 лв. - за второ място и 400 - за трето. В предишните три издания звездите на аматьорския тенис в България поднесоха на публиката невероятни емоции с високата класа на играта си, а самите те изживяха незабравими мигове в борба за достигане до финалите и спечелване на страхотните награди. По традиция \"ПИК мастърс\" събира на кортовете най-известните българи от всички сфери на обществения живот, посветили се на тениса. Шоуто е гарантирано, а битката е винаги джентълменска. ЗАЯВКИ ЗА УЧАСТИЕ НА Сподели:", "date": "2018.05.31", "title": "Идва 4-ият \"ПИК мастърс\", тенис шоуто на годината"}
{"url": "http://pik.bg/%D0%BF%D1%80%D0%B5%D0%B8%D0%BC%D0%B5%D0%BD%D1%83%D0%B2%D0%B0%D1%85%D0%B0-%D1%82%D0%B8%D1%85%D0%BE%D0%BE%D0%BA%D0%B5%D0%B0%D0%BD%D1%81%D0%BA%D0%BE%D1%82%D0%BE-%D0%BA%D0%BE%D0%BC%D0%B0%D0%BD%D0%B4%D0%B2%D0%B0%D0%BD%D0%B5-%D0%BD%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D1%81%D0%B0%D1%89-news754131.html", "text": "Военните в Съединените щати решиха да преименуват Тихоокеанското командване на въоръжените сили на САЩ на Индо-Тихоокеанско на фона на напрегнатите отношения с властите в Китай и ситуацията в Южнокитайско море, съобщава телевизионния канал CNN. „С цел признаването на увеличаващата се взаимна зависимост  на Индийския и Тихия океан взехме решение на преименуваме Тихоокеанското командване на Индо-Тихоокеанско“, заяви министърът на отбраната на САЩ Джеймс Матис. Той отбелязва, че това командване е основна боева сила на САЩ, която контролира териториите „от Холивуд до Боливуд, и от полярните мечки до пингвините“. Сподели:", "date": "2018.05.31", "title": "Преименуваха Тихоокеанското командване на въоръжените сили на САЩ"}
{"url": "http://pik.bg/%D1%81%D0%B0%D1%89-%D1%81-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD%D1%81%D0%BA%D0%B8-%D1%84%D0%B8%D0%B7%D0%B8%D1%87%D0%B5%D1%81%D0%BA%D0%B8-%D0%B8-%D1%8E%D1%80%D0%B8%D0%B4%D0%B8%D1%87%D0%B5%D1%81%D0%BA%D0%B8-%D0%BB%D0%B8%D1%86%D0%B0-news754104.html", "text": "САЩ наложиха санкции на шест ирански организации, както и на други три, които работят на територията на Иран, включително затвора \"Евин\" в Техеран, групировката \"Ансар-и Хизбула\" и държавната телевизия \"Ириб\", по обвинения в нарушения на човешки права, предадоха \"Франс прес\" и \"Ройтерс\", цитирани от БНР. Тези санкции се прибавят към вече приетите след решението от 8 май на президента Доналд Тръмп, с което той оттегли САЩ от сключеното през 2015 г. иранско ядрено споразумение, за да увеличи натиска над иранския режим и да прекъсне достъпа му до световната финансова и търговска мрежа. Финансовото министерство на САЩ \"взема мерки да държи иранския режим отговорен за нарушения на правата на човека, цензура и отблъскващи деяния, извършени срещу собствените му граждани\", се посочва в изявление на финансовия министър Стивън Мнучин, в което той аргументира наложените нови санкции. Сподели:", "date": "2018.05.31", "title": "САЩ с нови санкции срещу ирански физически и юридически лица"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D1%83%D0%B4%D0%B8-%D0%B0%D0%BB%D1%8A%D0%BD-%D0%BF%D0%BE%D1%81%D1%82%D0%B0%D0%B2%D1%8F-%D0%BE%D0%BF%D0%B5%D1%80%D0%B0-%D0%B2-%D0%BC%D0%B8%D0%BB%D0%B0%D0%BD%D1%81%D0%BA%D0%B0%D1%82%D0%B0-%D1%81%D0%BA%D0%B0%D0%BB%D0%B0-news754108.html", "text": "Легендарната Миланска скала ще открие следващия си сезон 2018/2019 година с нова постановка на операта \"Атила\" от Верди, като ще продължи традициите на италианската опера, предаде Асошиейтед Прес, цитирани от БНР. В репертоара й ще има и някои новости, включително операта \"Джани Скики\" от Пучини, поставена на сцена от Уди Алън. Следващият сезон на Миланската скала ще включва 15 опери, повечето от които италиански. Нови постановки са предвидени за повече от половината от 15-те опери. \"Атила\" ще е втората гала премиера, посветена на ранното творчество на Верди, след \"Джована Д'Арко\" през 2015 г. За Уди Алън няма да е новост да режисира опера и конкретно Джани Скики\". Той постави тази творба за пръв път на сцена  в Лосанджелиската опера. Сподели:", "date": "2018.05.31", "title": "Признание! Уди Алън поставя опера в Миланската скала"}
{"url": "http://pik.bg/%D0%BF%D0%BE-%D0%BF%D1%80%D0%B5%D0%B4%D0%B2%D0%B0%D1%80%D0%B8%D1%82%D0%B5%D0%BB%D0%B5%D0%BD-%D0%BF%D0%BB%D0%B0%D0%BD-%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BE%D1%87%D0%B0%D0%BA%D0%B2%D0%B0%D1%82-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%B8-%D0%BA%D0%BD%D0%B4%D1%80-%D0%B4%D0%B0-%D1%81%D0%B5-%D0%BF%D1%80%D0%BE%D0%B2-news754105.html", "text": "От Белия дом заявиха, че очакват срещата на върха между Съединените щати и Северна Корея да се състои на 12 юни, съобщават \"Ройтерс\" и ДПА, цитиарни от БНР. \"Ние се подготвяме за срещата и очакваме тя да се състои на 12 юни\", каза гворителят на американското президентство Сара Сандърс. Тя отбеляза, че подготвителните срещи са били положителни. По-рано този месец бе обявено, че на 12 юни в Сингапур ще се състои историческа среща между президента на САЩ Доналд Тръмп и севернокорейския лидер Ким Чен Ун. Впоследствие Тръмп обаче отмени срещата. Сподели:", "date": "2018.05.31", "title": "По предварителен план! От Белия дом очакват срещата между лидерите на САЩ и КНДР да се проведе на 12 юни"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B1%D1%81%D0%BF-%D0%B7%D0%B0-%D0%BF%D1%80%D0%BE%D0%B5%D0%BA%D1%82%D0%B0-%D0%B1%D0%B5%D0%BB%D0%B5%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D0%BA%D0%B0%D0%B6%D0%B5%D0%BC-%D0%BA%D0%B0%D0%BA-%D1%89%D0%B5-%D0%B7%D0%B0%D1%89%D0%B8%D1%82%D0%B8%D0%BC-%D0%BD%D0%B0%D1%88%D0%B8%D1%8F-%D0%B8%D0%BD%D1%82%D0%B5%D1%80%D0%B5%D1%81-news754306.html", "text": "Към проекта \"Белене\" има изключително силен международен и финансов интерес. Това заяви пред Би Ти Ви депутатът от БСП и член на Комисията за енергетика Атанас Костадинов. \"Проектът е финансово и икономически изгоден за инвеститорите, още повече за България\", допълни той. \"От 81-ва година досега проектът се влияе само от политически мантри. В него има над 2 милиарда евро инвестирани средства. България се нуждае от сериозни базови мощности за производство на електричество. А в момента има заявен сериозен инвеститорски интерес. Този проект се развиваше от \"гьол\" до \"сериозен инвеститорски проект\", коментира още той. Според депутата предложението на депутата Иван Иванов да бъде създаден ядрен холдинг, включващ и козлодуйските блокове, и АЕЦ \"Белене\", е много добро. \"За последните 12 години около 50 ядрени мощности са реконструирани и присъединени. Очевидно това е на гребена на вълната. Има интерес. И е без значение какъв ще бъде инвеститора. Ние трябва да покажем как ще защитим нашия интерес\", заяви социалистът. Запитан дали са реалистични другите енергийни идеи - за хъб, втора тръба на \"Турски поток\", той заяви: \"8 години не сме разговаряли с Русия по този въпрос... Ние от БСП сигурно също не сме правили най-правилните стъпки през годините. Но президентът Радев и премиерът Борисов правят нещо, което бе немислимо през последните години - стъпки към икономически проекти с Русия. Ще има възможност за влизането на газ, тя ще бъде по сухоземна линия. Но каква ще бъде цената и колко тя ще се оскъпи поради нашата глупост, това е друг въпрос. Дмитрий Песков го каза - няма оперативни разговори, няма конкретика. Нека не се превъзнасяме за пореден път за нещо, за което сами сме си виновни през годините\", заяви Атанас Костадинов. Сподели:", "date": "2018.05.31", "title": "Депутат от БСП за проекта \"Белене\": Трябва да покажем как ще защитим нашия интерес"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5%D1%82%D0%BE-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%BE%D0%B1%D1%8F%D0%B2%D0%B8-%D1%87%D0%B5-%D0%BC%D0%B8%D1%81%D0%B8%D1%8F%D1%82%D0%B0-%D0%BD%D0%B0-%D0%B5%D1%83%D0%BB%D0%B5%D0%BA%D1%81-%D0%BF%D1%80%D0%B8%D0%BA%D0%BB%D1%8E%D1%87%D0%B2%D0%B0-%D0%B2-%D1%81%D1%80%D0%B5%D0%B4%D0%B0%D1%82%D0%B0-%D0%BD%D0%B0-%D1%8E%D0%BD%D0%B8-news754135.html", "text": "Мисията на Европейския съюз за върховенството на закона в Косово (ЕУЛЕКС) се очаква да остане известно време в страната, но без изпълнителни правомощия. Това обявиха от Министерството на вътрешните работи на Косово, цитирани от радио „Свободна Европа“ и „Фокус“. Косовският министър на правосъдието Абелард Тахири, заяви пред „IndexEnline“, че ЕУЛЕКС приключва мандата си след две седмици и се очаква той да продължи работата си, но само с консултативна роля. \"На 14 юни мандатът на ЕУЛЕКС приключва. След това ще има механизъм за надзор и съвет на институциите, които управляват правосъдието \", заяви министър Тахири. По-рано посланиците на страните-членки на ЕС се съгласиха да продължат мандата за съвет в Косово. Сподели:", "date": "2018.05.31", "title": "Министърът на правосъдието на Косово обяви, че мисията на ЕУЛЕКС приключва в средата на  юни"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B2%D0%BE%D0%B4%D0%B5%D1%89%D0%B0-%D0%BF%D0%BB%D0%B0%D1%82%D1%84%D0%BE%D1%80%D0%BC%D0%B0-%D0%B7%D0%B0-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%82%D1%80%D0%B0%D1%84%D0%B8%D0%BA-%D0%BE%D0%B1%D0%B2%D0%B8%D0%BD%D0%B8-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0%D1%82%D0%B0-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%BD%D0%B0-%D1%81%D0%BB%D1%83%D0%B6%D0%B1%D0%B0-%D0%B2-%D1%82-news754106.html", "text": "Базираната във Франкфурт интерконекторна платформа за обмен на данни по интернет De-Cix обвини Федералната разузнавателна служба на Германия, че в продължение на много години е източвала данни от компанията с разузнавателни цели, предаде ДПА, цитирани от БНР. Ако се съди по обема на трафика, De-Cix е най-голямата фирма в света в този вид дейност, коментира агенцията. Нейният адвокат Свен-Ерик Хойн заяви пред Федералния административен съд в Лайпциг, че разузнавателната служба \"е търсела най-големия басейн, в който да лови риба\". Адвокатът на правителството Волфганг Рот обясни, че съществува парламентарна комисия, която да гарантира защитата на засегнатите от електронно наблюдение. По думите му комисията трябва да е дала разрешение за тайната акция срещу телекомуникациите. От разпорежданията на министерството на вътрешните работи обаче не става ясно дали комисията е издала такова разрешение. Сподели:", "date": "2018.05.31", "title": "Скандално! Водеща платформа за интернет трафик обвини германската разузнавателна служба в точене на  данни"}
{"url": "http://pik.bg/%D0%BA%D0%B5%D0%BA%D1%81-%D1%81-%D0%B0%D1%81%D0%BF%D0%B8%D1%80%D0%B8%D0%BD-news309577.html", "text": "4 яйца 2 ч.ч. захар 2 ч.ч. брашно 1 к.ч. вода 2 аспирина 2 ванилии или корички от лимон Сподели:", "date": "2018.05.31", "title": "Кекс с аспирин"}
{"url": "http://pik.bg/%D0%BC%D1%8A%D0%BB%D0%BD%D0%B8%D0%B8-%D0%B8-%D1%83%D1%80%D0%B0%D0%B3%D0%B0%D0%BD%D0%BD%D0%B8-%D0%B2%D0%B5%D1%82%D1%80%D0%BE%D0%B2%D0%B5-%D1%83%D0%B4%D0%B0%D1%80%D0%B8%D1%85%D0%B0-%D1%84%D1%80%D0%B0%D0%BD%D1%86%D0%B8%D1%8F-news754086.html", "text": "Франция не е преживявала толкова много природни стихии през месец май поне от 2000 г. - в 41 департамента днес бе обявен \"оранжев\" код , а страната продължава да живее в ритъма на ураганите - период, който подобава на август, предаде Франс прес. Френските обработваеми площи са били ударени от 157 хиляди мълнии от началото на месеца - нещо, което не се е случвало от 2000 г. и от началото на регистрирането на явленията от националната метеорологична служба. \"Тези урагани не са нещо извънредно заради силата си, а заради това, че идват по-рано: такъв тип събития обикновено се случват в разгара на лятото\", казва синоптикът Патрик Галоа. Ураганите взеха една жертва - 6-годишно момиченце, загинало в събота при падане на клон в парк близо до западния град Лавал - като някои нанесоха големи щети. През последните почивни дни бяха засегнати 7100 хектара от лозовите масиви в Бордо, което се равнява на 5 на сто от общата им площ, съобщава БТА. В Шампан през април и май градушка съсипа 1800 хектара лозя, а 1000 от тях са напълно унищожени от тези ранни за сезона изключително силни атмосферни явления. Снощи се изляха поройни дъждове, особено в Париж, където нарушиха движението на метровлаковете. Общо за 41 френски департамента днес е в сила код \"оранжев\" - втората по сила степен, в очакване на нови капризи на времето. А ураганите се насочиха обратно към Белгия и засегнаха половината от южните й райони. Синоптикът Галоа посочва, че през тази пролет особеното е било това, че горещият въздух се е установил повече в Северна Европа, а хладният въздух се е насочил на юг и допълва, че от няколко седмици над Скандинавия има антициклон. Месец май в югозападния френски град Тулуза беше по-хладен от този в норвежката столица Осло, далеч на север, където температурата достигна 29 градуса. Сподели:", "date": "2018.05.31", "title": "Мълнии и ураганни ветрове удариха Франция"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%88%D1%8A%D0%BD-%D0%B2-%D0%B1%D0%B0%D1%80%D0%BE%D0%B2%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D0%BB%D0%BE%D0%B7%D0%B5%D0%BD%D0%B5%D1%86-%D0%BF%D0%B0%D1%82%D1%80%D1%83%D0%BB%D0%BA%D0%B8-%D0%B8-%D0%BB%D0%B8%D0%BD%D0%B5%D0%B9%D0%BA%D0%B0-%D1%85%D0%B2%D1%8A%D1%80%D1%87%D0%B0%D1%82-%D0%B7%D0%B0-%D0%BF%D1%81%D0%B8%D1%85%D0%BE%D0%BF%D0%B0%D1%82-news754244.html", "text": "Eкшън се завихри тази сутрин в баровския квартал \"Лозенец\", алармираха в ПИК разтревожени столичани, които живеят в квартала. Две патрулки и линейка препречиха ул. \"Розова долина\" срещу строеж, недалеч от бул. \"Черни връх\". Колите се изсипаха на мястото, пред стара къща, около 9 часа, свидетелстват очевидци. От СДВР потвърдиха пред ПИК, че действително на мястото е имало патрулки, но не заради криминален инцидент. Полицаите са помогнали да бъде изведен принудително от дома му психично болен мъж, който е бил въдворен в здравно заведение. Сподели:", "date": "2018.05.31", "title": "САМО В ПИК! Екшън в баровския квартал \"Лозенец\"! Патрулки и линейка хвърчат за психопат"}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE%D0%BF%D0%BE%D1%81%D1%82%D0%B0%D0%B2%D0%B5%D0%BD-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-news754089.html", "text": "Висшият представител на Северна Корея Ким Йонг-чол е пристигнал вчера в Ню Йорк за разговори относно организирането на срещата на върха между президента на САЩ Доналд Тръмп и лидера на Северна Корея Ким Чен Ун, съобщава „Франс Прес“, цитирана от „Фокус“. Говорител на севернокорейската мисия в САЩ заяви че Ким Йонг-чол, описван като дясната ръка на Ким Чен Ун, е пристигнал с полет на борда на „Air China“ на летище „Kенеди“ в Ню Йорк. Сподели:", "date": "2018.05.31", "title": "Високопоставен представител на Северна Корея пристигна в Ню Йорк"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%81%D0%B0%D1%89-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%BC%D0%B8%D1%82%D0%B0-%D0%B2%D1%8A%D1%80%D1%85%D1%83-%D0%B2%D0%BD%D0%BE%D1%81%D0%B0-%D0%BD%D0%B0-%D1%81%D1%82%D0%BE%D0%BC%D0%B0%D0%BD%D0%B0-%D0%B8-%D0%B0%D0%BB%D1%83%D0%BC%D0%B8%D0%BD%D0%B8%D0%B9-%D0%BE%D1%82-%D1%81%D1%82%D1%80%D0%B0%D0%BD%D0%B8-%D0%BE%D1%82-%D0%B5%D1%81-%D0%BE%D1%82-%D0%B4%D0%BD%D0%B5%D1%81-news754107.html", "text": "Властите в САЩ въвеждат мита върху вноса на стомана и алуминий от страни от Европейския съюз (ЕС) от 31 май, съобщава The Wall Street Journal, позовавайки се на свои източници. Посочва се, че решението ще бъде обявено от администрацията на американския президент Доналд Тръмп. Източникът на изданието отбелязва, че макар и малка, има вероятност плановете на администрацията да се променят в последния момент, ако САЩ и ЕС успеят да стигнат до компромис. САЩ въведоха мита върху вноса на стомана и алуминий в размер на 25% и 10 % в края на март. За някои страни, включително и за тези от ЕС, действието на тези мита бе „замразено“ до юни. Сподели:", "date": "2018.05.31", "title": "Властите в САЩ въвеждат мита върху вноса на стомана и алуминий от страни от ЕС от днес"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BC%D0%BC%D0%B0-%D0%B1%D0%BE%D0%B5%D1%86-%D1%83%D0%B1%D0%B8-%D0%B8-%D1%80%D0%B0%D0%B7%D1%87%D0%BB%D0%B5%D0%BD%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-%D0%B8%D0%B7%D0%BB%D1%8A%D0%B3%D0%B0%D0%BB%D0%B0-%D0%B3%D0%BE-%D1%87%D0%B5-%D0%B5-%D0%B4%D0%B5%D0%B2%D1%81%D1%82%D0%B2%D0%B5%D0%BD%D0%B0-%D0%B0-%D0%BF%D0%BE%D1%81%D0%BB%D0%B5-%D1%81%D0%BD%D0%B8%D0%BC%D0%BA%D0%B8-news754032.html", "text": "28-годишният ММА боец Гари Чу е обвинен в жестоко и брутално убийство. Младият мъж се запознал в 27-годишната Ей Мин Хуан в \"Тиндер\". В чата момичето споделило, че е девствено. Именно това търсил спортистът - жена, която никога преди не е имала опит с друг мъж. Той й предложил да се срещнат и Ей Мин приела с радост. Още на първата им среща обаче тя признала, че е имала вече интимни контакти. Но Чу я харесвал и затова решил да не прекъсва връзката им и отношенията им да се задълбочат. Но... не се получило. Чу не можел да обуздае ревността си, съобщава \"Мирър\". Мисълта, че момичето го лъже, го изгаряла. На Чу му се струвало, че тя му изневерява с няколко мъже едновременно и това го побърквало. Ревността прераснала в ненавист и желание да накаже \"изменницата\". Как именно ММА боецът е убил любимата си, засега не е известно. Според следствието, между двамата избухнал поредният скандал заради неговата ревност и той й нанесъл смъртоносен удар. Когато осъзнал, че е извършил нещо ужасно и момичето не диша, спортистът решил да се избави от тялото. \"Никога не съм й причинявал болка и не съм ограничавал свободата й. Но тя ме обиди. Тя ме излъга, че е девствена. Освен това ми изневеряваше с други мъже. Бях предаден\", написал Чу преди да посегне на живота си. Тази смразяваща кръвта истоия се появи на първите страници на тайванските медии. Когато разбрала за трагедията, бившата съпруга на Чу признала пред следователите, че когато живеела с него, той я пребивал редовно и понякога я заключвал вкъщи. Като доказателство тя показала свои снимки от този период. Гари Чу разчленил трупа на момичето и напъхал останките й в чували за боклук. После изкопал яма в градината в двора на кооперацията си и закопал там пакетите. За изчезването на момичето съобщил в полицията брат й, след като три дни не успял да се свърже с нея. Когато униформените пристигнали в дома на Чу, го намерили мъртъв. До тялото му имало предсмъртна бележка, в която той обяснил мотивите за жестоката си постъпка. Сподели:", "date": "2018.05.31", "title": "БРУТАЛНО! ММА боец уби и разчлени приятелката си! Излъгала го, че е девствена! А после... (СНИМКИ) "}
{"url": "http://pik.bg/%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%BE%D1%82%D0%BD%D0%B5%D1%81%D0%B5-%D0%BF%D0%BE%D0%BA%D1%80%D0%B8%D0%B2%D0%B0-%D0%BD%D0%B0-%D1%82%D0%B5%D1%80%D0%BC%D0%B8%D0%BD%D0%B0%D0%BB-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%81%D0%B0%D0%BC%D0%B0%D1%80%D0%B0-news754092.html", "text": "Силен вятър повреди покрива на пътническия терминал на международното летище „Курумоч” в югоизточния руски град Самара, съобщава БГНЕС, цитирани от Нова телевизия. Части от покрива са се срутили, но, за щастие, при инцидента няма пострадали хора. Не е объркана и работата на аеропорта. Силен вятър имаше и в Москва. Заради инциденти, предизвикани от поривите в Москва, шестима души, включително две деца, бяха приети в болница. Министерството на извънредните ситуации на Русия издаде предупреждение за усилване на вятъра до 20 м/сек.. Сподели:", "date": "2018.05.31", "title": "Силен вятър отнесе покрива на терминал на летището в Самара"}
{"url": "http://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D0%B4%D0%B5%D0%BD-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D1%82%D1%8E%D1%82%D1%8E%D0%BD%D0%BE%D0%BF%D1%83%D1%88%D0%B5%D0%BD%D0%B5%D1%82%D0%BE-news754100.html", "text": "На днешния ден отбелязваме Международния ден за борба с тютюнопушенето, съобщава Обекти. Той се създава през 1987 година по инициатива на Световната здравна организация.  За първи път се отбелязва на 31 май 1988 година С него се цели привиличане на вниманието върху тютюневата епидемия, която обхваща с пипалата си в смъртоносна хватка от 1/3 до 1/2 от пушачите, съкращавайки живота им средно с 15 години. Традиционно, на този ден се провеждат различни кампании, които са насочени към отказване от вредния навик. Повече от 4 000 химични вещества се съдържат в тютюневият дим. Много от тях са токсични, други са радиоактивни, а над 40 причиняват рак. Причината за това е високата температура, до 900 C, която се развива в димящият край на цигарата при вдишване. Около 85% от тютюневият дим в затворено помещение се дължи на страничен димен поток. В него се съдържа 2 пъти повече никотин, 5 пъти повече въглероден оксид, 3 пъти повече канцерогена безпирен. Сподели:", "date": "2018.05.31", "title": "Отбелязваме Международния ден за борба с тютюнопушенето"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D0%BD%D0%B0%D0%BD%D0%B0%D1%81%D1%8F%D0%BD%D0%B5%D1%82%D0%BE-%D0%BD%D0%B0-%E2%80%9E%D0%BD%D0%B0%D0%B9-%D1%82%D0%B5%D0%B6%D0%BA%D0%B8%D1%8F-%D1%83%D0%B4%D0%B0%D1%80-%D0%BE%D1%82-%D0%B3%D0%BE%D0%B4%D0%B8%D0%BD%D0%B8%E2%80%9C-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5--news754090.html", "text": "Министър-председателят на Израел Бенямин Нетаняху заяви, че военните сили на Израел са нанесли „най-силния удар“ от години на терористичните групи в Ивицата Газа, които той подчерта че са вдъхновени от Иран, съобщава The Times of Israel, цитирани от „Фокус“. „От вчера насам израелските отбранителни сили отвърнаха на обстрелите от Ивицата Газа и удариха дузина терористични цели в най-силния удар, който сме им нанесли от години“, заяви Нетаняху. Говорейки по време на възпоменателна церемония за жертвите от кораба „Алталена“, потопен по време на войната за независимост на Израел, премиерът обвини „Хамас“ и „Ислямски джихад“ за изстрелването на близо 200 ракети и предупреди палестинските терористични групировки, че ще „платят скъпо“ ако обстрелването продължи. „Режимът на Хамас, „Ислямски джихад“ и другите терористични групировки, вдъхновени от Иран, са отговорни за ескалацията - заяви израелският премиер. - Няма да излагам нашите планове, защото не желая нашите врагове да знаят какво да очакват. Но едно нещо е ясно: Когато ни тестват, си плащат веднага. И ако продължат да ни тестват, ще продължат да си плащат скъпо“. Нетаняху допълни, че през следващата седмица ще пътува до Германия, Франция и Великобритания, за да се срещне с европейските лидери относно ядреното споразумение с Иран и иранското военно засилване в съседна Сирия. „Ще ги запозная с последните стратегически развития в нашия регион, които са свързани с усилията за спиране на иранската агресия в Сирия и другаде“, обясни той. Сподели:", "date": "2018.05.31", "title": "Премиерът на Израел се похвали с  нанасянето на „най-тежкия удар от години“ на терористите в Ивицата Газа"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D1%82%D1%8A%D1%80%D1%81%D0%B8-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news754093.html", "text": "Политическа безизходица в Италия, която разтърси глобалните пазари и притесни европейските партньори на страната, продължава четвърти ден, докато президентът на Италия Серджо Матарела търси начин да насърчи създаването на ново правителство и да отклони провеждането на нови избори, съобщава в обширен коментарен материал The Wall Street Journal, цитирани от „Фокус“. Матарела обмисля възможността за съживяване на коалиционното правителство, подкрепяно от двете най-големите партии в Италия в момента – „Движение пет звезди“ и „Лигата“. Със запазването на високото напрежение, обаче, и натискът на някои политически лидери за бързи избори, събитията в Италия останаха крайно непостоянни. През уикенда италианският президент наложи вето на създаването на ново правителство, заради предложения министър на икономиката, който изповядва евроскептични идеи. Ветото предизвика разрив в коалицията, вкарвайки Италия в политически хаос и повишавайки вероятността от нови избори. Вчера лидерът на „Движение пет звезди“ Луиджи ди Майо потърси начин за възкресяване на коалиционното правителство с „Лигата“. След неформална среща с президента Ди Майо предложи на „Лигата“ да сформират правителство с различен министър на икономиката. Лидерът на „Лигата“ Матео Салвини заяви пред своите последователи, че ще обмисли предложението на Луиджи ди Майо. Според представител на президентския офис, Серджо Матарела обмисля тази нова опция „с високо внимание“. Сподели:", "date": "2018.05.31", "title": "Президентът на Италия търси решение на политическата криза в страната"}
{"url": "http://pik.bg/%D0%BA%D0%BC%D0%B5%D1%82%D0%B8%D1%86%D0%B0-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D1%81%D0%BB%D0%B5%D0%B4-%D1%81%D0%B8%D0%B3%D0%BD%D0%B0%D0%BB%D0%B8-%D0%B2-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D0%B8-news754076.html", "text": "Общинските съветници в Средец назначи днес временно изпълняващ длъжността кмет на село Орлинци, след като Лиляна Ангелова изненадващо е подала оставка.Тя изтъкнала за решението си лични причини, но от опозицията заподозряха скрит умисъл зад действията на Ангелова. След разпаления дебат от общинска администрация обясниха, че Лиляна Ангелова изтъкнала пред кмета Иван Жабов като причина за решението си възможност за започване на по-добре платена работа. От началото на годината срещу Ангелова наистина са заведени 2 жалби в Районна прокуратура – Средец, съобщава \"Флагман\". Първата е внесена през януари т. г. от 16 жители на село Орлинци. Хората твърдят, че са дали пари за дърва за огрев на кметицата още през периода май-юни 2017 г., но не са ги получили. Те са платили по 216 лв. на човек за по 5 кубика, съобщиха за Флагман.бг от държавното обвинение. Още при започване на проверката обаче Ангелова върнала всички пари и разследването е прекратено. Тя се оправдала, че от горското не искали да вземат парите, тъй като нямали дървосекачи. Това обяснение обаче едва ли ще стопли хората, които останали без дърва за огрев тази зима. Интересното е, че незнайно защо за период от близо 8 месеца тя е държала общо 3 456 лв. Още на следващия месец – февруари срещу Ангелова е внесена втора жалба, също от жител на село Орлинци. Той твърди, че работел извън селото и имал натрупани задължения за електроенергия. Дал общо 520 лв. на кметицата, за да му плати тя дълговете, но това така й не се случило. На 13-ти март обаче той отново се явява в прокуратурата, за да оттегли жалбата си. Каква е причината? Ангелова изведнъж решила да плати сумата. Малко по-късно – през април тя подава оставка. През 2015 г. Лиляна Ангелова спечели още на първи тур изборите за кметски наместник на село Орлинци, което има около 300 жители. Тя решава да се оттегли близо година преди изтичането на мандата си. Днес съветниците избраха да я замества до провеждането на нови избори секретарката на местното читалище Христина Шопова. Сподели:", "date": "2018.05.31", "title": "Кметица подаде оставка след сигнали в прокуратурата за злоупотреби"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B4-%D1%80-%D1%82%D0%B0%D1%81%D0%B5%D0%B2-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%BF%D0%BE%D0%BA%D0%B0%D0%B7%D0%B0-%D1%81%D0%B5%D0%BA%D1%81%D0%B8-%D1%82%D1%8F%D0%BB%D0%BE-%D0%BD%D0%BE-%D1%82%D0%B0%D0%B7%D0%B8-%D1%81%D0%BD%D0%B8%D0%BC%D0%BA%D0%B0-%D1%89%D0%B5-%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0-%D1%84%D0%B5%D0%BD%D0%BA%D0%B8%D1%82%D0%B5-news754042.html", "text": "Наум Шопов, който се прочу с ролята на д-р Тасев в \"Откраднат живот\", съвсем скоро наистина ще стане дипломиран лекар. По пътя към мечтаната професия го подкрепя любимата му Теа Минкова. \"Без нея съм заникъде\", признава Наум пред списание OK!. Двамата с Теа се познават от училището, в което са учили, но Наум е малко по-голям от нея. Откриват се година, след като Шопов е завършил гимназия. Срещат се случайно до Софийския университет, а след това започват да си пишат денонощно в продължение на цял месец. \"Тогава си помислих: \"Абе, тоя Наум е станал много готин!\", разкрива Теа. С Шопов са заедно вече повече от пет години, спортуват редовно, хранят се здравословно, а Наум не пропуска да зарадва любимата си с малки романтични жестове. \"Коментирали сме доста пъти и за брака и за децата. Не намирам брака за нещо задължително, тя също, но нямаме крайно отношение. Ако решим, ще го направим\", призна неотдавна Шопов. Пред светското списание Шопов демонстрира секси тяло и мускули, но редом до него е и изгората му. Този факт със сигурност ще разочарова доста обожателките на екранния д-р Тасев. Сподели:", "date": "2018.05.31", "title": "ГОРЕЩО! Д-р Тасев от \"Откраднат живот\" показа секси тяло! Но тази СНИМКА ще разочарова фенките му!"}
{"url": "http://pik.bg/%D0%BA%D0%BE%D0%B9-%D0%B5-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D1%81%D1%82%D1%80%D0%B0%D1%85-%D0%BD%D0%B0-%D1%80%D0%BE%D0%BA-%D0%B4%D0%B8%D0%BD%D0%BE%D0%B7%D0%B0%D0%B2%D1%8A%D1%80%D0%B0-%D0%BE%D0%B7%D0%B8-%D0%BE%D0%B7%D0%B1%D1%8A%D1%80%D0%BD-news754084.html", "text": "Британският рок музикант и основател на групата \"Блек сабат\" Ози Озбърн обяви, че най-много на света се страхува от себе си, съобщи Лента. По-рано той се боял най-силно от съпругата си Шарън. \"Казвам го с цялото си уважение\", подчерта Озбърн. Ози Озбърн и Шарън Ардън се ожениха през 1982 г. За рокаджията това е втори брак. Двамата имат три деца - Ейми, Кели и Джек. Семейството на вокалиста на \"Блек сабат\" стана известно с телевизионното риалити \"Семейство Озбърн\". В момента 69-годишният Ози Озбърн е на прощално турне. Истинското име на британския изпълнител е Джон. Той стана световноизвестен в началото на 70-те години като вокалист на хеви метъл бандата \"Блек сабат\". Групата е основана през 1968 г. и е сред основоположниците на хеви метъла. През 1979 г. Озбърн е изгонен от \"Блек сабат\" за пиянство и наркозависимост. През 2013 г. излезе албума на \"Блек Сабат \"13\". Той беше първият студиен проект на групата и Ози Озбърн от 35 години. Няколко години по-късно стана ясно, че членовете на бандата смятат да я разпуснат. Преди това обаче те направиха прощално турне. Последният концерт от него беше през февруари 2017 г. в родния на музикантите Бирмингам, припомня БТА. Сподели:", "date": "2018.05.31", "title": "Кой е най-големият страх на рок динозавъра Ози Озбърн"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%BE%D0%B1%D0%B5%D1%89%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B0-%D0%B7%D0%B0%D1%89%D0%B8%D1%82%D0%B0-%D0%B7%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B0-%D0%B0%D1%80%D0%BA%D0%B0%D0%B4%D0%B8%D0%B9-%D0%B1%D0%B0%D0%B1%D1%87%D0%B5%D0%BD%D0%BA%D0%BE-%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-news754095.html", "text": "Президентът на Украйна Петро Порошенко съобщи, че властите в Киев ще осигурят постоянна защита на руския журналист Аркадий Бабченко и на семейството му, съобщават БГНЕС и БНР Порошенко  заяви, че украинските служби ставали все по-силни в работата си срещу, както той се изрази, руската агресия. Част от нея бил заговорът за убийството на Бабченко „Този Руски заговор е за да дестабилизира ситуацията в Украйна, да се показва, че властите ни не са ефективни и разбира се да ликвидират онези, от които Русия се страхува най- много. Поздравявам още веднъж за успешната операция и, че не им позволихме да изпълнят този сценарий“. Русия отрече твърденията на украинските власти да е планирала убийство на Бабченко, който е критик на президента Владимир Путин. Москва обвини Киев, че използва журналиста за пропаганда. Бабченко се появи изненадващо на пресконференция на Службата за сигурност на Украйна, след като преди това беше съобщено, че късно снощи в Киев е бил застрелян в гърба. Украинските власти съобщиха, че са задържали организатора на атентата, за който били платени 40 000 долара. Освен Бабченко, били поръчани убийствата на още 29 души в Украйна. А на арестувания било поръчано да закупи цял арсенал, включително 300 автомата \"Калашников\", гранатомети и експлозиви. Сподели:", "date": "2018.05.31", "title": "Президентът на Украйна обеща постоянна защита за журналиста Аркадий Бабченко и семейството му"}
{"url": "http://pik.bg/%D0%BE%D1%82-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D0%B8%D1%81%D0%BA%D0%B0%D1%82-%D0%BE%D1%82-%D1%81%D1%8A%D1%8E%D0%B7%D0%BD%D0%B8%D1%86%D0%B8%D1%82%D0%B5-%D0%BE%D1%89%D0%B5-%D0%B2%D0%BE%D0%B5%D0%BD%D0%BD%D0%B8-%D1%81%D0%B8%D0%BB%D0%B8-%D0%B2-%D0%B8%D1%80%D0%B0%D0%BA-news754096.html", "text": "Пентагонът има намерение да поиска от съюзниците в НАТО да изпратят още военни сили в Ирак, съобщи вестник „Вашингтон пост“, цитирани от БГНЕС и Нова телевизия. Изданието се позовава на свои източници в министерството на отбраната. Според тях работата по плановете за засилване на ролята на съюзниците в НАТО по отношение на числеността на военнослужещите им, е пред завършване. „Министърът на отбраната Джеймс Матис смята да представи този план на среща на министрите на отбраната на страните, членове на НАТО в Брюксел през юни“, посочва изданието. „САЩ искат да направят следващата крачка в усилията за изменение на целите на мисията в Ирак – преминаване от военна операция за борба с бунтовниците от групировката ИДИЛ към многонационална програма за оказване на съдействие на иракските сили за сигурност. Става дума за военни съветници и помощ при подготовката на иракски военнослужещи“, отбелязва още  „Вашингтон пост“. Изданието допълва, че за момента не се знае колко военни съветници ще поиска администрацията на Тръмп от съюзниците в НАТО. Сподели:", "date": "2018.05.31", "title": "От Пентагона искат от съюзниците още военни сили в Ирак"}
{"url": "http://pik.bg/%D0%B8%D0%BD%D1%86%D0%B8%D0%B5%D0%BD%D1%82-%D0%BF%D0%BE%D0%B4%D0%B5%D0%BC%D0%B5%D0%BD-%D0%BA%D1%80%D0%B0%D0%BD-%D0%BF%D0%B0%D0%B4%D0%BD%D0%B0-%D0%B2%D1%8A%D1%80%D1%85%D1%83-%D0%B4%D0%B2%D0%B5-%D0%BA%D1%8A%D1%89%D0%B8-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news754114.html", "text": "Голям подемен кран е паднал върху две къщи в Лаудърхил, щата Флорида, Съединени щати, съобщава ТАСС,  като се позовава на информация на пожарната охрана в града в профила им в „Туитър“. Според данните, двама души са пострадали. Кранът е бил използван за строителство на електропровод. При падането той е пробил покрива на едната от къщите, като тя е сериозно повредена. Причината за инцидента се разследва. Спасителните екипи продължават огледа на мястото на случилото се, за да са сигурни, че под отломките няма още хора. Сподели:", "date": "2018.05.31", "title": "Инциент! Подемен кран падна върху две къщи във Флорида, има пострадали"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%BD%D0%B0%D0%B2%D0%BB%D0%B8%D0%B7%D0%B0%D0%BD%D0%B5-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%B8%D0%B4%D0%B5%D0%BE%D0%BB%D0%BE%D0%B3%D0%B8%D0%B8-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B5%D1%87%D0%B0-news754097.html", "text": "Ако изолацията на косовските граждани продължи, това би отворило място за други идеологии, които противоречат на интересите на Европейския съюз! Това заяви президентът на Косово Хашим Тачи в интервю за австрийската телевизия ORF, цитирани от БНР. Заплахата му за навлизане в страната му, а от там и в Европа, на вредни за Евросъюза идеологии, е свързана с нежеланието засега на страните-членки да разрешат визова либерализация за косоварите. Косово е единствената страна кандидат за членство от Западните Балкани, чиито граждани не могат да пътуват свободно в съюза. Сподели:", "date": "2018.05.31", "title": "Президентът на Косово предупреди за възможно навлизане в страната на идеологии, противоречащи на  интересите на ЕС"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%B0%D0%BF%D0%BE%D1%87%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%B8-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D1%80-news754115.html", "text": "Държавният секретар на САЩ Майк Помпео и представителят на Северна Корея Ким Йонг-чол са започнали вечеря преди разговорите относно организацията на срещата на върха между лидерите на Северна Корея и САЩ през следващия месец, съобщава „Франс Прес“, цитирани от „Фокус“. Репортер на Агенцията е видял Ким Йонг-чол да пристига в апартамент в Ню Йорк близо до главната сграда на ООН малко след Майк Помпео. Ким Йонг-чол е севернокорейски ветеран, част от управлението на страната и се предполага, че е дясната ръка на Ким Чен Ун. Сподели:", "date": "2018.05.31", "title": "От последните минути! Започна срещата между държавния секретар на САЩ и севернокорейския представител"}
{"url": "http://pik.bg/%D0%B1%D0%B8%D0%B2%D1%88-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%88%D0%B0%D0%BC%D0%BF%D0%B8%D0%BE%D0%BD-%D0%BF%D0%BE-%D0%B1%D0%BE%D0%BA%D1%81-%D0%BF%D0%BE%D0%BA%D0%B0%D0%BD%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F-%D1%81%D0%B8-%D0%BC%D0%B0%D1%87-news754101.html", "text": "Бившият световен шампион по бокс за професионалисти в тежка категория Тайсън Фюри от Великобритания покани американския президент Доналд Тръмп да присъства лично на предстоящия му мач, съобщава  „Советский спорт“. Изданието се позовава на съобщение на Фюри в профила му в „Туитър“. „Нужен ви е истински световен шампион в тежка категория, а не този посерко Деонтей Уайлдър. Каня ви лично да присъствате на моя първи бой след завръщането ми на ринга, който ще се проведе във великия град Манчестър. Оставил съм за вас два билета за ВИП-ложата, господин президент“, написа Фюри в профила си в „Туитър“. Тайсън Фюри ще се качи на ринга срещу Сефер Сефери на 9 юни в Манчестър. Сподели:", "date": "2018.05.31", "title": "Бивш световен шампион по бокс покани Доналд Тръмп на следващия си мач"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%BF%D0%BE%D1%81%D0%BE%D1%87%D0%B8-%D1%83%D1%81%D0%BB%D0%BE%D0%B2%D0%B8%D0%B5%D1%82%D0%BE-%D0%B7%D0%B0-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D1%80%D1%83%D1%81%D0%B8%D1%8F-news754102.html", "text": "Държавният секретар на САЩ Майк Помпео е обсъдил с външния министър на Русия Сергей Лавров в телефонен разговор отношенията между двете страни и начините за подобряването им, съобщава Газета, като се позовава на съобщение в официалния сайт на Белия дом. За да има подобрение в отношенията между Съединените щати и Русия, руските власти трябва да предприемат конкретни стъпки за разрешаване на натрупаните притеснения, се посочва в изявлението. „Помпео и Лавров са обсъдили проблемите и въпроси, които са свързани с двустранните отношения, а така също и ситуациите в Украйна и Сирия  - се казва в изявлението на Белия дом. – Държавният секретар на САЩ е потвърдил, че въпреки че САЩ се стремят към подобряване на отношенията  с Русия, това би могло да стане ако Русия демонстрира, че е готова да предприеме конкретни мерки за решаването на проблемите, които притесняват САЩ, включително и намесата във вътрешните работи на Съединените щати“. Отбелязва се още, че това е бил първи разговор между Помпео и първият дипломат на Русия от момента на встъпването му в длъжност. По-рано стана ясно, че разговорът между Майк Помпео и Сергей Лавров се е провел по инициатива на американската страна. Сподели:", "date": "2018.05.31", "title": "Държавният секретар на САЩ посочи условието за подобряването на отношенията с Русия"}
{"url": "http://pik.bg/%D0%BF%D1%80%D0%B8-%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%BA%D1%83%D0%B1%D0%B0-%D0%BF%D0%BE%D1%81%D0%B5%D1%82%D0%B8-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news754109.html", "text": "Новият президент на Куба Мигел Диас-Канел пристигна в Каракас в първата си чуждестранна визита като държавен глава, съобщава „Ройтерс“, цитирана от „Фокус“. Визитата е израз на солидарност с президента на Венецуела Николас Мадуро, чието преизбиране засили недоволството в Запада. „Венецуела се нуждае от нашата солидарност - заяви Диас-Канел пред Общото събрание на Венецуела. - Агресията срещу Венецуела наранява цяла Америка“. „Вашите думи изразяват най-добрите черти на кубинския народ и ние сме завинаги благодарни за подкрепата, която ни дадохте“, отговори Делси Родриге, председател на събранието. „Ние почувствахме изборната победа на Мадуро като наша – каза още Диас-Канел. - Венецуела е подкрепяла Куба по много начини през историята. Имаме дълг на благодарност“. Сподели:", "date": "2018.05.31", "title": "При приятел! Новият президент на Куба посети Венецуела"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%82%D0%B0%D0%B4%D0%B6%D0%B8%D0%BA%D0%B8%D1%81%D1%82%D0%B0%D0%BD-news754111.html", "text": "Премиерът на Русия Дмитрий Медведев пристигна в столицата на Таджикистан Душанбе и ще вземе участие в среща на Съвета на министър-председателите на Общността на независимите държави (ОНД) на 1 юни, съобщава ТАСС, цитирани от „Фокус“. Медведев трябва да се срещне днес с президента на Таджикистан Емомали Рахмон и премиера на страната Кохир Расулзода. От пресслужбата на руския кабинет заявиха, че страните ще се фокусират върху развитието на сътрудничеството в търговията, икономиката, инвестициите, енергетиката, транспорта, селското стопанство, миграцията и хуманитарните дейности. Няколко двустранни документа ще бъдат подписани по време на разговорите. На 1 юни Медведев ще вземе участие в срещата на Съвета на правителствени председатели на ОНД в Душанбе. Участниците в срещата се очаква да обменят позиции около настоящето икономическо сътрудничество между държавите от ОНД и перспективите за развитието му. Те също ще обсъдят и преговорите за проектоспоразумението за услуги в свободната търговия, иновативното сътрудничество, развитието на пазара за интелектуалната собственост и интеракция в митническата област, образованието и младежката политика. Руският премиер ще проведе двустранни срещи със своите колеги от страните-членки на ОНД. Сподели:", "date": "2018.05.31", "title": "Премиерът на Русия пристигна на посещение в Таджикистан"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%80%D1%83%D1%81%D0%B8%D1%8F-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%BF%D1%85%D0%B5%D0%BD%D1%8F%D0%BD-%D0%B7%D0%B0-%D1%81%D1%80%D0%B5%D1%89%D0%B0-%D0%B2-%D0%BA%D0%BE%D0%BB%D0%B5%D0%B3%D0%B0%D1%82%D0%B0-%D1%81%D0%B8-%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news754126.html", "text": "Министърът на външните работи на Русия Сергей Лавров пристигна в Пхенян за да проведе разговори със севернокорейския си колега Ри Йонг-хо, предаде  ТАСС, цитирана от „Фокус“ „По време на разговорите между първите дипломати на двете страни се очаква да бъдат осъдени актуални въпроси от двустранния дневен ред и да бъдат обменени гледните  точки относно ситуацията около Корейския полуостров и други големи международни и регионални проблеми“, се посочва в изявление на Министерството на външните работи на Русия. Сподели:", "date": "2018.05.31", "title": "Външният министър на Русия пристигна в Пхенян за среща в колегата си от Северна Корея"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BB%D1%8A%D0%B2%D1%87%D0%B5%D1%82%D0%B0-%D1%82%D1%80%D0%B8%D0%B7%D0%BD%D0%B0%D1%86%D0%B8-%D0%B2-%D0%B7%D0%BE%D0%BE%D0%BF%D0%B0%D1%80%D0%BA%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D0%BA%D1%84%D1%83%D1%80%D1%82-news754117.html", "text": "Лъвчета тризнаци се превърнаха в тотален хит сред посетителите в зоопарка във Франкфурт. Те бяха показани вчера за първи път, съобщи БТВ. Бебетата са родени преди месец и половина. Все още не се знае какъв е полът им. Новородените са от вида азиатски лъв, който сега се среща само в национален парк в Индия. Затова ще бъдат кръстени с индийски имена. Това, което ги различава от африканските им събратя, е по-малката грива. Сподели:", "date": "2018.05.31", "title": "Тотален хит! Показаха за първи път лъвчета тризнаци в зоопарка във Франкфурт"}
{"url": "http://pik.bg/%D0%B2-%D0%BC%D0%B0%D0%B4%D1%80%D0%B8%D0%B4-%D0%B1%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B5%D0%BD%D0%B0-%D1%80%D0%B5%D1%81%D1%82%D0%B0%D0%B2%D1%80%D0%B8%D1%80%D0%B0%D0%BD%D0%B0%D1%82%D0%B0-%D0%BA%D0%B0%D1%80%D1%82%D0%B8%D0%BD%D0%B0-%D0%BD%D0%B0-%D0%BF%D0%B8%D1%82%D0%B5%D1%80-%D0%B1%D1%80%D1%8C%D0%BE%D0%B3%D0%B5%D0%BB-%D1%81%D1%82%D0%B0%D1%80%D0%B8%D1%8F-%E2%80%9E%D1%82%D1%80%D0%B8%D1%83%D0%BC%D1%84%D1%8A%D1%82-%D0%BD%D0%B0-%D1%81%D0%BC%D1%8A%D1%80%D1%82%D1%82-news754112.html", "text": "Музеят „Прадо“ в Мадрид представи реставрираната картина \"Триумфът на смъртта\" на фламандския художник Питер Брьогел Стария (1525 - 1569), съобщи ТАСС, цитирана от БНР. Картината беше предадена  за реставрация миналата година. След нея са възстановени \"структурната устойчивост, истинският колорит, композиция и живописна техника\" на картината. От музея съобщиха, че \"Триумфът на смъртта\" е \"шедьовър на един от най-значимите художници в историята на  европейското изкуство\". Питер Брьогел Стария е най-известният от художниците с тази фамилия. Той е майстор на пейзажите и жанровите сцени. Сред многото му картини се открояват \"Ловци на снега\", \"Мизантроп\", \"Поклонението на влъхвите\", \"Мрачен ден\". Около една трета от всичките му запазени картини се съхраняват в Музея за история на изкуството във Виена. Предполага се, че картината \"Триумфът на смъртта\" е създадена между 1562 година и 1563 година Сподели:", "date": "2018.05.31", "title": "В Мадрид бе представена реставрираната картина на Питер Брьогел Стария „Триумфът на смъртта“"}
{"url": "http://pik.bg/%D0%BE%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B2-%D1%80%D0%B0%D1%81%D0%B8%D0%B7%D1%8A%D0%BC-news754116.html", "text": "Постоянната комисия към мексиканския конгрес осъди „расистките“ изказвания на американския президент Доналд Тръмп, приемайки съответната декларация, съобщава РИА Новости. „Приема се решение, което отхвърля ксенофобските и расистки изказвания на президента на САЩ Доналд Тръмп, които съпровождаха преговорите по двустранните теми на деня“, се посочва в официалното съобщение на Сената на Мексико. Не се отбелязват конкретните думи на Тръмп, но в последно време американският лидер все по-често си позволява нелицеприятни изказвания по адрес на Мексико. Така например в началото на май Тръмп нарече мигрантите, които незаконно влизат в САЩ, „животни“, за което от Министерството на външните работи на Мексико веднага отправиха официален протест към САЩ. По-късно Тръмп уточни, че думите му не са били насочени към всички мигранти, а само към членовете на престъпната групировка Mara Salvatrucha. Мексиканският конгрес потвърди още, че Мексико няма да плаща за строителството на стената по границата със САЩ, за което по-рано говори и президента на Мексико Енрике Пеня Нието. Сподели:", "date": "2018.05.31", "title": "От парламента на Мексико обвиниха Доналд Тръмп в расизъм"}
{"url": "http://pik.bg/%D0%BA%D0%B0%D0%BD%D0%B0%D0%B4%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BC%D0%B5%D1%80%D0%BA%D0%B8-%D0%B2-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%BE-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5-%D0%BE%D1%82-%D1%81%D0%B0%D1%89-%D0%BD%D0%B0-%D0%BC%D0%B8%D1%82%D0%B0-%D0%B7%D0%B0-%D0%B2%D0%BD%D0%BE%D1%81-%D0%BD%D0%B0-%D1%81%D1%82%D0%BE%D0%BC%D0%B0%D0%BD%D0%B0--news754119.html", "text": "Канада подготвя мерки в отговор на възможно въвеждане от страна на САЩ на мита за вноса на стомана и алуминий, съобщава Toronto Star, цитирани от РИА Новости. Изданието се позовава на свои добре осведомени източници. В края на март Доналд Тръмп обяви въвеждането на мита за вноса на стомана и алуминий в размер съответно от 25% и 10%. За страните от ЕС Тръмп отложи влизането в сила на тези мита до 1 май. В началото на май САЩ продължиха срока на преговори с Европейския съюз, Канада и Мексико по условията за доставка на стомана и алуминий с 30 дни. Според информацията на изданието, канадските власти подготвят „ред варианти, които могат да бъдат използвани“, в това число и конкретни мерки. Източникът не изключва и възможността, след като веднъж правителството на САЩ е освободило Канада от търговските тарифи в последния момент, да стори същото за втори път. Сподели:", "date": "2018.05.31", "title": "Канада подготвя мерки в отговор на евентуално въвеждане от САЩ на мита за внос на стомана и алуминий"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BA%D1%83%D0%BB%D1%82%D1%83%D1%80%D0%B5%D0%BD-%D0%B8%D0%BD%D1%81%D1%82%D0%B8%D1%82%D1%83%D1%82-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%E2%80%9E%D1%87%D0%B5%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D0%BA%D1%80%D0%B8%D1%81%D1%82%D0%BE%E2%80%9C-news754127.html", "text": "Във Великобритания започна емблематичното събитие „Честване на Кристо“, организирано от Българския културен институт, съобщава БНР. Запознаването на британците с твореца от български произход, прочул се с оригиналните си пространствени художествени инсталации,  е смятано за кулминация на събитията, посветени на българското председателство на Съвета на Европейския съюз. Лондон вече е в очакване на Кристо, който за първи път ще реализира свой проект на територията на Обединеното кралство. Това ще стане през  втората половина на юни с така наречената „Мастаба“ - трапецовидна купчина с впечатляващи размери от цветни варели в едно от езерата в лондонския Хайд Парк. Българският културен институт обаче, който е флагман на популяризирането на българската култура във Великобритания, вече запозна журналисти и гости с творчеството и историята на Кристо с два документални филма. Ето как Светла Дионисиева, директор на Българския културен институт, обясни избора на Кристо за представяне на българската култура: „Кристо е много популярен както в целия свят, така и тук във Великобритания. Показвайки Кристо, ние показваме всъщност какви гениални творци и личности ражда България. Основната задача на Българския културен институт е да показва българското изкуство, да пропагандира и да повдига имиджа на България“. Преди седмица Българският културен институт отбеляза в Лондон и празника на българската култура и славянската писменост 24 май  в театър „Лестър скуеър“ с моноспектакъла на Захари Бахаров „Чамкория“. Сподели:", "date": "2018.05.31", "title": "Българският културен институт във Великобритания организира „Честване на Кристо“"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B2-%D0%BF%D0%B5%D1%80%D1%83-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D1%85%D0%B0-%D0%BD%D0%B0%D0%B4-%D1%82%D0%BE%D0%BD-%D0%BA%D0%BE%D0%BA%D0%B0%D0%B8%D0%BD-%D1%81%D1%8A%D1%81-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%BD%D0%B0%D1%80%D0%BA%D0%BE%D0%B1%D0%B0%D1%80%D0%BE%D0%BD%D0%B8-%D0%B2%D1%8A%D1%80%D1%85%D1%83-%D0%BF%D0%B0%D0%BA%D0%B5%D1%82%D0%B8%D1%82%D0%B5-news754128.html", "text": "Полицията в Перу е конфискувала над тон кокаин, който се е отличавал по това, че върху пакетите му има снимки на известни наркобарони, съобщава електронното издание Excelsior. Според информацията, товарът е трябвало да се отправи към Испания, а върху пакетите с дрога са били поставени снимки на известния колумбийски наркобарон Пабло Ескобар и на мексиканския му колега Хоакин Гусман Лоера известен като Дребосъка. Лидерът на картела Меделин Ескобар бе убит 1993 година при операция на елитни колумбийски полицаи, след което неговият картел прекрати съществуването си. Дребосъка бе заловен в Мексико и екстрадиран в САЩ през 2017 година. Според данните на полицията, снимките на наркобароните са били поставени върху пакетите с кокаин, за да може да убедят получателите на стоката в „чистотата“ на продукта. Посочва се, че общо са били иззети 1,15 тона кокаин, скрити в замразена риба. Стойността на заловената стока се оценява на около 45 млн. долара. Сподели:", "date": "2018.05.31", "title": "Акция! В Перу конфискуваха над тон кокаин със снимки на наркобарони върху пакетите"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D1%81%D1%80%D0%B5%D1%89%D1%83-%D1%81%D0%B4%D0%B5%D0%BB%D0%BA%D0%B0-%D1%81-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0-%D0%BE%D1%81%D1%82%D0%B0%D0%B2%D0%B0%D0%BD%D0%B5%D1%82%D0%BE-%D0%B9-%D0%B2-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%B5%D1%81-%D1%81%D0%BB%D0%B5%D0%B4--news754120.html", "text": "Франция блокира опита на Великобритания да остане част от системата за сигурност на Европейския съюз, който помага за идентифицирането на чужди престъпници и е изработена, за предпазване на общността, съобщава The Times, цитирани от „Фокус“. Правителството на Великобритания иска гаранция, че ще продължи да има достъп и да споделя важна информация за ДНК, пръстови отпечатъци и превозни средства с други европейски държави след Брекзит. Министрите заявиха, че участието на Великобритания в т.н. Прюмска конвенция е „очевидно в националния интерес“. Системата позволи на френските и белгийските власти да идентифицират терористите, отговорни за атаките в Париж през ноември 2015 година. Великобритания, обаче, е отблъсната по време на скорошна среща за присъединяване към проект „Прюм 2“, с Франция начело на съпротивата. „По принцип Франция е доста услужлива, когато стане на въпрос за сътрудничество в сферата на сигурността, но в този случай те се държат странно“, цитира изданието правителствен служител. Спорът е поредният знак, че Тереза Мей има затруднения в сключването на сделка за след Брекзит по сигурността. Подобно на участието на Великобритания в проекта „Галилео“, Европейската комисия настоява за налагане на правила, които ограничават споделянето на чувствителна информация с трети страни. Отказът на Великобритания да се предаде на контрола на Европейския съд представлява още едно препятствие в споделянето на информация. По начало Великобритания бе убедена, че способностите ѝ в правоприлагането и разузнаването ще ѝ помогнат да надскочи „идеологическите“ възражения, след като останалите държави-членки слагат като свой приоритет сигурността. Разногласието около Прюм е най-новата конфронтация, която подрива това вярване. Въпреки, че Франция подкрепя искането на Великобритания за пълен достъп до 14-милиардната система „Галилео“ след Брекзит, тя заема по-твърда позиция относно базата данни с ДНК отколкото други европейски държави. Други държави, включително Германия, се предполага, че подкрепят опита на Великобритания да вземе участие, но Франция настоява решението да бъде представено на Европейската комисия. Сподели:", "date": "2018.05.31", "title": "Франция срещу сделка с Великобритания за оставането й в системата за сигурност на ЕС след Брекзит"}
{"url": "http://pik.bg/%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D0%B2%D0%BB%D0%B0%D0%BA-%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0-%D0%B2-%D0%BA%D0%B0%D0%BD%D0%B0%D0%B4%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%B4%D1%83%D1%88%D0%B8-%D1%81%D0%B0-%D0%BB%D0%B5%D0%BA%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news754133.html", "text": "Пътнически влак на компанията Polar Bear Express е дерайлирал в северната канадска провинция Онтарио, съобщава телевизионният канал CVV. Според информацията, инцидентът е станал на 38 километра южно от малкия град Мусони  в отдалечена местност на региона. В момента на случилото се във влаката е имало 80 човека, като няколко души са получили леки травми. Повече подробности не се съобщават. На мястото на случилото се веднага са пристигнали спасителни екипи. Част от пътниците са били откарани с авариен влак обратно в Мусони, а за останалите е тръгнал друг авариен влак, който ще ги откара в град Кочрейн, откъдето е тръгнала композицията. Сподели:", "date": "2018.05.31", "title": "Пътнически влак дерайлира в Канада, няколко души са леко пострадали"}
{"url": "http://pik.bg/%D1%81%D1%8A%D0%B4-%D0%BF%D0%BE%D0%B2%D0%B4%D0%B8%D0%B3%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D1%81%D1%80%D0%B5%D1%89%D1%83-%D1%85%D0%B0%D1%80%D0%B2%D0%B8-%D1%83%D0%B0%D0%B9%D0%BD%D1%81%D1%82%D0%B8%D0%B9%D0%BD-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-news754122.html", "text": "Голямото жури на съда в Манхатън предяви обвинения в изнасилване на холивудския продуцент Харви Уайнстийн, съобщава NBC. „Това обвинително решение на съда придвижва подсъдимия със стъпка по-близо до отговорността за престъпленията, в извършването на които е обвиняван“, заяви окръжният прокурор на Манхатън Сайръс Ванс. Отбелязва се, че самият Уайнстийн не е признал вината си. Сподели:", "date": "2018.05.31", "title": "Съд повдигна обвинения срещу Харви Уайнстийн за изнасилване"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-53-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%BA%D0%BE%D0%BB%D1%83%D0%BC%D0%B1%D0%B8%D1%8F-news754139.html", "text": "Земетресение с магнитуд 5.3 по скалата на Рихтер е регистрирано в северната част на Колумбия, показва справка на интернет страницата на Европейския средиземноморски сеизмологичен център (EMSC), цитиран от „Фокус“. Земетресението е регистрирано в 10:02 часа местно време (б.р 06:02 часа българско време) на дълбочина от 138 км и на 259 км североизточно от столицата Богота. Няма данни за жертви и материални щети. Сподели:", "date": "2018.05.31", "title": "Земетресение с магнитуд 5.3 по Рихтер разлюля Колумбия"}
{"url": "http://pik.bg/%D1%83%D0%BD%D0%B3%D0%B0%D1%80%D1%81%D0%BA%D0%B8-%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D1%80%D0%B0%D0%B7%D0%B3%D0%B0%D0%B4%D0%B0%D1%85%D0%B0-%D0%B7%D0%B0%D0%B3%D0%B0%D0%B4%D0%BA%D0%B0%D1%82%D0%B0-%D1%81-%D0%BC%D1%83%D0%BC%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B0%D1%82%D0%B0-%D1%80%D1%8A%D0%BA%D0%B0-%D0%BD%D0%B0-%D0%B1%D0%B5%D0%B1%D0%B5-news754110.html", "text": "Унгарски археолози обясниха загадката с мумифицираната ръка на бебе, оцветена в зелен цвят, открита  в средновековно гробище на изток от град Кечкемет, съобщи „Сайънс алърт“, цитирани от БНР. Новороденото е погребано с медна монета, поставена в дланта му. Тя трябвало да му помогне да премине в отвъдния свят. Химическият анализ на останките показал, че съдържанието на мед в тях превишава 500 пъти нормата. Медта има антибактериални свойства, което може да е способствало за запазването на ръката. Археолозите са намерили останките на още едно новородено, което също е било погребано с монета в ръка, но при него няма мумификация. Това показва, че металът рядко предизвиква такъв ефект. Издъхналите новородени през Средновековието, които не били кръстени, били увивани в плат, слагани  в гърне или малка дървена кутия и погребвани в изоставените гробища в близост до средновековните църкви. Понякога в дланта им била поставяна монета, която да облекчи пътуването им към отвъдното. Повечето от останките в гробището край град Кечкемет са от периода между 1200 и 1600 г. Монетата, поставена в мумифицираната ръка на новороденото, обаче не е изсечена преди 1858 г., което отпраща към друга епоха. Сподели:", "date": "2018.05.31", "title": "Унгарски археолози разгадаха загадката с мумифицираната ръка на бебе"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0-%E2%80%9E%D0%B4%D0%BE%D0%B1%D1%80%D0%B8%D1%8F-%D1%80%D0%B0%D0%B1%D0%BE%D1%82%D0%B5%D0%BD-%D0%BE%D0%B1%D1%8F%D0%B4%E2%80%9C-%D1%81-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BA%D0%BD%D0%B4%D1%80-news754136.html", "text": "Държавният секретар на САЩ Майк Помпео заяви, че е провел „добър работен обяд“ със заместник-председателя на ЦК на Трудовата партия на Северна Корея Ким Йон Чол, съобщава RT, като се позовава на съобщение на Помпео в профила му в „Туитър“. „Проведохме добър работен обяд с Ким Йон Чол в Ню Йорк. В менюто имаше стейк, царевица и сирене“, написа Помпео в „Туитър“. Сподели:", "date": "2018.05.31", "title": "Държавният секретар на САЩ разказа за „добрия работен обяд“ с представителите на КНДР"}
{"url": "http://pik.bg/%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D1%8E%D0%BD%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D1%89%D0%B5-%D0%B7%D0%BD%D0%B0%D1%8F%D1%82-%D0%BA%D0%BE%D0%B3%D0%B0-%D1%89%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BF%D1%8A%D1%82%D1%83%D0%B2%D0%B0%D1%82-%D0%B1%D0%B5%D0%B7-%D0%B2%D0%B8%D0%B7%D0%B8-news754137.html", "text": "До края на юни гражданите на Косово ще знаят кога ще могат да пътуват без визи Вицепремиерът и министър на външните работи на Косово Бехджет Пацоли, по време на официалната си визита във Виена заяви, че Австрия ще подкрепя силно членството на Косово в международните организации, включително ЮНЕСКО и Интерпол, съобщава Gazeta Express, цитирана от „Фокус“. „Австрия обеща да подкрепя напълно Косово в интеграционния му процес, както и членството на Косово в международните организации. Тази година ще подновим заявлението си да се присъединим към Интерпол- заяви Пацоли. -  По време на нашата визита във Виена обсъждахме членството на страната в други организации, включително ЮНЕСКО и ни беше обещано, че Австрия ще помага на Косово в този процес“. Говорейки за визовата либерализация, Пацоли заяви че до края на месец юни косовските граждани ще знаят точната дата, след която ще могат да пътуват без визи. „Визовата либерализацията ще се случи тази година“, обяви Пацоли. Сподели:", "date": "2018.05.31", "title": "До края на юни гражданите на Косово ще знаят кога ще могат да пътуват без визи"}
{"url": "http://pik.bg/%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F%D1%82-%D0%B5%D0%BA%D0%B8%D0%BF%D0%B0%D0%B6-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%81%D1%82%D0%B0%D0%BD%D1%86%D0%B8%D1%8F-%D1%89%D0%B5-%D0%BF%D1%80%D0%B0%D0%B2%D0%B8-%D1%82%D0%B5%D1%81%D1%82%D0%BE%D0%B2%D0%B5-%D0%B7%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B8-%D0%BC-news754113.html", "text": "Следващият екипаж на Международната космическа станция (МКС) , който ще потегли през юни, ще извърши серия от експерименти за подготовка на продължителни мисии до Луната и Марс, съобщи ДПА, цитирани от БНР Сред оборудването, което ще бъде инсталирано на МКС, е триизмерен микроскоп, който работи в реално време и дава възможност за наблюдения на динамични клетъчни процеси, например как се развиват човешки имунни клетки в безтегловност. Проектът за изследване на  ефекта от стреса върху имунната система ще бъде полезен и за обществото, но целта е по-специално да помогне за подготовка на астронавтите за  продължителни космически полети. Друг физиологичен експеримент ще разгледа как се променя състоянието на белите дробове в космоса. В областта на физиката ще бъдат тествани пясък и гранулат в условията на безтегловност. Експериментът ще е полезен за  промишлеността и за икономии на енергия. Германският астронавт Александер Герст, за когото това ще бъде втора мисия, каза, че за шест месеца ще бъдат извършени около 300 експеримента. Поне половината от тях обаче ще са продължение от предишни мисии. На борда ще бъде и робот, разработен в Мюнхенския университет. Той има изкуствен интелект IBM Watson и е изработен от специалисти на \"Еърбъс\" от полимерни материали и метални сплави с промишлени прахови  3D-принтери. Тежи около 5 кг и може да разпознава лица и гласове, да общува, да се движи самостоятелно. Роботът ще помага за поддръжката и ремонтните работи, ще документира експерименти и ще забавлява екипажа. Сподели:", "date": "2018.05.31", "title": "Следващият екипаж на Международната космическа станция ще прави тестове за продължителни мисии до Луната и Марс"}
{"url": "http://pik.bg/%D1%83%D0%B4%D0%B0%D1%80-%D0%B7%D0%B0%D0%BF%D0%BE%D1%80%D0%B8%D1%80%D0%B0%D1%85%D0%B0-40-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BD%D0%B0-%D0%B1%D0%B4%D0%B6-news754162.html", "text": "Причината - дъщерната компания е солидарен длъжник с холдинга. Запорът е за 40 милиона лева, съобщи за сутрешния блок \"Денят започва\" Велик Занчев, заместник-министър на транспорта, информационните технологии и съобщенията. \"Той е частичен\", уточни Занчев. \"103 милиона е целият дълг, който се дължи по втора облигационна емисия. Тази втора облигационна емисия е емитирана 2007 година. Ние сме изплатили част от нея и към момента БДЖ Холдинг дължи 103 милиона главници\", обясни зам. - министърът. Кредиторите по втория облигационен заем, предоставен на БДЖ Холдинг, са запорирали сметките на БДЖ - Пътнически превози. Сподели:", "date": "2018.05.31", "title": "УДАР! Запорираха 40 млн. лева на БДЖ"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BE%D1%81%D1%82%D0%B0%D0%BD%D0%B0%D0%BB%D0%B0-%D0%BA%D0%B0%D0%BD%D1%86%D0%BB%D0%B5%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BC%D0%B0%D0%BD%D0%B4%D0%B0%D1%82-%D0%B7%D0%B0%D1%80%D0%B0%D0%B4%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news754138.html", "text": "Ангела Меркел била принудена да остане за четвърти мандат на поста канцлер на Германия, за да може да има противопоставяне на американския лидер Доналд Тръмп. Това пише бившият заместник-съветник на президента на САЩ Барак Обама по националната сигурност Бен Родс в книгата си  The World as It Is (б.р „Светът какъвто е“), съобщава The New York Times. Посочва се, че в разговор с Обама Меркел отбелязва, че „усещала нуждата да се съгласи да се кандидатира за нов мандат като канцлер, за да защити либералния международен ред“ след победата на Доналд Тръмп на президентските избори в САЩ. Меркел заема поста на канцлер на Германия от ноември 2005 година. Сподели:", "date": "2018.05.31", "title": "Ангела Меркел останала канцлер на Германия за четвърти мандат заради Доналд Тръмп"}
{"url": "http://pik.bg/%D0%BA%D0%B5%D0%B2%D1%80-%D0%BE%D0%B1%D1%81%D1%8A%D0%B6%D0%B4%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-%D0%BC%D0%BE%D0%B6%D0%B5-%D0%B4%D0%B0-%D1%81%D0%BA%D0%BE%D1%87%D0%B8-%D1%81-2-news754140.html", "text": "Комисията за енергийно и водно регулиране (КЕВР) ще обсъжда днес цените на тока, съобщава Нова телевизия. Работен доклад на регулатора предвижда минимално поскъпване на електроенергията за бита с 1.89% от 1 юли. С него експертите орязват значително исканията за драстично повишение на цените, направени от електроразпределителните дружества. Докладът обаче не е окончателен, тъй като предстои поредно поскъпване на природния газ от юли. Ако неговата цена се промени с над 5%, ще се променят и цените на тока, топлата вода и парното. Сподели:", "date": "2018.05.31", "title": "КЕВР обсъжда цената на тока! Може да скочи с 2%"}
{"url": "http://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D1%82%D0%BE%D1%87%D0%B8%D0%BB%D0%B8-%D0%B4%D0%B0%D0%BD%D0%BD%D0%B8-%D0%BE%D1%82-%D0%B1%D0%B0%D0%BD%D0%BA%D0%BE%D0%BC%D0%B0%D1%82%D0%B8-%D0%BD%D0%B0-%D1%82%D1%80%D0%B8-%D0%B3%D0%BE%D0%BB%D0%B5%D0%BC%D0%B8-%D0%BB%D0%B5%D1%82%D0%B8%D1%89%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-news754168.html", "text": "Сънародниците ни са били арестувани в италианската столица. Задържани са двама души. След обиск италианската полиция е подсигурила откраднати лични данни на хиляди хора, чрез които могат да се откраднат по електронен път милиони евро. Двамата са засечени с телекамери и са проследени. В квартирата им в Рим са намерени данните на хиляди пътници. Много често организирани групи като разбитата сега действат в Европа. Не е изключено арестуваните българи да бъдат екстрадирани, ако са търсени от друга държава, но иначе в Италия такива измами се санкционират от наказателното право. Скимиращо устройство – върху клавиатурата, както и допълнителна камера са били заложени от българи в банкомати на три много големи летища в Италия, съобщава Нова телевизия. Става въпрос за летище \"Фиумичино\" в Рим, както и международните летища в Милано и Венеция. Сподели:", "date": "2018.05.31", "title": "БЕЛЕЗНИЦИ! Арестуваха българи, точили данни от банкомати на три големи летища в Италия"}
{"url": "http://pik.bg/%D0%B1%D0%BE%D0%B5%D0%BD-%D0%B4%D1%83%D1%85-80-%D0%B3%D0%BE%D0%B4%D0%B8%D1%88%D0%BD%D0%B0-%D1%82%D1%83%D1%80%D1%81%D0%BA%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B0-%D1%82%D1%80%D0%B5%D0%BD%D0%B8%D1%80%D0%B0-%D0%B4%D0%B6%D1%83%D0%B4%D0%BE-news754142.html", "text": "80-годишна турска пенсионерка, живееща в централната турска провинция Адана, решила да започне да тренира джудо, съобщава The Daily Sabah. Айтен Алатау се влюбила в спорта, когато отишла да гледа състезание, с участието на внучка й. „Това не е борба. Истински ми хареса“, заявява Айтен. Тя уточнява, че по-рано смятала, че джудото е разновидност на уличния бой. Пенсионерката вече тренира наравно с останалите в залата, давайки истински пример на младите. Сподели:", "date": "2018.05.31", "title": "Боен дух! 80-годишна турска пенсионерка започна да тренира джудо"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D1%83%D0%B1%D0%B8%D1%85%D0%B0-%D0%B5%D0%B4%D0%B8%D0%BD-%D0%BF%D0%BE%D0%BB%D0%B8%D1%86%D0%B0%D0%B9-%D0%B8-%D1%80%D0%B0%D0%BD%D0%B8%D1%85%D0%B0-%D0%BE%D1%89%D0%B5-%D0%BD%D1%8F%D0%BA%D0%BE%D0%BB%D0%BA%D0%BE-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news754118.html", "text": "Двама неизвестни са нападнали в сряда вечер сътрудник на пътна полиция в центъра на град Ет-Таиф в западната част на Саудитска Арабия и са го убили, съобщава саудитското издание „Ас-Сабак“, цитирано от РИА Новости. Според информацията, нападателите успели да избягат от местопроизшествието, но полицията бързо ги открила. По време на операцията по задържането им, двамата нападатели оказали съпротива, като открили огън по полицейските служители. В престрелката единият от нападателите бил ранен и заловен, а другият успял да се измъкне. Няколко полицейски служители са пострадали. Според информация на местен телевизионен канал, престпрелката в град Ет-Таиф се е водила край сграда на Националната гвардия. Каналът излъчи и видеозапис, заснет от автомобил, преминаващ наблизо, на който се чува интензивна стрелба и се виждат няколко полицейски автомобила. Сподели:", "date": "2018.05.31", "title": "Двама неизвестни убиха един полицай и раниха още няколко в Саудитска Арабия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BC%D0%B2%D1%80-news754143.html", "text": "Депутатите променят закона за МВР на днешното си заседание. Преди броени минути парламентът започна работа. Сподели:", "date": "2018.05.31", "title": "ИЗВЪНРЕДНО В ПИК TV! Депутатите променят закона за МВР"}
{"url": "http://pik.bg/%D0%BD%D0%B0-%D0%BF%D1%80%D0%B0%D0%B3%D0%B0-%D0%BD%D0%B0-%D0%BB%D0%B5%D1%82%D0%BD%D0%B8%D1%8F-%D1%81%D0%B5%D0%B7%D0%BE%D0%BD-%D0%B2%D0%B0%D1%80%D0%BD%D0%B0-%D0%BF%D0%BE%D1%81%D1%80%D0%B5%D1%89%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D1%81-%D1%80%D0%B0%D0%B7%D0%B1%D0%B8%D1%82%D0%B8-%D1%81%D0%BF%D0%B8%D1%80%D0%BA%D0%B8-news754144.html", "text": "Във Варна разбити спирки посрещат летовниците. Линия 31 А на градския транспорт свързва квартал „Виница\" с курортния комплекс „Св. Св. Константин и Елена\". Десетки граждани и чуждестранни туристи минават от тук всеки ден. В квартал „Виница“ има десетки семейни хотели, които през лятото се пълнят с чуждестранни туристи. За да стигнат до плажа, трябва да минат точно оттук, показва БНТ. Още в началото на май общината е отправила искане към концесионерите заслоните да бъдат почистени, обезопасени и ремонтирани. Какъв е срокът обаче за това не се посочва. Общинските служители очакват също така гражданите да бъдат по-активни и да подават сигнали за нередности на дежурните в районите кметства. Сподели:", "date": "2018.05.31", "title": "На прага на летния сезон: Варна посреща туристите с разбити спирки"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%BC%D0%B0%D0%B9-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-news754145.html", "text": "Не допускайте конфликт на работното място, дори и ако ви предизвикват. Вашите служебни задължения изискват да планирате деня си така, че да се справите с тях до края на работното време. Не се впечатлявайте от страничните дразнители. При възможност помогнете на ваш близък, който се нуждае от съвет. Съберете средства за благотворителна кауза. Ако развивате собствен бизнес обмислете как по-бързо да привлечете нови съдружници, които няма да ви предадат след време. Обмислете добре действията си и проявете решителност в постъпките си, за да имате успех в начинанията. Ще се радвате на успех при уговаряне на сделки, ако работите за себе си и не се натоварвате с чужди задължения, които ви пречат да се справите с вашите. Ще постигнете разбирателство с деловите си партньори. Поставете началото на новите си предварително обмислени и съгласувани задачи. Вашите убедителни обяснения ще заставят хората около вас да се съгласят с доводите ви и да подкрепят новите ви идеи и начинания. Не приемайте сериозно случайно подхвърлените язвителни забележки. Бъдете внимателни при срещи с непознати. Ограничете по възможност разговорите с колегите и с началниците си, за да не се изпокарате заради вашите критични забележки, които не успявате да преглътнете. Не започвайте нови занимания. Всички прибързани действия ви обричат на провал. Отстоявайте мнението си и бъдете верни на себе си, само ако сте сигурни в правотата си. Изявете творческите си заложби. Отдайте се на активна работа и изясняване на отношенията с вашите колеги. Предстои ви доста натоварен в професионално отношение, но и успешен ден. Няма да ви липсват емоции, делови предложения и разговори, но във ваша полза. Намерете компромисно делово решение, свързано с очаквано от вас финансиране на нов проект, за да ви подкрепят. Не проявявайте прекомерна доверчивост към хората от вашето обкръжение, за да избегнете загубите на работното място. Задълбочете се в работата си. Трудностите няма да са малко, но не бива да ви притесняват. Зад волана бъдете внимателни. В този ден е по-добре да не обсъждате инвестициите. От сутринта ще ви изненадат неочаквани обрати. Отдалечете от пътя си и работата си всички ваши познати, които проявяват интерес към плановете ви. Не бъдете прекалено доверчиви, ако ви убеждават, че ще са ви полезни. На работното място ще жънете успехи. Поставете успешно начало на важни делови разговори и осъществете срещи с нови партньори. Ще ви изненадат нови предложения. Съдбата ви дава шанс да се срещнете със стари колеги, които ще ви бъдат полезни при постигане на вашите нови цели. Хората, които днес пренебрегват вашите съвети, ще загубят от нежеланието да се задълбочат в думите ви, но ще осъзнаят този факт едва когато грешката е направена, а проблема е създаден. Няма да са успешни запознанствата, особено деловите. Ще водите битка за надмощие с ваш колега. Не надценявайте силите си и знанията си. Не сте уверени в себе си и ви е трудно да вземете важни решения. Не се поддавайте на изнудване заради взет заем. Запазете спокойствие и се задълбочете в задълженията си. Възможни си измами, ако се занимавате с търговия. Интуицията ви помага да прецените правилно действия си и да не допускате грешки. Не се изненадвайте, ако ваши колеги се държат грубо и предизвикателно и не им отговаряйте със същото поведение. Сподели:", "date": "2018.05.31", "title": "САМО В ПИК! Хороскопът за последния ден на май на топ астроложката Алена"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%80%D0%B0%D0%B7%D0%B3%D0%B0%D0%B4%D0%B0%D1%85%D0%B0-%D0%B7%D0%BD%D0%B0%D1%86%D0%B8%D1%82%D0%B5-%D0%BE%D1%82-%D1%81%D1%80%D0%B5%D1%89%D0%B0%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2---%D0%BF%D1%83%D1%82%D0%B8%D0%BD-%D0%B2-%D0%BC%D0%BE%D1%81%D0%BA%D0%B2%D0%B0-news754164.html", "text": "Чухме какво казва Путин, чухме какво каза и нашият министър-председател. Не бива да очакваме, че след тази среща веднага ще се подписват договори. Премиерът отиде с конкретни проекти. Има много стъпки дотогава. Това каза социоложката Татяна Буруджиева по Нова телевизия, разчитайки знаците от вчерашната среща в Москва между Бойко Борисов и руският президент Владимир Путин. \"Няма за какво да се извиняваме. Русия има много за какво да ни се извинява. \"Южен поток\" беше спрян, защото беше натоварен с тежки корупционни схеми. По-големият ни осъди за Белене, по-големият се опитва да ни пробутва и паметници на загинали съвестски войници. Борисов беше там в качеството си и на председател на председателството на ЕС\", пък заяви политологът Георги Харизанов. \"Да си лоялен член на НАТО и ЕС не може да е грешка. България е спазвала стриктно европейското законодателство. България не може да загуби от това, че е лоялен член на НАТО и ЕС\", продължи той. \"Турция, виждаме и от отношението на ЕС, не е надежден партньор в много отношения за европейските държави и това е проблем. Разбира се, че щеше да е много по-добре за всички тръбата да е през България. Ние се отказахме от \"Южен поток\" и бяхме съдени, но всеки си търси своя интерес. Факт е, че ние загубихме от нереализирането на този проект. Допреди няколко месеца не очаквахме, че ще има и рестарт на АЕЦ „Белене”\", продължи разчитането на знаците след срещата Буруджиева. \"Българският интерес е да има евтини ресурси, за да продължи да расте и да е конкурентноспособна\", допълни Харизанов. \"Не знам да имаме национална стратегия. Енергетиката трябва да е част от нея. Ако обаче се изработи такава стратегия, това е част от разговор между президента и министър-председателя. Премиерът е прав, че е по-добре два коня да карат каруцата. Добре е да се съберат и разберат какво да правят\", коментира напрежението между Радев и Борисов Буруджиева в контекста на посещенията им в Русия. \"Националната стратегия са един тлъсти документи, които отлежават в нечие чекмедже, обривам се, като чуя думата стратегия\", опонира я Георги Харизанов. Сподели:", "date": "2018.05.31", "title": "ЕКСКЛУЗИВНО! Експерти разгадаха знаците от срещата Борисов - Путин в Москва"}
{"url": "http://pik.bg/%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F-%D1%81%D1%8A%D0%B4-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-%D0%B8%D1%81%D0%BA%D0%B0-%D0%BE%D1%82%D1%81%D1%82%D1%80%D0%B0%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D0%B0%D1%83%D1%80%D0%B0-%D0%BA%D1%8C%D0%BE%D0%B2%D0%B5%D1%88%D0%B8-%D0%BE%D1%82-%D0%BF%D0%BE%D1%81%D1%82%D0%B0-%D0%B9-news754146.html", "text": "Това решение беше взето, след като правителството поиска от Върховния съд да се произнесе дали с решението си да не я освободи от поста, Йоханис не създава конституционен конфликт. Днес румънски медии съобщиха, че съдът се е произнесъл в полза на правителството и за това Клаус Йоханис ще трябва да отстрани скандалната Кьовеши от поста й. Решението на съда, взето с 6 гласа \"за\" срещу три \"против\", ограничава правомощията на президента и дава на правосъдния министър, който е политическо назначение, повече контрол над прокурорите в една от най-корумпираните страни в Европейския съюз. Откакто Лаура Кьовеши оглави прокуратура \"Антикорупция\" през 2013 г., процентът на осъдените нарасна рязко, което спечели похвали от Брюксел, който осъществява специален мониторинг над правосъдната система на Румъния. Правосъдният министър Тудорел Тоадер призова за уволнението на Кьовеши през февруари, изтъквайки, че тя е превишила правомощията си и е увредила имиджа на страната в чужбина. Неговото искане изкара хиляди румънци по улиците на протести срещу корупцията. Тоадер приветства решението на съда, изтъквайки, че Клаус Йоханис нямал \"юридическата компетентност да оценява професионалните и управленски компетенции на висшите прокурори\". Напускането на Кьовеши би било удар за разследващата институция, ползваща се с доверието на обикновените румънци, ЕС и САЩ. Върховният съд на Румъния излезе с решение, че президентът на страната Клаус Йоханис трябва да освободи Лаура Кодрута Кьовеши от поста, който заема, а именно главен прокурор за борба с корупцията, предаде агенция Франс прес. Сподели:", "date": "2018.05.31", "title": "Върховния съд на Румъния иска отстраняването на Лаура Кьовеши от поста й "}
{"url": "http://pik.bg/%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8-%D0%B1%D0%B5%D0%B7-%D0%BB%D0%B8%D1%86%D0%B5%D0%BD%D0%B7-%D0%B0%D1%83%D1%82-%D0%B8-%D0%BE%D1%82-%D0%BC%D0%B0%D0%BB%D0%BA%D0%B8%D1%82%D0%B5-%D0%B3%D1%80%D0%B0%D0%B4%D0%B5%D0%B6%D0%B8-news754148.html", "text": "Строители, които не са вписани в регистъра на Камарата на строителите (КСБ), вече ще може да строят жилищни и смесени сгради с ниско застрояване до 300 квадрата. Това решиха на първо четене депутатите от Комисията по регионална политика. Законопроектът с промени в Закона за устройството на територията (ЗУТ) е внесен от група народни представители от ГЕРБ начело с зам.-председателката на ресорната комисия Петя Аврамова, пише \"Монитор\". В момента „нерегламентирани строителни бригади“ вдигат вили и други сгради и съоръжения за обществено обслужване с РЗП до 1000 кв. м или с капацитет до 100 места за посетители, които са пета категория. Строителите се възползват от противоречия между разпоредбите на ЗУТ и Закона за Камарата на строителите, като първият налага забрана за изпълнение на обектите пета категория, ако строител не е вписан в централния професионален регистър на КСБ. От друга страна обаче, в Закона на камарата на строителите е предвидено изключение, което дава право да бъдат изпълнявани обекти с обхват от почти цялата категория без необходимост от регистрация в регистъра. По време на обсъждането на законопроекта бяха изразени мнения, че между първо и второ четене в парламента застроената площ трябва да бъда намалена още на 150 кв. м или даже да отпадне изцяло и за нерегистрираните да останата само ремонтите. Депутатати приеха единодушно четири от петте внесени законопроекта относно промени на ЗУТ. Преди заседанието стана ясно, че от ГЕРБ са се отказали от идеята си незаконен строеж да се узаконява, след като се плати глоба в размер на 30% от стойността му. Вносителят му Младен Шишков го е изтеглил от деловодството на парламента. Най-дискутирано беше инициираното от вицепремиера по икономическата и демографската политика Валери Симеонов изменение и допълнение на закона. В законопроекта се прецизира определението на „преместваем обект“- такъв, който не е трайно прикрепен към земята и може да бъде преместен, остава критерият павилионите да са площ до 15 кв. м и до 3 метра височина, но параметрите тепърва ще се обсъждат. От БСП и ДПС се обявиха против прехвърлянето на отговорността за контрола по премахване на преместваеми обекти върху държавни имоти. До момента той се упражнява от общините, но те нямат нито финансов, нито човешки ресурс, затова идеята е контролът да се прехвърли на ДНСК и регионалните й структури. Според Дора Янкова и Манол Генов от левицата кметовете искат да се отърват от горещ картоф, защото са на избираеми позиции. Сподели:", "date": "2018.05.31", "title": "Строители без лиценз аут и от малките градежи"}
{"url": "http://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D0%B4%D0%B5%D0%BD-%D0%B1%D0%B5%D0%B7-%D1%82%D1%8E%D1%82%D1%8E%D0%BD%D0%BE%D0%BF%D1%83%D1%88%D0%B5%D0%BD%D0%B5-news754151.html", "text": "Днес по света се отбелязва  който през тази година той преминава под мотото \"Тютюнопушене и сърдечно-съдови заболявания\". Световната здравна организация го чества от 1988 г. по тютюнопушене в Европа, което е рисков фактор за нарастване на броя на инсултите и инфарктите. Статистиката на СЗО показва, че всяка година вредният навик Сред тях има над 600 000 непушачи, които умират от т. нар. пасивно пушене. Тютюнопушенето е значим рисков фактор при повече от 25 заболявания, които биха могли да бъдат предотвратени. През идното десетилетие над 80% от предотвратимите смъртни случаи ще са в страните с ниски и средни доходи. \"Това е един чудесен ден, вие да спрете да пушите днес. И оттам нататък въобще да си освободите от тази лоша зависимост, от този лош навик, който човек придобива обикновено от ранно детските си години и на които робува цял живот. Най-вече тютюнопушенето отнема ежегодно по около 4 милиона живота на тази земя , все едно една България си отива всеки ден и ние българите сме на едно от челните места, в Европа сме на първо място, като надминахме Гърците през миналите една две години.\" - коментира пред БНР д-р Гергана Гешанова от Коалицията за живот без тютюнев дим. Па думите й, пушачите са от два до четири пъти по-застрашени да развият инфаркт или инсулт в сравнение с тези, което не пушат. представители на Коалицията за живот без тютюнев дим. България е на едно от първите места отнема живота на около 6 милиона души. Сподели:", "date": "2018.05.31", "title": "Отбелязваме Световния ден без тютюнопушене"}
{"url": "http://pik.bg/%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D1%81%D0%B5-%D0%BF%D0%BE%D0%BA%D0%BB%D0%BE%D0%BD%D0%B8-%D0%BD%D0%B0-%D0%B3%D1%80%D0%BE%D0%B1%D0%B0-%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B0%D1%82%D0%B0-%D1%81%D0%B8-%D0%BC%D0%B0%D0%B9%D0%BA%D0%B0-%D0%BA%D0%B0%D0%B4%D1%80%D0%B8%D0%B5-%D0%BB%D1%8F%D1%82%D0%B8%D1%84%D0%BE%D0%B2%D0%B0-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D1%81%D0%BF%D0%B5%D0%BA-news754188.html", "text": "Вежди Рашидов се поклони заедно с десетки кърджалийци пред таланта на своята майка – легендарната певица Кадрие Лятифова, наричана „Славеят на Родопите“. Председателят на парламентарната Комисия по културата и медиите беше гост на специалния спектакъл на Сцена „Кадрие Лятифова“ към Театрално-музикалния център в Кърджали, посветен на 90-годишнината на именитата певица. Кадрие Лятифова, която умира през 1962 година само на 34 години, е най-известната изпълнителка на румелийски песни, оставила над 200 записа в златния фонд на БНР. Тя е и съосновател на естрадния театър в Кърджали, който днес носи нейното име. „Вълнувам се много от паметта за моята майка, която е запазена чрез нейните песни и се радвам, че артистите в Кърджали и днес са вдъхновени от нейния незабравим глас“, каза Вежди Рашидов. Той засади японска дюля до паметника на майка си пред сградата на театъра в Кърджали. Спектакълът в памет на Кадрие Лятифова се нарича „Послания за човечност“  с режисьор  Гълъб Бочуков, директор на театъра в Кърджали. Във фоайето на театъра бе подредена фотоизложба за именитата певица. Зрителите видяха и  най-известния сценичен костюм на Кадрие Лятифова, реставриран специално за нейния юбилей. Сподели:", "date": "2018.05.31", "title": "Вежди Рашидов се поклони на гроба на легендарната си майка Кадрие Лятифова. Грандиозен спектакъл еляза 90-годишнината на Славеят на родопите"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D1%80%D0%B5%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-news754155.html", "text": "дневния ред на заседанието на комисията. Комисията по енергетика ще разгледа oоклада на министъра на енергетиката Теменужка Петкова за реализацията на проекта АЕЦ „Белене“. Това се посочва в През март със срок до 30 юни парламентът възложи на енергийния министър да изготви доклад с конкретни предложения за реализация на проекта. Той беше одобрен от Министерски съвет и внесен в Народното събрание. Правителството определя като най-работещ сценария за реализацията на проекта. При „зелена светлина“ от парламента ще бъде започната процедура за избор на стратегически инвеститор за АЕЦ „Белене“. Ще бъде направена и оценка колко струват активите. Досега интереса си са заявили китайска и френска компании. След посещението на премиера Бойко Борисов в Кремъл стана ясно, че и Русия има готовност да се върне към строителството на АЕЦ „Белене“. Заседанието ще се проведе от 14.30 часа в зала „Изток“. Сподели:", "date": "2018.05.31", "title": "ГОРЕЩА ТЕМА! Теменужка Петкова представя рестарта на АЕЦ \"Белене\""}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B3%D0%B4%D0%B1%D0%BE%D0%BF-%D1%83%D0%B4%D0%B0%D1%80%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%B1%D0%B5%D0%B6%D0%B0%D0%BD%D1%86%D0%B8-news754187.html", "text": "ГДБОП неутрализира организирана престъпна група, занимавала се с трафик на хора , съобщиха от пресцентъра на МВР. Спецпрокуратурата е повдигнала обвинения на петима участници в престъпната схема. Групата се е занимавала с нелегално превеждане през граница на чужди граждани и е подпомагала пребиваването им в страната и извеждането им от България. При операцията са извършени претърсвания на адреси на територията на Долни Дъбник, Криводол, Ботевград и село Новачене , откъдето с а иззети множество мобилни телефони и други вещи. За срок до 24 часа са били задържани осем участници в групата . С решение на прокуратурата на петима от тях са повдигнати обвинения и им е наложена мярка за задържане до 72 часа. След изтичане на този срок на трима от задържаните е наложена постоянна мярка \"задържане под стража\" , а на другите двама - \"парична гаранция\" в размер на 10 000 лева на всеки. Сподели:", "date": "2018.05.31", "title": "АКЦИЯ! ГДБОП удари престъпна група за трафик на бежанци"}
{"url": "http://pik.bg/%D1%81%D0%B0%D1%89-%D0%BE%D0%B1%D1%8F%D0%B2%D1%8F%D0%B2%D0%B0%D1%82-%D0%B4%D0%BD%D0%B5%D1%81-%D0%BD%D0%B0%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B8%D1%82%D0%B0%D1%82%D0%B0-%D0%B7%D0%B0-%D1%81%D1%82%D0%BE%D0%BC%D0%B0%D0%BD%D0%B0%D1%82%D0%B0-%D0%B8-%D0%B0%D0%BB%D1%83%D0%BC%D0%B8%D0%BD%D0%B8%D1%8F-%D0%BE%D1%82-%D0%B5%D1%81-news754152.html", "text": "Очаква се днес администрацията на президента на САЩ Доналд Тръмп да обяви въвеждането от утре на митата за внос на стомана и алуминий от страните от ЕС, пише вестник \"Уолстрийт Джърнъл\". Решението за протекционистичната мярка бе взето в края на март, но влизането му в сила бе отложено за началото на юни. За импорта на стомана в щатите европейските производителите ще трябва да плащат по 25%, а за алуминия - по 10 на сто, припомня изданието. Според изданието съществува минимален шанс в последния момент САЩ и ЕС да намерят компромисно решение и търговската война да бъде избегната, предава още \"Монитор\". От Еврокомисията предупредиха преди време, че ще се обърнат към Световната търговска организация (СТО) за митата за металите. Още през март в Брюксел бе публикуван списък с американски стоки, на които ЕС ще наложи ответни вносни такси. В него влизат няколко вида ориз, царевица, портокалов сок, уиски, цигари и други тютюневи изделия, козметика, дрехи, стомана (в това число и тръби), чугун и яхти. Сподели:", "date": "2018.05.31", "title": "САЩ обявяват днес налагането на митата за стоманата и алуминия от ЕС"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-6-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news754174.html", "text": "„Софийска вода” временно ще прекъсне водоснабдяването в части на столицата днес, съобщиха от дружеството. Подмяна на спирателен кран на ул. „Илия Георгов“ в жк. „Обеля“ II налага спиране на водоподаването от 09:00 до 21:00 часа на бл. 241, бл. 243, бл. 234, бл. 233, бл. 231, бл. 232, бл. 229, бл. 236, бл. 239, бл. 238, бл. 237. Реконструкция на уличен водопровод на ул. „Химитлийски проход“ в жк. „Гоце Делчев“ налага спиране на водоподаването от 09:00 до 19:00 часа на ул. „Химитлийски проход“, ул. „Чужденец“, по ул. „Метличина поляна“ от ул. „Химитлийски проход“ до ул. „Деян Белишки“ и бл. 48. Във връзка с подмяна на пожарен хидрант до бл. 22В в жк. „Сердика“ налага спиране на водоподаването от 09:30 до 17:30 часа на ул. „Камен Андреев“ от ул. „Гюешево“ до ул. „Охридско езеро“. Монтаж на спирателни кранове на ул. 23 в жк. „Обеля“ 1 налага спиране на водоподаването от 09:00 до 18:00 часа на ул. 4, ул. 21, ул. 22, ул. 23, ул. 24, ул. 25, ул. 26. Поради подмяна на спирателен кран на ул. „Рачка“ в жк. „Овча купел“, се налага спиране на водоподаването от 09:30 до 17:30 часа на ул. „Рачка“ от ул. „Народен герой“ до ул. „Паскал Тодоров“. Без вода заради подмяна на сградно водопроводно отклонение на ул. „Реката“ в с. Чепинци, ще бъдат от 09:30 до 16:00 часа на ул. „Реката“ от ул. „Радост“ до ул. „Георги Никифоров“. Изграждане на сградно водопроводно отклонение на ул. „Резньовете“ в местност „Гърдова глава“ налага спиране на водоподаването от 10:00 до 22:00 часа на ул. „Резньовете“ от ул. „Чукар“ до ул. „Панчарица“. Сподели:", "date": "2018.05.31", "title": "ВАЖНО! Спират водата в 6 района на София"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%83%D0%B4%D0%B0%D1%80%D0%B8-%D0%BF%D0%BE-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%B7%D0%B0-%D0%BB%D0%BE%D0%B1%D0%B8%D1%81%D1%82%D0%BA%D0%B0-%D0%BD%D0%B0%D1%80%D0%B5%D0%B4%D0%B1%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B2-%D0%B0%D1%82%D0%B0%D0%BA%D0%B0-%D0%BF%D0%BE%D1%81%D1%8F%D0%B3%D0%B0-news754179.html", "text": "„На 23 май 2018 г. с постановление 84 на Министерски съвет е прието допълнение и изменение и допълнение на Наредбата за условията и реда за прилагане на схеми за предоставяне на плодове и зеленчуци и на мляко и млечни продукти в учебните заведения“, каза той и уточни, че става въпрос за схемите „Училищен плод“ и „Училищно мляко“. Според него на инат се приема нормативен акт, който създава сериозно безпокойство за това дали все пак българските деца ще имат достъп до плодове и млечни продукти. „Въпросът за изменението на постановлението и респективно наредбата безспорно целят даване на възможност на производителите да бъдат част от тази схема. Тази възможност беше дадена още преди 2016 г., но с обратно изменение в наредбата по време на служебното правителство, тя беше отнета. Наредбата е пусната за съгласуване публично в началото на месец април“, каза Порожанов. Той поясни, че са направени няколко срещи при вицепремиера Валери Симеонов, който е имал бележки по нея и част от тях са отразени. Припомняме, че първи за въпросната наредба , който още на , за да се изчистят всички недоразумения. Премиерът Борисов нареди да се направят срещи между Симеонов и министрите и тогава да се взима решение като отложи точката. Пред медията ни Валери Симеонов заяви, че миналата седмица докато е бил командировка в Брюксел, Порожанов за гърба му и \"на тъмно\" след заседанието на Министерски съвет е предложил на министрите на крак да я подпишат и само за два дни е успял да я публикува в Държавен вестник и зад гърба не само на вицепремиера, но и на премиера Борисов. От ГЕРБ посегнаха на млякото на децата. Това каза в декларация от името на група народният представител от ПГ на „БСП за България“ Георги Стоилов, съобщава \"Фокус\". „Кой носи отговорност за закъснението за липсата на каквато и да е комуникация с тези, които досега са изпълнявали тези ангажименти и са доказали възможността да реализират програмите“, допълни Стоилов. Той отчете, че наредбата е предизвикала множество жалби. Депутатът от БСП заяви, че с тази наредба се създава монопол на някои производители. Веднага след него на трибуната да защитава Румен Порожанов излезе шефката на земеделската комисия Десислава Танева, която опонира на БСП. \" Сподели:", "date": "2018.05.31", "title": "ИЗВЪНРЕДНО В ПИК TV! БСП удари по Порожанов за лобистка наредба! Социалистите в атака: Посягат на млякото на децата"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D0%B8-%D0%B2-%D0%B4%D0%B5%D0%B9%D1%81%D1%82%D0%B2%D0%B8%D0%B5---%D0%B8%D0%B7%D0%BD%D0%B0%D1%81%D1%8F%D1%82-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%B7%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B8-%D1%81-%D0%BD%D0%BE%D0%B2-%D0%BC%D0%B5%D1%82%D0%BE%D0%B4-news754186.html", "text": "Зачестяват случаите с непълнолетни момичета от Бургас, станали жертва на престъплението трафик на хора. Най-разпространените форми са с жертви на сексуално насилие и трафик на бременни жени. За това алармира Росица Янева, секретар на  Местната комисия за борба с трафика на хора (МКБТХ). По данни на Районна прокуратура - Бургас през 2017 година са идентифицирани 50 жени, които са жертви на трафик, в това число жертви на сексуално насилие и трафик на бременни. Седем от жертвите на насилие са непълнолетни. Това са девойки на възраст от дванайсет до петнайсет години, от български произход. Те израстват в дисфункционални семейства, в които връзките между членовете не са близки. Неразбирателство, конфликти, проблеми и детето иска да се махне, иска да излезе навън, за да получи признание, разбирателство, близостта на други хора. Момичетата бягат от дома си, не посещават  училище, свързват се със свои съученици, които са също толкова рискови персонажи, разказва за съдбата им \"Флагман\". Трафикът на хора не се извършва по добре познатия от миналото насилствен начин с отвличане и сродни методи. В наши дни трафиканти и сводници използват „меки” методи. Те залагат на създаване на близка емоционална връзка между сводника и жертвата. Такъв е методът \"Лавърбой” - момичето се влюбва в бъдещия сводник. Този е начинът, с който се сблъскваме в много от случаите, коментира Янева. На територията на Бургас се намират два центъра за жертвите на трафик на хора. Оказва се, че  преминалите през тях момичета са били въвлечени в престъплението по този начин. \"Трафиканти и сводници използват основната потребност от близост, от нуждата да бъдеш харесван. Превръщат се в човека, на който му пука за жертвата. Тази базисна потребност се завърта много умело, за да накарат момичето да се влюби, да бъде привързано и на по-късен етап да бъде манипулирано”, обясни Янева. Жертвите на трафик за сексуално насилие са в пъти повече от обявената официално статистика, но не са склонни да свидетелстват в съда. „Това е разбираемо, защото се страхуват, изпитват срам или вина за всичко, което се е случило с тях”, поясни секретарят на местната комисия за борба с трафика на хора. Съветът на специалистите е попадналите в ситуация на трафик на хора да не предоставят личните си документи. При сексуална експлоатация се отнема първо този документ и жертвата е държана под контрол. Другата популярна форма на трафик в бургаски регион, освен с цел сексуално насилие е на бременни жени с цел продажба на бебета. Двадесет и пет са случаите на трафик на бременни за изтеклата година. Жените са със стопроцентов ромски произход. Гърция е дестинация номер едно за продажбата на ромските бебета. Установени са много добре организирани канали за трафик на бременни жени, които в края на седми или осми месец на бременността се транспортират към южната ни съседка. Добре функционираща система от хора ги посреща, настанява, организира раждането в добра болница и на по-късен етап осигурява осиновяването от гръцки семейства. Сумата, която се заплаща от гръцкото семейство за услугата е голяма, но жената, която износва плода, ражда и продава рожбата си, получава най-малката част от нея, т.е. тя е последната във веригата по усвояване на неморалните „детски” пари. Сподели:", "date": "2018.05.31", "title": "ВНИМАНИЕ! Трафиканти в действие - изнасят непълнолетни момичета за проститутки с нов метод"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BD%D0%BE%D0%B2-%D1%80%D0%B5%D0%B3%D0%BB%D0%B0%D0%BC%D0%B5%D0%BD%D1%82-%D0%B7%D0%B0-%D0%BF%D0%B5%D0%BD%D1%81%D0%B8%D0%B8%D1%82%D0%B5-news754169.html", "text": "Европейците застаряват и в един момент ще се окаже, че няма достатъчно пари за плащане на достойни пенсии. Именно заради това, Европейската комисия е подготвила регламент, който се очаква да влезе в сила до края на тази година, и който ще насърчи хората да спестяват повече за момента, когато вече няма да са работещи, съобщава БНТ. В момента основна част от европейците, преди всичко в Източна и Централна Европа, включително и в България разчитат на задължителното пенсионно осигуряване за бъдещите си пенсии. То обаче в момента успява да компенсира в най-добрия случай до 45% от дохода, който сме взимали до този момент. „Ако искаш по-голям процент от 50%, ти трябва сам да предприемеш действия. Това е твоя лична инициатива за спестяване“, каза Станислав Димитров. Населението застарява, тоест по-малко работещи трябва да издържат повече пенсионери и затова публичните пенсии, пенсиите от първия стълб ще бъдат по-малко щедри в бъдеще спрямо сега и затова идва мястото на допълнителните пенсии. „Населението на ЕС застарява поради комбинация от по-дългата продължителност на живота и ниска раждаемост. Националните пенсионни системи разчитат все повече и повече на допълнителните пенсионни вноски“, заяви Габриел Бернардино. Именно затова до края на годината Европейската комисия ще приеме регламент за създаване на общ пенсионен продукт за лично спестяване. Чрез него работещия сключва индивидуален договор с компания, в която влага част от доходите си докато работи. След пенсиониране той може да ги получи на веднъж или на вноски в зависимост от уговорката. Смятам, че новите пенсионни продукти ще донесат на европейския потребител едно основно предимство - възможността за избор, каза пък председателят на Комисията за финансов надзор Карина Караиванова. В момента само пенсионните фондове предлагат допълнително събиране на доход, както и застрахователите. С новия регламент играчи на пазара ще станат още банките и инвестиционните дружества. В срок до две години всяка държава в евросъюза трябва да създаде правила за стимулиране на допълнителното индивидуално спестяване. „Необходимо е вниманието на анализатори, политици и спестители да бъде насочено към проблемите на пенсионното осигуряване и по-важното към възможностите, които предоставя законодателството и осигурителните пазари“, заяви вицепремиерът Валери Симеонов. В момента само 27% от европейците между 25 и 59 са включени в лични пенсионни продукти с дългосрочен хоризонт. С малки редовни вноски да може да се натрупва капитал, и важното е колкото по-рано се започне, толкова по-добре за клиента, а 5-10% от дохода не е невъзможно. Освен облекчени данъци регламентът предвижда и участие на работодателите, които също могат да насърчават своите служители да мислят за времето след пенсиониране. Еврорегламентът предвижда строг контрол над новия продукт, така че да се гарантира, че няма да има злоупотреби с парите на хората. Сподели:", "date": "2018.05.31", "title": "ВАЖНО! Подготвят нов регламент за пенсиите"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BD%D0%B0-%D0%B3%D1%80%D0%B8%D1%88%D0%BE-%D1%81%D0%BB%D0%B5%D0%B4-%D0%B5%D0%BF%D0%B8%D1%87%D0%BD%D0%B0%D1%82%D0%B0-%D0%BF%D0%BE%D0%B1%D0%B5%D0%B4%D0%B0-%D0%B2-%D0%BF%D0%B0%D1%80%D0%B8%D0%B6-%D0%B5%D1%82%D0%BE-%D0%B7%D0%B0%D1%89%D0%BE-%D1%86%D0%B5%D0%BB%D1%83%D0%BD%D0%B0-%D0%BA%D1%80%D0%B0%D0%BA%D0%B0%D1%82%D0%B0-%D1%81%D0%B8-news754210.html", "text": "Най-добрият ни тенисист Григор Димитров посочи търпеливата игра и добрата си физическа подготовка като основни причини за победата му над Джаред Доналдсън във втория кръг на \"Ролан Гарос\". Българинът се наложи изключително трудно в пет сета, а срещата продължи 4 часа и 20 минути. Световният номер 5 изоставаше с 1:2 сета, но направи обрат и стигна до успеха с 6:7 (2), 6:4, 4:6, 6:4, 10:8. \"За това живея, за такива мачове и такава публика. Това са толкова специални моменти. Само като играч можеш да ги оцениш. Може би дори да бях загубил мача, пак щях да го оценя по различен начин. Засега всичко е позитивно. Гледаме напред. Надявам се, че в следващия мач ще играя по-добре. Ако трябва 5 часа - 5 часа ще играя, само и само да спечеля мача. Следващият съперник на 27-годишния българин ще бъде испанецът Фернандо Вердаско, който надви с 6:3, 6:2, 6:2 аржентинеца Гидо Андреоци. По всяка вероятност двубоят ще бъде в петък. В края на мача Доналдсън се срина физически, а първото нещо, което Гришо направи след спечелването на двубоя, беше да целуне своите крака. Сподели:", "date": "2018.05.31", "title": "Ексклузивен коментар на Гришо след епичната победа в Париж! Ето защо целуна краката си"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE%D1%81%D1%82-%D1%86%D0%B8%D0%B3%D0%B0%D0%BD%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D0%BC%D0%B0%D0%BB%D0%BA%D0%BE-%D0%BA%D1%83%D1%87%D0%B5%D0%BD%D1%86%D0%B5-%D1%81%D0%BD%D0%B8%D0%BC%D0%BA%D0%B8-18-news754167.html", "text": "За пореден случай на жестокост към животно, алармира ужасен гражданин, цитиран от \"Трафикнюз\". Ужасяващата случка се разиграла преди няколко дни на гробищата в пловдивското село Ягодово. Група цигани решили да се изгаврят с малко кученце, като го пребили почти до смърт. Беззащитната животинка била почти бебе, на не повече от 2-3 месеца, но това не попречило на извергите да се издевателстват над него по особено жесток начин. Добрата новина е, че този път кученце като по чудо е оживяло, а добри хора са се погрижили за него и то вече се лекува. След като се възстанови от травмите то ще очаква и своя бъдещ стопанин, който да му даде дом и да му осигури нужните грижи и любов. Сподели:", "date": "2018.05.31", "title": "ЖЕСТОКОСТ! Цигани пребиха малко кученце (СНИМКИ 18+)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D1%8A%D0%B4%D1%8A%D1%82-%D0%BF%D0%B0%D0%BA-%D0%BE%D1%82%D0%BB%D0%BE%D0%B6%D0%B8-%D0%B4%D0%B5%D0%BB%D0%BE%D1%82%D0%BE-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0---%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D1%80%D0%B5%D1%88%D0%B0%D0%B2%D0%B0%D1%82-%D0%B4%D0%B0%D0%BB%D0%B8-%D0%BA%D0%BC%D0%B5%D1%82%D0%B8%D1%86%D0%B0-news754218.html", "text": "Апелативният специализиран съд отложи с три дни заседанието за решението дали заловените с подкуп от 70 000 евро кметица на \"Младост\" Десислава Иванчева и заместничката ѝ Биляна Петрова ще бъдат окончателно отстранени от постовете си. В началото на заседанието те поискаха 1 час, за да се запознаят със секретните материали по делото, а съдът им отпусна час и половина. Преди това Иванчева заяви пред журналисти, че е пратила 3 искания да даде пресконференция, както и че \"няма такава държава и такова правосъдие, и абсолютно е нагласено. И допълни, че \"Ако има правосъдие, ние сме китайци\". Отстраняването на Иванчева и Петрова от постовете им е заради опити да кадруват от ареста. Така например, след отказа на зам.-кмета на \"Младост\" Владимир Клисуров да замества Иванчева, след като Столичния общински съвет се съобрази с нейното желание и го назначи на поста, тя посочи друг свой заместник - пиарът си Петър Кърджилов. Кърджилов дори се сдобил със заповед за назначението си като зам.-кмет на общината от Клисуров, защото само такъв може да бъде избран за и.д. кмет. Тя обаче не е влязла в сила заради пълния административен хаос в общината. Общинските служители в \"Младост\" са заявили, че ако Кърджилов заеме този пост, ще излязат на протести и настояват на него да бъде избран другият зам.-кмет арх. Румен Русев. Докато течеше делото на Иванчева в Апелативния специализиран съд, Столичният общински съвет решаваше проблема с избора на неин заместник, а на заседанието бе и нейният претендент Петър Кърджилов. След разгорещени дебати Столичния общински съвет избра заместник на арестуваната за подкуп кметица на район \"Младост\" Десислава Иванчева. Нейния пост ще заеме главният архитект на общината Румен Русев. Сподели:", "date": "2018.05.31", "title": "ИЗВЪНРЕДНО В ПИК TV! Съдът пак отложи делото на Иванчева - ето кога ще решават дали кметицата и заместничката ѝ ще бъдат окончателно отстранени от постовете си (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D1%81-%D0%B3%D0%BD%D0%B5%D0%B2%D0%BD%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B2%D0%BE%D0%BB%D1%8F-%D0%B3%D0%BE%D1%82%D0%B2%D0%B8-%D1%81%D0%B5-%D0%BD%D0%B0%D0%B9--news754178.html", "text": "Подготвя се най-голямата кражба в България от военния министър Красимир Каракачанов. За 6 милиарда искат да купят няколко самолета. Това заяви от трибуната лидерът на \"Воля\" Веселин Марешки. Така той продължи войната с лидера на ВМРО. \"Дупки, липсва на образование и умиращо здравеопазване и ниски пенсии. На фона на тези проблеми даваме 6 милиарда за няколко самолета\", продължи Марешки. \"Модерният свят върви към разоражаване, вижте Северна Корея\", добави той. Марешки отговори и на нападките, че някой му плаща за таза кампания. \"Уважаеми патироти, ако на вас някой ви плаща, не мислите ли, че има други българи, които са истински патриоти\", избухна лидерът на \"Воля\". \"Президентът ме нарече невежа. Да, аз не съм станал генерал или военен. Но той и тези като него докараха армията до това положение - пробита. \", отсече Марешки. Снощи Красимир Каракачанов отговори на Марешки и му препоръча да си пие хапчета. \"Оказа се, че пенсиите излетяха със самолетчетата на министър Красимир Каракачанов\", се казва ощ ев декларацията на \"Воля\", която лидерът на партията прочете от трибуната. Със сделката за самолетите Красимир Каракачанов погреба „Обединени патриоти“. Ако Валери Симеонов и Волен Сидеров не се разграничат, на следващите избори ще си получат наградата от избирателите. Много по-опасно от невежеството в армията е прекалената осведоменост и професионализъм в сферата на корупцията Сподели:", "date": "2018.05.31", "title": "ПЪРВО В ПИК TV! Марешки с гневна декларация срещу Каракачанов! Лидерът на \"Воля\": Готви се най-голямата кражба за 6 милиарда "}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B5%D1%82%D0%BE-%D1%81-%D0%BA%D0%BE%D0%BB%D0%BA%D0%BE-%D0%BF%D0%BE%D1%81%D0%BA%D1%8A%D0%BF%D0%B2%D0%B0-%D1%82%D0%BE%D0%BA%D1%8A%D1%82-%D0%BE%D1%82-1-%D1%8E%D0%BB%D0%B8-news754228.html", "text": "Токът и топлоенергията поскъпват от 1 юли. Цената на електроенергията за бита ще скочи с 1,89%, стана ясно след проведено обществено обсъждане в Комисията за енергийно и водно регулиране. Повишаването на крайната цена е в пъти по-ниска от поисканата от трите електроразпределителни дружества. За абонатите на ЧЕЗ увеличението ще е с 1,7%, за тези на ЕВН – 1,8%, а за клиентите на \"Енерго Про\" с 2,6%. \"ЧЕЗ Електро България\" направи предложение за увеличаване на нощната тарифа с 51% за киловатчас и на дневната - с 5%. От ЕВН поискаха увеличение на дневната тарифа с 6.19%, а на нощната с 21.6%. \"Енерго–про” поска 1.69% за дневната тарифа и 2.95% за нощната. Според внесените искания на топлофикациите в Комисията за енергийно и водно регулиране най-голямо поскъпване е поискала бургаската топлофикация – 9,06%, Топлофикация Плевен – 6,12%, Топлофикация Перник иска – 4,16%, а тези в Русе и Сливен – над 3% За София предлаганото поскъпване е с около 1,5%. За Пловдив дори може да поевтинее топлоенергията. В момента цената на топлинната енергия в столицата е 79 лева за мегаватчас, а в Пловдив – 82 лева. В тези сметки обаче не е отразено исканото от „Булгаргаз” увеличение на цената на газа с 16 на сто. Ако цената на газа поскъпне с над 5 процента, от юли със сигурност ще поскъпне както цената на тока, така и на парното и топлата вода. Окончателните цени ще станат ясни в края на юни. Сподели:", "date": "2018.05.31", "title": "ГОРЕЩА НОВИНА! Ето с колко поскъпва токът от 1 юли"}
{"url": "http://pik.bg/%D0%B7%D0%B0%D0%B3%D0%B0%D0%B4%D0%BA%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B0-%D1%80%D0%B8%D1%81%D1%83%D0%BD%D0%BA%D0%B0-%D0%B2%D1%82%D1%80%D0%B5%D1%89%D0%B8-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%BE-%D1%81%D0%B5%D0%BB%D0%BE-%D0%B7%D0%BD%D0%B0%D0%BA-%D0%BE%D1%82-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B0-%D1%86%D0%B8%D0%B2%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%B8%D0%BB%D0%B8-news754165.html", "text": "Рисунка, вероятно оставена от извънземни, се е появила в полето в английското село Серн-Ебаст в графство Дорсет. За това съобщиха местни медии, цитирани от esoreiter.ru. Служители на правоохранителните органи провеждат разследване, за да привлекат под отговорност предполагаемите шегаджии, но засега усилията на ченгетата не са успешни. Заради фантастичната точност, с която са изпълнени детайлите на творбата, трудно може да се приеме, че те са дело на човешка ръка, смятат уфолози. Тайнственият шедьовър на пришълците прилича на своеобразна роза с осем лъча. Експертите предполагат, че тази схема може да бъде пряко свързана с фазите на Луната. Ако се допусне, че центърът на фигурата изобразява Земята, полумесеците - Луната, а кръговете около тях - Слънцето, то тази феноменална рисунка в полето всъщност демонстрира осветяването на спътника на Земята от единствената звезда в Слънчевата система. Сподели:", "date": "2018.05.31", "title": "ЗАГАДКА! Мистериозна рисунка втрещи английско село! Знак от извънземна цивилизация или..."}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%BF%D0%BE%D0%BB%D0%B8%D1%86%D0%B0%D0%B8-%D1%82%D1%8A%D1%80%D1%81%D1%8F%D1%82-%D1%86%D1%8F%D0%BB%D0%B0-%D0%BD%D0%BE%D1%89-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%BF%D0%B8%D1%8F%D0%BD-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-news754175.html", "text": "След три ракии таксиметров шофьор от Дупница забрави къде е паркирал колата си и я обяви в полицията за открадната. 70-годишният Коста Нанов от Дупница работи като таксиметров шофьор от 14 години. Във вторник приключил работа и с таксито отишъл на гости на дъщеря си. След като си тръгнал, не могъл да открие колата си. Ето какво разказа той: “Към 18,00 ч. приключих работи и отидох да видя дъщеря си, която живее близо до дома ми. Оставил съм таксито в съседна малка уличка, където не съм паркирал никога до този момент. Дъщерята ме почерпи и докато си говорехме, съм изпил три чаши. Бях уморен и алкохолът ме е оборил. Тръгнах си и потърсих таксито на мястото, където го оставям, когато й гостувам, но не го открих. Обиколих всички улици в квартала, но не открих дачията. Притесних се и отидох в полицията, съобщих, че колата ми е открадната. Полицаите провериха всички камери на изходите на Дупница, но не откриха следа от таксито. На едно видео се видя, че към 12,00 ч. на обяд се връщам от Самоков. Униформените цяла нощ издираваха колата ми. Вчера сутринта случайно минах по малката уличка и видях таксито, паркирано там. Не помня, че съм го оставил в съседната малка уличка. Веднага отидох в полицията и им казах, че съм открил таксито, извиних се и им благодарих”, разказа 70-г. К. Нанов. Той допълни пред \"струма.бг\": „Автомобила го взех на лизинг и четвърта година го изплащам – по 430 лв. на месец. Останаха ми още три-четири вноски, за да го изплатя и да си е мой. Отдъхнах си, като си открих колата. Щях да остана и без нея, и без пари. Таксито съм го кръстил “кукличка”, защото ми изкарва парите за препитание. Работих като строител дълги години в Русия и Казахстан. От Казахстан си доведох и жена, с която живея вече 20 години. Около 17 години работих в работилница за ремонт на ауспуси. Собственикът ме водил на работа като общ работник, а не като електроженист, и получих 170,00 лв. пенсия. Закъде по-напред с тези пари?! За капак изтеглих кредит – 400 лв. от фалиралата Популярна каса в Дупница, който да изплатя за 1 година. Почти го бях изплатил, но касиерката, при която внасях парите, ми каза, че може да не внасям останалата сума, защото касата е фалирала, но се оказа, че са ме осъдили и сега ще трябва да платя 1200 вместо 400 лв., с 800 лв. горница”, завърши разказа си Коста Нанов от Дупница. Сподели:", "date": "2018.05.31", "title": "КУЛТОВО! Полицаи търсят цяла нощ колата на пиян таксиджия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D0%BA%D0%B0%D0%BD%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%BF%D1%83%D1%82%D0%B8%D0%BD-news754231.html", "text": "В парламентарна република би било добре премиерът Бойко Борисов да ни запознае с резултатите от срещата в Русия, за да можем да коментираме факти. Това каза председателят на ПГ на ДПС Мустафа Карсдайъ за посещението на премиера Бойко Борисов в Русия. „Имаме откъслечна информация от медиите. Няма да правим предположения, за да няма спекулации“, коментира той. „България е парламентарна република. Би било добре изпълнителната власт да представи пред Народното събрание резултатите от такива срещи“, заяви Мустафа Карадайъ. Сподели:", "date": "2018.05.31", "title": "ИЗВЪНРЕДНО В ПИК TV! Карадайъ кани Борисов в парламента след срещата с Путин"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BA%D0%BE%D1%80%D0%BF%D0%BE%D1%80%D0%B0%D1%82%D0%B8%D0%B2%D0%B5%D0%BD-%D0%B0%D0%B4%D0%B2%D0%BE%D0%BA%D0%B0%D1%82-news754212.html", "text": "Корпоративен адвокат, работил по ликвидирането на компании в несъстоятелност, беше застрелян в Рига, предава Ройтерс. Според латвийската полиция престъплението вероятно е свързано с организираната престъпност. Юристът Мартинс Бункус е бил застрелян от двама мъже, докато шофирал в рижко предградие. Нападателите избягали с ван, който впоследствие бил открит изоставен и опожарен. “Смятаме, че това е добре планирано убийство, свързано с професионалната работа на жертвата. Смятаме, че в случая имаме работа с организираната престъпност”, каза пред журналисти служителят от полицията Андрейс Гризинс. По думите му през 2016 г. адвокатът е съобщавал за отправяни му смъртни заплахи. Ройтерс коментира, че убийството хвърля сянка върху усилията на властите в двемилионната балтийска република да се преборят с корупцията. Понастоящем управителят на латвийската централна банка е разследван за вземане на подкуп, а третата по големина банка в страната ABLV бе закрита наскоро, след като бе обвинена от САЩ в пране на пари. Сподели:", "date": "2018.05.31", "title": "БРУТАЛНО! Застреляха корпоративен адвокат"}
{"url": "http://pik.bg/%D1%88%D0%BE%D0%BA-%D0%BE%D1%82%D0%BD%D0%B5%D0%BC%D0%B0%D1%82-%D0%B1%D1%8A%D0%BB%D0%B3%D0%B0%D1%80%D1%87%D0%B5%D1%82%D0%B0-%D0%BE%D1%82-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%B8%D0%BC-%D0%B2-%D0%BD%D0%BE%D1%80%D0%B2%D0%B5%D0%B3%D0%B8%D1%8F-news754176.html", "text": "Това стана ясно от репортаж на Би Ти Ви. Данните за 2016 година сочат, че в Норвегия са родени 58 890 деца. Подадените сигнали за деца в риск са 58 200. В 54 620 от случаите социалните служби са се намесили, а изведените деца от семействата са 21 848. В Норвегия в момента живеят около 7 000 българи по неофициални данни. Те все повече се обръщат към нашите институции, за да получат помощ при подобни казуси. Съседите също могат да подават сигнали до социалните служби, ако имат подозрения за домашно насилие над децата. Има случаи обаче, при които сигналите са фалшиви и с цел отмъщение. Деница Димитрова - Спасова, българка, която живее в Норвегия, разказа точно такъв случай. \"Всичко започна, след като си взехме куче. Нормално е кучето да лае, но съседите ни това ги дразнеше. Подадоха сигнал до социалните, че двете ни деца са подложени на тормоз и не спират да плачат. Имаме две близначки. Нормално е децата да плачат. Има брутални случаи на отнемане на деца от биологичните им родители. Няма значение откъде си, каква религия изповядваш. Социалните са държава в държавата. Те разясняват на децата, че могат да не си оправят стаята, че могат да не си учат уроците, че могат да се прибират и да си лягат, когато си поискат. Предупредиха ни и взехме решения да напуснем Норвегия. Ние сме чакали тези две деца толкова време. Нямаше какво да рискуваме. Продадохме къщата, купихме билети и напуснахме. Норвегия е прекрасна страна, с прекрасна природа. Ако решиш да отидеш там с деца обаче, прочети, информирай се и разбери, че трябва да спазваш непосилни закони\", разкри тя. Своята история разказа и Цветелина. \"Бях омъжена за норвежец. Имахме неприятности. Разделяхме се няколко пъти. Преди 3 години взех решение да се разведем и той започна да се държи агресивно. Децата трябваше да прекарват 70% с мен и 30% с него. В началото горе-долу имаше някакви нормални отношения. После той започна да говори лошо за мен, за моите родители, за България. Това настрои децата срещу него, защото те обожават България. Те отказаха да се срещат с него, а той заведе дело срещу мен. Вещето лице по делото сигнализира социалните служби, защото се притеснява за психическото състояние на децата. Направиха ми тест за интелигентност. Изкарах над средното ниво и те обявиха, че това ми спомага да манипулирам децата. Това бе причината да ми отнемат децата. Първите 5 дена не знаех къде са децата ми. Имам момченце на 10 години и момиченце на 11 години. Настанени са в две различни приемни семейства, което също не го разбирам. Разделят децата. Намират се на 200 км един от друг. Когато дойдоха да ми вземата децата, се държах силно и спокойно, защото иначе ще ме обвинят, че съм психически неспокойна и няма как да се грижа за децата. Те ме прегърнаха, вкопчиха се в мен и плачеха. Аз им казах само да съдействат и че мама ще се погрижи. Аз нямам никакъв контрол над децата. Посещавах ги няколко пъти седмично, винаги в присъствието на член на социалните. Нямах право да посещавам училищата, в които учат. Сега вече ми забраниха да виждам децата, защото мога да ги манипулирам и да ги принудя да избягат, въпреки че им отнеха паспортите. Вече една седмица не съм чувала децата си. Нямам право да им звъня. Могат да ме обвинят, че им нанасям психически тормоз. Аз спазвам тази забрана. \", разплака се на финала жената. В Норвегия имат най-стриктното законодателство по отношение на децата. Социалните служби могат да се намесят при обстоятелства от рода на - детето е отишло с мръсни дрехи на училище, детето е отишло без закуска, детето е било принудено да си легне по-рано, отколкото иска. Има български семейства, които стават \"жертва\" на социалната система в скандинавската държава. Има и семейства, които са избягали от Норвегия, въпреки че са уредили живота си, защото социалните служби са искали да отнемат децата им. Сподели:", "date": "2018.05.31", "title": "ШОК! Отнемат българчета от родителите им в Норвегия"}
{"url": "http://pik.bg/17-%D0%B4%D1%8A%D1%80%D0%B6%D0%B0%D0%B2%D0%B8-%D0%B8-48-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8%D0%B7%D0%BB%D0%BE%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B8%D0%B7%D0%BB%D0%BE%D0%B6%D0%B1%D0%B0%D1%82%D0%B0-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D0%B8-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D1%85%D0%B5%D0%BC-news754196.html", "text": "Традиционната ХІІІ-та Международна изложба за отбранителна техника „ХЕМУС - ОТБРАНА, АНТИТЕРОРИЗЪМ,  СИГУРНОСТ“ бе тържествено открита в Трета палата на Международния панаир в Пловдив. Международната изложба  стимулира развитието на отбранителната промишленост, като предоставя на производители и търговци възможност да представят въоръжение и бойна техника, а също - целия спектър от отбранителни продукти. Изложението се провежда веднъж на две години под патронажа на Министерство на отбраната и Министерство на икономиката. Под звуците на военни маршове президентът и върховен главнокомандващ прие почетния караул, строен в негова чест. Слова при откриването произнесоха вицепремиерът и министър на отбраната г-н Красимир Каракачанов и президентът г-н Румен Радев. На откриването на специализираната изложба присъстваха кметът на гр. Пловдив – инж. Иван Тотев, областният управител на Пловдивска област г-н Здравко Димитров, Георги Кръстев – секретар на Съвета по сигурност при Министерски съвет, зам.-министри, много депутати, посланици на чужди държави, акредитирани в България, както и 15 чуждестранни делегации, пристигнали специално за изложбата. На тазгодишното изложение „Хемус 2018“  вземат участие 17 държави с общо 69 изложители, от които 48 са български. Сред тях са и десет български научни институции и висши училища. Със свои щандове се представят български университети, между които – Техническият университет – Филиал Пловдив, Техническият университет – Варна, Висшето транспортно училище, Военният университет – Велико Търново, Военно-морското училище – Варна и Университета по библиотекознание и информационни технологии (УниБИТ). По време на откриването официалните лица и гостите обърнаха специално внимание на щанда на Университета по библиотекознание и информационни технологии, където наред с интелекта, бяха представени амбицията и красотата в лицето на студенти, докторанти, млади учени и преподаватели. Както е известно, този Университет е един от водещите в областта на Националната сигурност  и предлага обучение в бакалавърска, магистърска и докторска степени. Особен интерес към докторантските програми на Университета проявиха военните представители на Китай, на Израел и делегацията на Саудитска Арабия. Ректорът на УниБИТ – проф. д.ик.н. Стоян Денчев, представи пред президента и министъра на отбраната, както и пред чуждестранните посетители и гости на този мащабен форум образователната и научната концепция на университета, която успешно се прилага през последните десетина години в обучението на студенти и докторанти в направлението Национална сигурност в ръководения от него университет. Ректорът разясни пред насъбралото се множество, че концепцията за „учене чрез правене“ (“Learning by doing”) на известния американски  философ Джон Дюи е залегнала в основните на почти всички програми, по които се обучават младите хора в УниБИТ. Той илюстрира допълнително тази концепция с част от постерите и рекламните материали на щанда, както и с присъстващите членове от преподавателския състав в лицето на проф. генерал Евгени Манев – ръководител на катедра „Национална сигурност“, и почетния професор на УниБИТ – вицеадмирал д-р Емил Люцканов. Сподели:", "date": "2018.05.31", "title": "17 държави и 48 български изложители на изложбата за отбрана, антитероризъм и сигурност \"Хемус'2018\" в Пловдив"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B8%D0%BC-%D1%83%D1%81%D0%B8%D0%BB%D0%B8%D1%8F%D1%82%D0%B0-%D0%B7%D0%B0-%D0%BF%D1%80%D0%B8%D0%BE%D0%B1%D1%89%D0%B0%D0%B2%D0%B0%D0%BD%D0%B5-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news754242.html", "text": "Трябва да продължим усилията за приобщаването на страните от Западните Балкани, сега има политическа воля за това. Това каза министър-председателят Бойко Борисов на среща с постоянните представители на правителствата на държавите-членки на ЕС. Той определи срещата на върха ЕС-Западни Балкани в София като много успешна, защото всички държави членки са се убедили в необходимостта от евроатлантически път на страните от региона. Темата за миграцията беше посочена от българския премиер като въпрос, по който Европа трябва да реагира гъвкаво. „На най-тежкото място сме в Европа – имаме огромна сухопътна и морска граница с Турция. Имаме преградно съоръжение, харчим не малко пари, но гарантираме външната граница на ЕС“, каза Бойко Борисов. Той подчерта, че е необходимо решение с ясни правила за мигрантите и че всеки, който влиза в Европа, трябва да го прави по законния начин, през гранично-пропускателен пункт. Министър-председателят Бойко Борисов информира дипломатите на страните от ЕС за разговорите, водени при последните му визити в чужбина. Сподели:", "date": "2018.05.31", "title": "ПЪРВО В ПИК! Борисов: Трябва да продължим усилията за приобщаване на Западните Балкани"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D0%B8-%D1%81%D0%BC%D0%B5%D0%BD%D0%B8%D1%85%D0%B0-%D1%82%D1%83%D1%80%D1%81%D0%BA%D0%BE-%D0%B0%D1%80%D0%B0%D0%B1%D1%81%D0%BA%D0%B8%D1%82%D0%B5-%D0%B8%D0%BC%D0%B5%D0%BD%D0%B0-%D0%BD%D0%B0-838-%D0%BC%D0%B5%D1%81%D1%82%D0%BD%D0%BE%D1%81%D1%82%D0%B8-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news754224.html", "text": "Патриотите в Стара Загора постигнаха голям успех. Дългогодишната им битка за преименуването на местности в Старозагорско, които носят турско-арабски имена, приключи. На днешното си заседание Общинският съвет в Стара Загора прие за бъдат преименувани 838 местности, които сега носят турско-арабски имена. Решението бе прието с 39 гласа „за“, 2 – „против“, 4 – „въздържал се“. Срещу решението гласуваха единствено представителите на ДПС в съвета. Припомняме, че през 2014 г. по предложение на общинските съветници от ВМРО и АТАКА Общинският съвет в Стара Загора взе решение за преименуването на всички местности в 51 населени места на територията на общината. През 2017 г. временна комисия, включваща представители на ГЕРБ, НФСБ, АТАКА, ВМРО и Реформаторски блок, започна своята работа. С днешното решение на Общинския съвет в Стара Загора бе завършен един процес, започнал още през далечната 1878 г. от нашите предци. Основна заслуга за това нещо имат общинските съветници Антон Андонов от ВМРО и Михаил Михайлов от АТАКА. В хода на работата си членовете на комисията са се натъкнали на множество неразбираеми за съвременниците наименования, част от тях се оказали смесица от турско-арабски и стари български думи. Сред тях например е словосъчетанието „съборената кюприя“, което в буквален превод означава „събореният мост“. Запазени са топонимите с корен от езика на далечните предци траките, сред тях е и аязмо (лечебен извор). При изготвянето на списъците, които вече са предоставени на селските кметове, е използвана експертизата на дългогодишни университетски специалисти – османисти. Част от старите имена са преведени буквално, други са по аналогия, трети са изцяло нови. От комисията настояват, че собствениците на имоти в местностите с променени имена няма да заплащат такси при вадене на документи. От там припомнят, че по сходен начин е било процедирано през 30-те години на миналия ХХ в, когато са сменени старите турско-арабски имена на стотици селища с български. Справка показва, че само от август до декември 1934 г. с девет заповеди на тогавашния министър на вътрешните работи и народното здраве Петър Мидилев са променени имената на 1875 населени места, сред които и на 14 града. От тогава датират наименованията на Смолян, Асеновград, Несебър, Златоград, Девин и др. Подготовката за този процес обаче датира още от 1925 г. при управлението на Народния сговор с премиер проф. Александър Цанков. През 1906 г. пък само в сегашната Старозагорска област са променени имената на 347 села. Сподели:", "date": "2018.05.31", "title": "Патриоти смениха турско-арабските имена на 838 местности в Стара Загора"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B7%D0%B8%D0%B4%D0%B0%D0%BD-%D0%BD%D0%B0%D0%BF%D1%83%D1%81%D0%BD%D0%B0-%D1%80%D0%B5%D0%B0%D0%BB-%D0%BC-news754260.html", "text": "Зинедин Зидан вече не е треньор на Реал Мадрид. Французинът свика извънредна пресконференция, на която обяви, че си тръгва от клуба само пет дни, след като спечели трети пореден трофей в Шампионската лига. 45-годишният специалист стана треньор на \"белия балет\" през януари 2016 г. когато замени уволнения Рафаел Бенитес, припомня Би Ти Ви. За две години и половина начело на Кралския клуб, Зидан записа 105 победи, 28 равенства и 16 загуби. Под негово ръководство отборът спечели девет трофея и влезе в историята с три поредни купи в Шампионската лига. Решението му да не води повече Реал изненада целия футболен свят. Според медиите в Испания временно начело на тима ще застане Хосе Мария Гутиерес - Гути. \"Вчера говорих с Флорентино Перес и му казах, че не искам да оставам тук и през следващия сезон. Знам, че това е странно за всички, но мисля, че това е правилното решение . Този отбор трябва да продължи да побеждава, но аз мисля, че след 3 години е нужна промяна - нещо различно , нова методология . Как мога да продължа да изисквам максималното от играчите след всичко това!? Ето защо взех това решение. Това е клубът, който обичам, обичам и президента, който изгради този голям клуб и винаги ще съм благодарен. Промяната обаче е нужна, така смятам\", каза Зидан на специалната пресконференция, която той свика днес в испанската столица, предава \"Топ спорт\". Сподели:", "date": "2018.05.31", "title": "СЕНЗАЦИЯ! Зидан напусна Реал (М)"}
{"url": "http://pik.bg/%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BF%D0%BE%D0%B4%D1%81%D0%BA%D0%BE%D1%87%D0%B8-%D0%BE%D1%82-%D1%89%D0%B0%D1%81%D1%82%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D1%81%D0%BD%D0%B8%D0%BC%D0%BA%D0%B0-news754208.html", "text": "Вдовицата на Илия Павлов, Дарина Павлова, вчера бе рожденичка. Тази година Мадам Мулти се въздържа от пищно празненство, с каквото поливаше 30 май в последните години. Макар да не разпрати покани за парти, дипломираната актриса не бе забравена от приятелите си и честитки заваляха от всички континенти. \"В края на този специален ден просто искам да кажа \"Благодаря\" на всички за пожеланията. Това означава много за мене, че всички вие сте отделили време от натоварения си живот, за да ми честитите. Чувствам се привилегирована да имам всеки един от вас за мой приятел и съм наистина благословена да имам невероятно семейство, което ме подкрепя и ме обича. Благодаря ви отново от дъното на сърцето си. Накарахте ме да скачам от щастие!\", написа Павлова в социалните мрежи към снимката, на която наистина скача върху луксозна спалня. Сподели:", "date": "2018.05.31", "title": "Дарина Павлова подскочи от щастие заради рождения си ден (СНИМКА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B8%D0%B7%D0%B1%D1%80%D0%B0%D1%85%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B0%D1%82%D0%B0-%D0%BA%D0%BC%D0%B5%D1%82%D0%B8%D1%86%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B5%D1%82%D0%BE-%D0%BA%D0%BE%D0%B9-%D0%BF%D0%BE%D0%B5%D0%BC%D0%B0-%D0%BC%D0%BB%D0%B0%D0%B4%D0%BE%D1%81%D1%82-news754225.html", "text": "След разгорещени дебати Столичния общински съвет избра заместник на арестуваната за подкуп кметица на район \"Младост\" Десислава Иванчева. Нейния пост ще заеме главният архитект на общината Румен Русев. Общинските съветници имаха избор между кандидатурата на арх. Русев и тази на пиара на Иванчева Петър Кърджилов, който беше назначен за зам.-кмет от Иванчева, докато е в ареста. Тя го посочи като нейн последовател в \"зелената\" идея за столичния квартал. Въпреки напъните на Кърджилов да седне на кметския пост, общинските съветници дадоха гласовете си, които бяха 52 \"за\" Русев, 0 \"против\" и 19 \"въздържали се\". Докато течеше обсъждането имаше протест от страна на служители на община \"Младост\" против кандидатурата на Петър Кърджилов. Според тях, ако той поеме поста на Иванчева, безчиствата ще породължат. Сподели:", "date": "2018.05.31", "title": "ПЪРВО В ПИК! Избраха заместник на арестуваната кметица Иванчева! Ето кой поема \"Младост\""}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BE%D0%BB%D0%B0-%D1%86%D0%BE%D0%BF%D0%BD%D0%B0-%D0%B2-%D1%80%D0%B5%D0%BA%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%B0-%D0%B1%D0%B8%D1%81%D1%82%D1%80%D0%B8%D1%86%D0%B0-news754268.html", "text": "Кола падна в река Благоевградска Бистрица. Инцидентът стана около 14,40 часа малко преди разклона за тенис кортовете. На място има пожарникари, пристигна и екип на Спешен център, съобщава струма бг. Причините се изясняват. Сподели:", "date": "2018.05.31", "title": "ОТ ПОСЛЕДНИТЕ МИНУТИ! Кола цопна в река Благоевградска Бистрица"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%82%D0%B0%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D0%BA-%D0%BE%D1%82--news754214.html", "text": "Посещението му е изключително полезно. Това е в унисон и с мнението на моята партия „Кубрат-Велика България” за отлични отношения с Русия - не военни или някакви други икономически съюзи като Евразия, а на взаимно изгодна търговия, бизнес и т.н. Редно е да си дадем сметка, че Новоросийск и Севастопол са на 200 морски мили от Варна и Бургас, а Бостън и Ню Йорк са на 10 000, че и повече. Това се нарича геополика. Геополитиката определя какво трябва да прави една страна. Това, че сме част от Европейския съюз и НАТО не означава, че непременно трябва да се зверим на Русия, Китай и Казахстан, който е 12 пъти по-голям от Великобритания. Напротив – с тези огромни страни, с огромно население, трябва да водим политика на мир и икономическо сътрудничество. Затова това, което вчера направи Бойко Борисов, е много правилно и точно и така трябва да бъде. Забелязвам, че днес няма политически анализатор, който да оспорва действията на Борисов в Москва. Това важи и за тези соросоиди, а даже и Прокопиевите вестничета, по-точно парцалчета, си мълчат. Да разбира се. Даже бих казал от световна! Нещата, които той прави засягат целия свят. Тези срещи показаха точно това. Очаквам скоро да отиде Казахстан, отново в Азербайджан и дори Китай. Впрочем самите китайци идват на крака в България с този формат 16+1, който предстои в София. Напредваме. Още малко ни остава. Адвокатите вече пишат устава, събираме подписите и чакаме регистрацията. Искам да каже и още нещо. Боксьорът Кубрат Пулев ще дари свой имот, по-точно свое помещение, където да се настани партията щом ни регистрират. Сподели:", "date": "2018.05.31", "title": "САМО В ПИК! Проф. Божидар Димитров ексклузивно за срещата в Москва: Борисов стана политик от световна величина, дори Прокопиевите парцалчета мълчат!"}
{"url": "http://pik.bg/%D0%B4%D1%83%D0%B1%D0%B0%D0%B9%D1%81%D0%BA%D0%BE-%D0%BB%D1%8F%D1%82%D0%BE-%D0%B1%D0%BE%D0%B6%D0%B8%D0%B3%D0%BE%D0%BB-%D0%BD%D0%B0-%D0%BF%D0%BB%D0%B0%D0%B6-%D1%81%D1%8A%D1%81-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D1%87%D0%B5%D0%BB%D1%81%D0%B8-%D0%B5%D1%82%D0%BE-%D0%BA%D0%BE%D0%B9-%D0%B1%D1%80%D0%B0%D0%B7%D0%B8%D0%BB%D0%B5%D1%86-%D1%81%D0%B5-%D0%BE%D1%82%D1%8A%D1%80%D0%BA%D0%B0-%D0%B2-%D0%B1%D0%B8%D0%BB%D1%8F%D0%BD%D0%B0-%D0%B4%D0%BE%D0%BB--news754258.html", "text": "Валери Божинов и сръбската му изгора Биляна Дол отмарят в Дубай в звездна компания. Нападателят на хърватския Риека плажува с бразилския национал в редиците на Челси Давид Луис, видя ПИК в \"Инстаграм\". В профилите на двойката се появиха снимки, на които са се щракнали заедно с къдрокосия защитник. Прави впечатление, че и двамата футболисти са епилирали и последния косъм от телата си. Тъй като двата кадара са били коригирани с филтри, на този, на който Луис е прегърнал Биляна Дол, личи, че е поизгорял от силното слънце над емирствата. Снимките са правени на плажа, непосредствено пред 7-звездния хотел \"Бурж Ал Араб\". Сподели:", "date": "2018.05.31", "title": "ДУБАЙСКО ЛЯТО! Божигол на плаж със звезда на Челси! Ето кой бразилец се отърка в Биляна Дол (СНИМКИ)"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B1%D0%B5%D0%B7%D0%B8%D0%B7%D1%85%D0%BE%D0%B4%D0%B8%D1%86%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news754223.html", "text": "Игра на нерви между различните формации в италианската политика и най-вече игра на нерви с гражданите. След провала на популистките \"Пет звезди\" и \"Лига\" да съставят правителство и заявката им да бойкотират технократски кабинет на Карло Котарели, Италия се приближава до варианта нови избори до края на тази година или началото на следващата. Ситуацията довeде до понижаване на кредитния рейтинг на Италия, както и да разочарование сред гражданите. Италия остава в политическа безизходица след тримесечните неуспешни опити за съставяне на правителство. Късно снощи номинираният за премиер Карло Котарели даде заявка, че има шанс да сформира кабинет, но е почти сигурно, че той ще бъде блокиран в парламента от двете антисистемни формации. Така на практика вариантът за предсрочни избори в Италия става все по-реалистичен. В опит да посредничи за разрешение на кризата, президентът Серджо Матарела проведе неофициални срещи с лидерите на двете най-големи популистки партии. \"Лида\" и \"Пет звезди\" ще имат още време, за да сключат сделка. Ако това все пак не стане факт, на ход е бившият служител на МВФ Карло Котарели и служебен кабинет. Сподели:", "date": "2018.05.31", "title": "Политическата безизходица в Италия продължава"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0-%D0%B7%D0%B0-72-%D1%87%D0%B0%D1%81%D0%B0-%D0%B4%D0%B2%D0%BE%D0%B9%D0%BD%D0%B8%D1%8F-%D1%83%D0%B1%D0%B8%D0%B5%D1%86-%D0%BE%D1%82-%D0%BA%D0%BE%D0%B7%D0%BB%D0%B5%D1%86-news754274.html", "text": "По разпореждане на Окръжна прокуратура-Хасково бе привлечен като обвиняем български гражданин за това, че вчера, в землището на с. Козлец, обл. Хасково, умишлено умъртвил двама души. Както ПИК съобщи, инцидентът е станал около 09.30 ч вчера сутринта. Застреляни са 44-годишна жена и 48-годишния ѝ съсед. Заловен е предполагаемият извършител - 45-годишен мъж, с когото жената е живеела на семейни начала. Според първоначалните неофициални данни убиецът си внушавал, че жена му и съседът му са любовници. Стрелецът се казва Гюнай Мюмюн Мустафа. Свидетели на действията му са станали дъщерите му, които са на 5 и 25 години. Застреляният мъж е 48-годишният Мехмед Мюслюм Мехмед. Мехмед ремонтирал трактора си, когато е чул изстрел. Насочил се е към къщата на стрелеца, но бил прострелян още преди да успее да влезе. По случая е било образувано досъдебно производство, в хода на което, към настоящия момент са били извършени оглед на местопроизшествието, иззети са веществени доказателства, разпитани са свидетели, като са били назначени и съдебномедицински, химическа и съдебнопсихиатрична експертизи. Обвиняемият е бил задържан от органите на МВР за срок от 24 часа, а днес е постановено и задържането му за срок до 72 часа с постановление на наблюдаващия прокурор. Предстои Окръжна прокуратура-Хасково да внесе искане в съда за вземане на мярка за неотклонение „задържане под стража“ спрямо обвиняемия. Сподели:", "date": "2018.05.31", "title": "ОТ ПОСЛЕДНИТЕ МИНУТИ! Прокуратурата задържа за 72 часа двойния убиец от Козлец"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B0%D0%BF%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D0%B5%D1%82%D1%82%D0%B5-%D0%BA%D1%8C%D0%BE%D1%88%D0%B5%D1%82%D0%B0-%D1%81%D0%BA%D1%8A%D1%81%D0%B0%D0%BD%D0%B0-%D0%B5-%D1%82%D1%80%D0%BE%D0%BB%D0%B5%D0%B9%D0%BD%D0%B0-%D0%B6%D0%B8%D1%86%D0%B0-news754280.html", "text": "Скъсана контактна мрежа на тролейбусното трасе затрудни движението на Петте кьошета в столицата. Тролейбус, движещ се по посока Руски паметник, скъсал една от жиците малко преди 13 часа, съобщи \"Булфото\". Наложило се да бъде спряно движението, за да може аварийната група да ремонтира контактна мрежа. За кратко се е образувало задръстване на натовареното кръстовище. Сподели:", "date": "2018.05.31", "title": "ОТ ПОСЛЕДНИТЕ МИНУТИ! Тапа блокира Петте кьошета, скъсана е тролейна жица"}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%B8-%D0%BA%D0%B0%D0%B4%D1%80%D0%B8-%D0%BF%D0%B8%D0%BA%D0%BE%D0%BB%D0%BE-%D0%BF%D0%B0%D1%80%D0%BA%D0%B8%D1%80%D0%B0-%D0%BF%D0%BE%D1%80%D1%88%D0%B5-%D0%BF%D0%BE%D0%B4-%D0%B4%D1%80%D1%83%D0%B3-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B2%D0%B8%D0%B4%D0%B5%D0%BE-news754184.html", "text": "Зрелищни кадри от Австралия. Денят за един пиколо от луксозен хотел в Сидни се оказал наистина лош, след като по невнимание успял да паркира луксозна кола под друг автомобил. За щастие злополучният шофьор се отървал без сериозни наранявания, въпреки че се наложило спасителните екипи да срежат част от колата, за да го извадят, разказва за случката Нова телевизия. Полицията е започнала разследване на причините за инцидента. Сподели:", "date": "2018.05.31", "title": "ЗРЕЛИЩНИ КАДРИ: Пиколо паркира \"Порше\" под друг автомобил (ВИДЕО)"}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B3%D0%B8%D1%87%D0%BE-%D0%BE%D0%BA%D0%BE%D1%82%D0%BE-%D0%BF%D0%BE%D1%82%D1%8A%D0%BD%D0%B0%D0%BB-%D0%B2%D0%B4%D1%8A%D0%BD-%D0%B7%D0%B5%D0%BC%D1%8F-%D1%81%D0%BB%D0%B5%D0%B4-%D0%B3%D1%80%D0%BE%D0%B7%D0%BD%D0%B0-%D0%BA%D1%80%D0%B0%D0%B6%D0%B1%D0%B0-%D0%BE%D1%82-%D0%BC%D0%B0%D0%B9%D0%BA%D0%B0-%D0%BD%D0%B0-%D0%B1%D0%BE%D0%BB%D0%BD%D0%BE-%D0%B4%D0%B5%D1%82%D0%B5-news754275.html", "text": "Установен е извършителят на грозната кражба от автомобила на майка с болно дете, паркиран зад хотел „Драма“ в Бургас, която предизвика широк обществен отзвук. От колата „Хонда Джаз“ са откраднати таблет „Самсунг“, дамско портмоне с 200 лева, дебитни и кредитни карти, както личната карта на жената. Като крадец е устаовен 40-годишният Гичо В., с прякор Окото, научи БургасИНФО от отлично информирани източници. Той е от бургаския ж.к. „Славейков“. В момента обаче Гичо се укрива и е обявен за издирване. Припомняме, че случаят стотици бургазлии заявиха съпричастност към жената и изразиха гняв към крадеца, след като потърпевшата майка излезе с обръщение в популярната фейсбук група „Шофьори Бургас“. Тя призова извършителите да й върнат документите, откраднати от колата. Майката каза, че автомобилът е бил обран, докато детето й, което е аутист, е било в криза. Незабавно реагираха както полицаите, така и членове на групата, а от персонала на хотела оказаха пълно съдействие. Няколко дни по-късно жената изрази своята огромна благодарност към хората, които й помогнаха да преодолее шока и последствията от кражбата. Сподели:", "date": "2018.05.31", "title": "Издирват Гичо Окото! Потънал вдън земя след грозна кражба от майка на болно дете"}
{"url": "http://pik.bg/%D0%B1%D1%80%D0%B5%D0%B9%D0%BA%D0%BF%D0%BE%D0%B9%D0%BD%D1%82-%D0%B5-%D0%BA%D0%BD%D0%B8%D0%B3%D0%B0%D1%82%D0%B0-%D0%BD%D0%B0-%D0%B4%D0%B5%D0%BD%D1%8F-%D0%BD%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-%D0%BF%D1%80%D0%B5%D0%B4-%D0%BD%D0%B4%D0%BA-%D0%BD%D0%B5%D0%B4%D1%8F%D0%BB%D0%BA%D0%BE-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D0%B8-%D0%B1%D0%B0%D0%B9-%D0%B4%D0%B0%D0%BD%D1%87%D0%BE-%D1%80-news754234.html", "text": "Премиерната книга на Недялко Недялков е \"Книга на деня\" днес на щанда на издателство \"Милениум\" в шатра 14 на Пролетния панаир на книгата. Сборникът с остри коментарни очерци, посветени на политически и социални събития от живота ни през изминалите три години само днес се продава с 30% отстъпка от цената. Книжната фиеста, окъпана в лъчите на най-хубавия сезон от годината, продължава до неделя в парка пред НДК от страната на бул. \"Патриарх Евтимий\" (от Аптека до Кравай). Мястото е любимо за разходки на софиянци и гостите на столицата и десетките хиляди книги, представяни от повече от 100 български издателства в красивите бели панаирни шатри, го правят още по-привлекателно. Не изпускайте момента да видите накуп всички най-нови книги, излезли на пазара, и да си ги купите с големи отстъпки! Можете да заредите библиотеката, нощното шкафче и куфара си с най-увлекателните книги за лятото, които гарантирано могат да ви отведат на по-прекрасни, невероятни и вълнуващи места от всеки автомобил, кораб или самолет. Това е мястото, в което ще намерите всички книги от летния списък със задължителната и препоръчителната литература за учениците. Прибавете към него и книжки, които са специално по вкуса на децата ви. За целта е най-добре да ги доведете или изпратите на Панаира сами да си ги изберат. Интересът към единственото по рода си книжно изложение на открито в първите два дни бе огромен. На щанда вчера гостуваха поетът Недялко Йорданов и Бай Данчо и двамата обещаха, че наминат пак. Големият поет, който скоро получи националната награда \"Стоян Михайловски\", ще бъде сред книгите си, готов да дава автографи в предиобедните часове в следващите дни, а с готвачът на Живков ще можете да се срещнете днес след 15 ч. До шеметните 70% стигат отстъпките от цените на щанда на \"Милениум\". А кошницата, в която се намират книгите, включени в предизвикателството \"Среща с книга на сляпо\", се изпразва с голяма скорост. Читателите са провокирани от подсказващите само емоцията на сюжета текстове, изречени сякаш от името на самите книжни томове, чиито заглавия и корици са скрити и остават неразгадаеми. Оказва се, че сред мнообразието от безброй възможности, това, което ни подсказва само интуицията, може да се окаже най-предпочитано и да ни допадне повече от всичко друго. Най-големите фенове на \"Среща на сляпо\" се оказват дамите от всички възрасти. Романите в промоцията, всички - интересни и на известни автори, се предлагат на еднаква цена от 10 лв., която е до 50% по-ниска от коричната. Почти всеки втори или трети читател си тръгва от шатра 14 и с подарък - книга, която си избира от няколко възможности. Това е бонусът, предлаган от издателството за всяка покупка над 20 и 30 лв. Почти без пари - само за 4 лв. можете да се сдобиете със солидни издания с твърди корици на \"Бай Ганьо\" и \"До Чикаго и назад\" на Алеко Константинов и тежък том с разказите на Йордан Йовков. Множество са книжките за деца от всички възрасти - от 2 до 102 години! Утре, специално за 1 юни - празника на детето, ще можете да купите с голяма отстъпка луксозната екстраординерна книга на Брайън Селезник, по която е сниман незабравимият едноименен филм на големия Мартин Скорсезе. Книгата е шедьовър на полиграфическото изкуство - представлява нещо между роман, филм ноар, комикс и албум с графики - съвкупност от елементи, които провокират въображението на младите читатели по различни начини и ги отвеждат в красив полуреален, полуневероятен свят, изпълнен с мистерии и тайни. Книгата е с изключително качество и е комплимента за вкуса на доказали се читатели над 12-годишна възраст. Само утре - 1 юни, невероятният том ще се продава с 30% отстъпка от цената - за 15 вместо за На Панаира на книгата може да се състои и вашата първа среща с чудесни съвременни романи и автори като на германската писателка Сибиле Берг, номинираният за \"Букър\" на Дейвид Салаи, книгите на известната америкарска писателка, отличена с \"Пулицър\" - , популярните трилъри на и много други. Тъй като Панаирът се намира край известното от десетилетия място за срещи в центъра на столицата - Билкова аптека, читатели на \"Милениум\" отбелязаха шеговито, че тази близост е особено подходяща за предлгане на книги със същото заглавие. Това са сборниците . Всяко томче събира рецептите, базирани на природни средства, които известните лечители, гадатели и екстрасенси са предписвали на хората, обърнали се към тях за помощ. Те обхващат всички най-разпространени заболявания. А нов поглед към физическия и психическия конфорт ни дават новите книги и , които ни казват как чрез контрол на мислите, емоциите и поведението си можем да останем здрави или да се изцерим сами дори от смятани за нелечими страдания. Сред най-търсените книги на панаира са и \"Голям кулинарен речник\", събрал любопитните истории от живота на запаления гастроном Александър Дюма, показващ ни го в нова светлина; документалната на режисьора Оливър Стоун; ; , чиято втора част се подготвя за печат, и както може да се очаква - бестселърът за отслабване и здраве в две части на Александра Иванова. 25 лв. Сподели:", "date": "2018.05.31", "title": "\"Брейкпойнт\" е книгата на деня на Панаира на книгата пред НДК. Недялко Йорданов и Бай Данчо раздават автографи на щанда на \"Милениум\". Вземете детски книги за 1 юни с голямо намаление!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D1%83%D0%BB%D1%82%D0%BE%D0%B2%D0%B8%D1%8F%D1%82-%D0%B3%D0%BE%D1%82%D0%B2%D0%B0%D1%87-%D0%B1%D0%B0%D0%B9-%D0%B4%D0%B0%D0%BD%D1%87%D0%BE-%D1%80%D0%B0%D0%B7%D0%B4%D0%B0%D0%B2%D0%B0-%D0%B0%D0%B2%D1%82%D0%BE%D0%B3%D1%80%D0%B0%D1%84%D0%B8-%D0%BD%D0%B0-%D1%89%D0%B0%D0%BD%D0%B4%D0%B0-%D0%BD%D0%B0-%D0%BD%D0%B0%D0%B9-%D1%85%D0%B8%D1%82%D0%BE%D0%B2%D0%BE%D1%82%D0%BE--news754235.html", "text": "Култовият готвач на Тодор Живков - Бай Данчо, раздава автографи през третия ден на Международния панаир на книгата пред НДК, където най-хитовото издателство с най-атрактивни заглавия и цени е \"Милениум\". Премиерната книга на Недялко Недялков е \"Книга на деня\" днес на щанда на издателство \"Милениум\" в шатра 14 на Пролетния панаир на книгата. Сборникът с остри коментарни очерци, посветени на политически и социални събития от живота ни през изминалите три години само днес се продава с 30% отстъпка от цената. Книжната фиеста, окъпана в лъчите на най-хубавия сезон от годината, продължава до неделя в парка пред НДК от страната на бул. \"Патриарх Евтимий\" (от Аптека до Кравай). Мястото е любимо за разходки на софиянци и гостите на столицата и десетките хиляди книги, представяни от повече от 100 български издателства в красивите бели панаирни шатри, го правят още по-привлекателно. Не изпускайте момента да видите накуп всички най-нови книги, излезли на пазара, и да си ги купите с големи отстъпки! Можете да заредите библиотеката, нощното шкафче и куфара си с най-увлекателните книги за лятото, които гарантирано могат да ви отведат на по-прекрасни, невероятни и вълнуващи места от всеки автомобил, кораб или самолет. Това е мястото, в което ще намерите всички книги от летния списък със задължителната и препоръчителната литература за учениците. Прибавете към него и книжки, които са специално по вкуса на децата ви. За целта е най-добре да ги доведете или изпратите на Панаира сами да си ги изберат. Интересът към единственото по рода си книжно изложение на открито в първите два дни бе огромен. На щанда вчера гостуваха поетът Недялко Йорданов и Бай Данчо и двамата обещаха, че наминат пак. Големият поет, който скоро получи националната награда \"Стоян Михайловски\", ще бъде сред книгите си, готов да дава автографи в предиобедните часове в следващите дни, а с готвачът на Живков ще можете да се срещнете днес след 15 ч. До шеметните 70% стигат отстъпките от цените на щанда на \"Милениум\". А кошницата, в която се намират книгите, включени в предизвикателството \"Среща с книга на сляпо\", се изпразва с голяма скорост. Читателите са провокирани от подсказващите само емоцията на сюжета текстове, изречени сякаш от името на самите книжни томове, чиито заглавия и корици са скрити и остават неразгадаеми. Оказва се, че сред мнообразието от безброй възможности, това, което ни подсказва само интуицията, може да се окаже най-предпочитано и да ни допадне повече от всичко друго. Най-големите фенове на \"Среща на сляпо\" се оказват дамите от всички възрасти. Романите в промоцията, всички - интересни и на известни автори, се предлагат на еднаква цена от 10 лв., която е до 50% по-ниска от коричната. Почти всеки втори или трети читател си тръгва от шатра 14 и с подарък - книга, която си избира от няколко възможности. Това е бонусът, предлаган от издателството за всяка покупка над 20 и 30 лв. Почти без пари - само за 4 лв. можете да се сдобиете със солидни издания с твърди корици на \"Бай Ганьо\" и \"До Чикаго и назад\" на Алеко Константинов и тежък том с разказите на Йордан Йовков. Множество са книжките за деца от всички възрасти - от 2 до 102 години! Утре, специално за 1 юни - празника на детето, ще можете да купите с голяма отстъпка луксозната екстраординерна книга на Брайън Селезник, по която е сниман незабравимият едноименен филм на големия Мартин Скорсезе. Книгата е шедьовър на полиграфическото изкуство - представлява нещо между роман, филм ноар, комикс и албум с графики - съвкупност от елементи, които провокират въображението на младите читатели по различни начини и ги отвеждат в красив полуреален, полуневероятен свят, изпълнен с мистерии и тайни. Книгата е с изключително качество и е комплимента за вкуса на доказали се читатели над 12-годишна възраст. Само утре - 1 юни, невероятният том ще се продава с 30% отстъпка от цената - за 15 вместо за На Панаира на книгата може да се състои и вашата първа среща с чудесни съвременни романи и автори като на германската писателка Сибиле Берг, номинираният за \"Букър\" на Дейвид Салаи, книгите на известната америкарска писателка, отличена с \"Пулицър\" - , популярните трилъри на и много други. Тъй като Панаирът се намира край известното от десетилетия място за срещи в центъра на столицата - Билкова аптека, читатели на \"Милениум\" отбелязаха шеговито, че тази близост е особено подходяща за предлгане на книги със същото заглавие. Това са сборниците . Всяко томче събира рецептите, базирани на природни средства, които известните лечители, гадатели и екстрасенси са предписвали на хората, обърнали се към тях за помощ. Те обхващат всички най-разпространени заболявания. А нов поглед към физическия и психическия конфорт ни дават новите книги и , които ни казват как чрез контрол на мислите, емоциите и поведението си можем да останем здрави или да се изцерим сами дори от смятани за нелечими страдания. Сред най-търсените книги на панаира са и \"Голям кулинарен речник\", събрал любопитните истории от живота на запаления гастроном Александър Дюма, показващ ни го в нова светлина; документалната на режисьора Оливър Стоун; ; , чиято втора част се подготвя за печат, и както може да се очаква - бестселърът за отслабване и здраве в две части на Александра Иванова. 25 лв. Сподели:", "date": "2018.05.31", "title": "ИЗВЪНРЕДНО В ПИК TV! Култовият готвач Бай Данчо раздава автографи на щанда на най-хитовото издателство \"Милениум\" пред НДК (ОБНОВЕНА)"}
{"url": "http://pik.bg/%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%BD%D0%B0%D0%BF%D0%B5%D1%87%D0%B5-%D0%BF%D0%B8%D1%8F%D0%BD-%D0%B8%D0%BD%D1%81%D1%82%D1%80%D1%83%D0%BA%D1%82%D0%BE%D1%80-%D0%BF%D0%BE-%D1%88%D0%BE%D1%84%D0%B8%D1%80%D0%B0%D0%BD%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-news754226.html", "text": "Пиян автоинструктор от Хасково катастрофира снощи на разклона за димитровградското село Крепост, съобщиха от полицията. 50-годишният Запрян Степанов бил зад волана с 2.63 промила алкохол в организма, отчел тестът с дрегер. Инцидентът станал в 19:35 часа. Тогава Запрян загубил контрол над управлението на БМВ-то си. Возилото излязло вдясно по посока на движението и блъснало пристройващата се в аварийната лента \"Тойота\". За щастие няма пострадали в инцидента. Нанесени са само материални щети. В автомобила на автоинструктора не е имало курсисти, пътувал е сам, обясниха запознати със случая, предава \"Хасковска Марица\". \"Пияният шофьор е с полицейско задържане до 24 часа\",  казаха от областната дирекция на МВР. Образувано е досъдебно производство. Катастрофиралите автомобили стояха повече от час на местопроизшествието заради извършващия се оглед . След приключването на огледа  колите бяха вдигнати по здрач с автоплатформа на \"Пътна помощ\" Сподели:", "date": "2018.05.31", "title": "СЛЪНЦЕТО НАПЕЧЕ! Пиян инструктор по шофиране катастрофира"}
{"url": "http://pik.bg/%D1%86%D0%B8%D1%81%D1%82%D0%B5%D1%80%D0%BD%D0%B0-%D1%81-%D0%BC%D0%BB%D1%8F%D0%BA%D0%BE-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%BF%D1%8A%D1%82%D1%8F-%D0%B7%D0%B0-%D0%B1%D0%B0%D0%BD%D1%81%D0%BA%D0%BE-news754281.html", "text": "Цистерна с мляко се преобърна на пътя Симитли-Банско. Сигналът е подаден в 14,45 ч., предаде  БГНЕС. Поради техническа неизправност цистерната, спускаща се през прохода Предел в посока Разлог, излязла от пътя и се обърнала с гумите нагоре. Водачът не е пострадал. Млякото е изтекло, има спирачен път от 15-ина метра. Сподели:", "date": "2018.05.31", "title": "Цистерна с мляко се обърна на пътя за Банско"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BA%D0%B8%D0%BB%D0%B8%D1%8F-%D0%B7%D0%B0-%D1%82%D1%83%D1%80%D1%87%D0%B8%D0%BD-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D0%BB-500-%D0%B5%D0%B2%D1%80%D0%BE-%D1%80%D1%83%D1%88%D0%B2%D0%B5%D1%82-%D0%BD%D0%B0-%D0%BC%D0%B8%D1%82%D0%BD%D0%B8%D1%87%D0%B0%D1%80-news754227.html", "text": "Азиметли помоли магистратите да му бъде наложен домашен арест, за целта представи адрес на местен хотел в парк \"Кенана\". Чужденецът бе съгласен и на гаранция. \"Деянието на обвиняемия е с висока обществена опасност и е свързано с доверието към институциите в България\", мотивира се тогава прокурор Дарина Славова. За постоянно в следствения арест остава 27-годишният Бурак Азиметли, който предложи 500 евро рушвет на митничар при проверка на пункта Капитан Андреево. Пловдивският апелативен съд потвърди определението на хасковските окръжни магистрати. Решението е окончателно. В БМВ-то на Бурак, който е германски гражданин с турски корени, бяха открити недекларирани 90 000 евро. Младият мъж е роден в немския град Ханау, провинция Хесен. Там той работил като крупие в игрална зала. При гледането на мярката за неотклонение в Хасково на 16 т.м. Според разследващите Бурак не давал и до този момент обяснения за произхода на недекларираните от него 90 000 евро. Неподкупният митничар Живко Киряков пък бил командирован на Капитан Андреево и е включен в мобилните групи от служители на Агенцията, пише \"Марица\". Срещу германеца са повдигнати 2 обвинения. Едното, че е предложил подкуп на митничар, за да не изпълни служебните си задължения. Другото е, че не е декларирал пренасяната от него голяма сума пари. 27-годишният Бурак Азиметли бе арестуван на 12 май, след като влязъл в България от турския ГКПП Капъкуле. Когато митничарят Киряков го попитал на немски дали има нещо за деклариране, младият мъж се опитал да го подкупи с 500 евро, за да не го проверява. Служителят обаче отказал рушвета и започнал щателна проверка на возилото. Така голямата недекларирана сума пари била открита в багажника. Пачките били поставени в найлонов чувал на мястото на резервната гума. Сподели:", "date": "2018.05.31", "title": "ОКОНЧАТЕЛНО! Килия за турчин, предложил 500 евро рушвет на митничар"}
{"url": "http://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D1%82%D1%80%D0%B8%D0%BC%D0%B0-%D0%B4%D1%80%D0%BE%D0%B3%D0%B8%D1%80%D0%B0%D0%BD%D0%B8-%D1%88%D0%BE%D1%84%D1%8C%D0%BE%D1%80%D0%B8-%D0%B5%D0%B4%D0%B8%D0%BD%D0%B8%D1%8F%D1%82-%D1%81%D0%B8-%D1%88%D0%BC%D1%80%D1%8A%D0%BA%D0%BD%D0%B0%D0%BB-%D0%B0%D0%BC%D1%84%D0%B5%D1%82%D0%B0%D0%BC%D0%B8%D0%BD-news754243.html", "text": "Поредните трима дрогирани шофьори са хванати в Хасковско, съобщиха от полицията в парка под Кенана. Първо в Димитровград 31-годишният Марко З. бил тестван за наркотици и пробата му реагирала на канабис. Напушен също с марихуана зад волана бил спипан 38-годишният Иван Г. в Хасково. В Свиленград пък 41-годишният Манол Н. управлявал возилото си, след като се нашмъркал порядъчно с амфетамин. И тримата мъже били задържани за по 24 часа в арестите на съответните РПУ-та. Образувани са бързи производства. Такова е започнато и срещу 66-годишен в Харманли, джиткал с мотопед, нерегистриран по надлежния ред. Сподели:", "date": "2018.05.31", "title": "Заловиха трима дрогирани шофьори, единият си шмръкнал амфетамин"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%BD%D0%B8-%D0%B1%D0%BE%D1%80%D1%87%D0%BE%D0%B2%D0%B5-%D0%B7%D0%B0%D0%BF%D0%BE%D1%80%D0%B8%D1%80%D0%B0%D1%85%D0%B0-%D1%84%D0%B8%D1%80%D0%BC%D0%B0%D1%82%D0%B0-%D0%BD%D0%B0-%D0%BC%D0%B8%D1%80%D0%BE-%D0%BA%D0%B0%D1%80%D0%B8%D0%B7%D0%BC%D0%B0%D1%82%D0%B0-%D1%81%D1%8A%D0%B4%D0%B8%D1%8F-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB-%D0%B3%D0%BE-%D0%BF%D0%BE%D0%B3%D0%BD%D0%B0-%D0%B7%D0%B0%D1%80%D0%B0%D0%B4%D0%B8-22-%D0%B1-news754216.html", "text": "Поп певецът Миро е закъсал финансово. Музикантът се появи на финала на имитаторското шоу \"Като две капки вода\" в неузнаваем вид и малцина от зрителите успяха да разпознят в мъжа с дълга брада и очила някогашният секс символ. Според запознати с финансовото дередже на Миро, положението му никак не било цветущо. Частен съдебен изпълнител е запорирал фирмения му дял в \"Дейвид енд лайт\" заради дълг от 8271 евро. С лихвите сумата набъбнала до 10 861 евро или близо 22 000 лв. Преди 7 години Миро взел кола на лизинг, но в един момент пропуснал да плаща вноските си по кредита. \"Лизинг финанс\", която му предоставила автомобила, извадила изпълнителен лист и частен съдебен изпълнител погнал певеца. Така се стигнало до запор на неговия дял от 5000 лв. във фирмата му за продуцентска и импресарска дейност у нас и в чужбина. Макар, че преди 2 г. певецът вдигна сватба за чудо и приказ на остров Корфу за дългогодишната си и доста заможна приятелка - бизнесдамата Ели, дългът на Миро остава все така висящ. Преди година Миро си стъпи на краката, след като изпя хита си \"Гълъбо\", за който не плати и стотинка на авторката Вида Пиронкова. Покрай песента Каризмата отново живна и пак взеха да го търсят за участия. Напоследък обаче и този интерес позамря и певеца седи без средства и ангажименти, пише столичен седмичник. Сподели:", "date": "2018.05.31", "title": "ЗВЕЗДНИ БОРЧОВЕ! Запорираха фирмата на Миро Каризмата! Съдия изпълнител го погна заради 22 бона"}
{"url": "http://pik.bg/%D0%BD%D0%BE%D0%B2%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B0%D0%BB-%D0%BA%D0%B0%D0%B9%D0%B4%D0%B0-%D0%B8-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%81%D0%B5-%D0%BE%D0%B1%D0%B5%D0%B4%D0%B8%D0%BD%D1%8F%D0%B2%D0%B0%D1%82-news754173.html", "text": "Според директора на изпълнителния комитет за регионалните антитерористични структури на Шанхайската организация за сътрудничество (ШОС) Евгений Сисоев, терористичните групировки \"Ислямска държава“ и \"Ал Кайда“ може да се обединят, предава РИА Новости. \"Сред прогнозираните заплахи и това е нов момент от оперативната обстановка, не се изключва възможността за обединение на терористичния потенциал на \"Ислямска държава“ и на \"Ал Кайда“ в рамките на една мрежа, способна да обхване много страни по света“, заяви Сисоев. Според него в Афганистан са концентрирани повечето терористи, които по-рано са воювали в Близкия изток. Всички те са готови да продължат своята дейност, пише \"Фокус\". Днес \"Ислямска държава“ готви и прехвърля групи в Европа, Централна и Югоизточна Азия, Русия. Според Сисоев групите често практикуват тактиката на случаен избор на целите на атаките в големите градове с използването на подръчни средства. Сподели:", "date": "2018.05.31", "title": "НОВА ЗАПЛАХА! \"Ал Кайда\" и \"Ислямска държава\" се обединяват?"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-12-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B8-375-000-%D0%BB%D0%B5%D0%B2%D0%B0-%D0%B3%D0%BB%D0%BE%D0%B1%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%81%D1%83%D1%82%D0%B5%D0%BD%D1%8C%D0%BE%D1%80-%D0%BC%D0%B0%D1%80%D1%82%D0%BE-%D0%B4%D0%B5%D0%B1%D0%B5%D0%BB%D0%B8%D1%8F-news754282.html", "text": "Благоевградският сводник Мартин Филипов-Марто Дебелия е осъден на 12 години затвор и глоба от 375 000 лева за това, че набирал и принудил седем жени към проституция. Това реши преди минути Районен съд- Благоевград. За всяка от тях, с изключение на една, Марто Дебелия е осъден на по 12 години затвор и по 60 000 лева глоба, като съдът наложи общо наказание от 12 години затвор и 375 000 лева, съобщава \"Струма.бг\". Магистратите осъдиха бившия инспектор Стефан Филипов на 2 години условно с 5 години изпитателен срок за това, че е осуетил наказателно преследване срещу Мартин Филипов, като скрил жалби срещу него от две потърпевши жени и огласил служебна тайна на Марто Дебелия. Бившият зам. шеф на БОП Петър Кънев бе осъден на 1 година условно с 3-годишен изпитателен срок за това, че лично се срещнал с една от жените и уговарял да си оттегли жалбата, като я срещнал с адвокат. Мартин Филипов бе осъден да плати 155 000 лева обещетение. Сподели:", "date": "2018.05.31", "title": "ПРИСЪДА! 12 години затвор и 375 000 лева глоба благоевградския сутеньор Марто Дебелия"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%B8%D0%B5%D0%BC%D0%B0-%D0%BE%D0%BF%D0%BB%D0%B0%D0%BA%D0%B2%D0%B0%D0%BD%D0%B8%D1%8F-%D0%BD%D0%B0-%D0%BF%D1%80%D0%BE%D1%84%D0%B8%D0%BB%D0%B0-%D1%81%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news754313.html", "text": "Гражданите могат да подават оплаквания към министъра на вътрешните работи Валентин Радев в личния му профил във Фейсбук . Министърът обясни, че винаги се интересува какви са проблемите на хората и когато някой му напише за пречки в системата на МВР, той оказва помощ. След като днес няколко ядосани жители на София се оплакали на Радев от дългите опашки пред „Пътна полиция” той лично отишъл заедно със заместник-министъра на вътрешните работи Стефан Балабанов, за да провери какъв е проблемът. Днес министърът на вътрешните работи Валентин Радев започнал деня си с отреагиране на съобщения във Фейсбук профила му. Радев се похвали, че много хора му пишат в социалната мрежа, за да споделят какви са проблемите на МВР, с които им се налага да се сблъскват. Министърът от своя страна обръща внимание на съобщенията в социалната мрежа и се заема с тях. „Много хора в социалната мрежа ми пишат и ми пишат, че София е тотална щета. Казват ми, че има стотици автомобили и опашка, която стига до Г.М. Димитров . През задната уличка, ми казват, няма минаване. Това ми преля чашата, бяхме там и чух гражданите. Видяхме всичко. Поговорихме с хората“, каза министър Радев, цитиран от Дарик. Освен дългите опашки, обаче, министърът се впечатлил и от високите температури в сградата на „Пътна полиция” , за които също ще се погрижи: „Най-силно впечатление ми направи в сградата, където се правят регистрациите, един нисък таван, ще се издушат хората. Опашки, а климатикът не работи. Въздух няма буквално. Само това ми направи лошо впечатление. Тоалетните нови. Но казах, че трябва веднага да се сложат климатици. Това е най-лошото нещо, което видях там. Трябва да се подобри организацията. Ако трябва, ще обявим конкурси, ако трябва, ще им вдигнем заплатите. Жените не издържали там“. От дългите опашки страдали не само жените на касите, но и гражданите. Специално впечатление на Радев направила една жена, която вероятно цял ден няма да може да отиде на работа: „Тя, освен че чака и си губи времето, в момента не работи. Тя и там не е полезна, и тук виси“. Министърът на вътрешните работи призна и че винаги, когато се прави проверка някъде, както на Летище София, например, се установяват много повече и различни нарушения, освен тези, за които са подавани сигнали. Радев спомена и случая със пътен полицай, който беше сниман от гражданин как иска и получава подкуп, за да не санкционира определени нарушения на водача на автомобила. „Веднага реагираме срещу такива. Една капка и отиде цялата каца. Какви са тези хора, не мога да разбера? ! Желаещи вече няма за катаджии “, посочи министър Валентин Радев. Сподели:", "date": "2018.05.31", "title": "Валентин Радев приема оплаквания на профила си във Фейсбук"}
{"url": "http://pik.bg/%D0%B1%D0%B4%D0%B6-%D0%B8%D0%BC%D0%B0%D0%BC%D0%B5-%D0%B7%D0%B0%D0%BF%D0%BE%D1%80%D0%B8%D1%80%D0%B0%D0%BD%D0%B8-%D1%81%D0%BC%D0%B5%D1%82%D0%BA%D0%B8-%D0%BD%D0%BE-%D0%BD%D1%8F%D0%BC%D0%B0-%D0%B4%D0%B0-%D1%80%D0%B0%D0%B7%D0%BF%D1%80%D0%BE%D0%B4%D0%B0%D0%B2%D0%B0%D0%BC%D0%B5-%D0%B0%D0%BA%D1%82%D0%B8%D0%B2%D0%B8-news754294.html", "text": "Действително сметки на БДЖ бяха запорирани, но разпродажба на активи няма да има. Това става ясно от съобщение на пресцентъра на БДЖ. То е в отговор на медийни публикации, че кредитори са запорирали милиони на компанията и ще се разпродават 25 мотриси и 1200 вагона. Действително двама от кредиторите по Втория облигационен заем са подали иск в Софийски градски съд (СГС) за 40 млн. лв. от главница по заема срещу „БДЖ – Пътнически превози“ ЕООД и след решение на съда искът е одобрен частично в размер на 20 млн. лв. в полза на облигационерите, вследствие на което са запорирани сметки на дружеството, уточняват от пресцентъра на БДЖ. Вторият облигационен заем, който е в размер на 240 млн. лв., е взет през 2007 г. за рефинансиране на стари задължения към различни институции и за извършване на текущи ремонти на товарни вагони, като реално не е бил наложителен за извършването на дейността на дружеството. До момента остатъкът на задълженията по заема е в размер на 103 млн. лв., се казва още в съобщението на дружеството. Облигационерите са в законното си право да изискат дължими средства по съдебен път. Решението на СГС и временният запор на сметките на „БДЖ - Пътнически превози“ няма да затруднят функционирането на дружеството към настоящия момент, в случай, че бъде намерено решение на възникналата ситуация в краткосрочен план. Министърът на транспорта, информационните технологии и съобщенията Ивайло Московски е информиран своевременно за ситуацията, вследствие на което е уведомил Министерство на финансите и е поискал активиране на държавната помощ, за която има одобрение от ЕК, се посочва в съобщението. Очаква се решение от Министерство на финансите. Междувременно от БСП призоваха министър-председателя Бойко Борисов да каже какъв е планът за спасяване на БДЖ. Три месеца управляващите обикалят телевизионните студиа и казват как са извадили дружеството от фалит, а то е във фактически технически фалит, с блокирана дейност, коментира заместник-председателят на ПГ на „БСП за България“ Георги Свиленски на брифинг в парламента. Сподели:", "date": "2018.05.31", "title": "БДЖ: Имаме запорирани сметки, но няма да разпродаваме активи"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%BF%D0%BE%D0%BB%D1%83%D1%87%D0%B8-%D0%B7%D0%B2%D1%83%D1%87%D0%B5%D0%BD-%D0%B4%D0%B8%D0%BF-news754192.html", "text": "И това, уважаеми читатели, са обективни обстоятелства. И повод да сме оптимисти. За срещата на върха в София ще се говори след още много години. Не само защото на нея се случиха няколко твърде знакови от дипломатическа гледна точка събития, като срещата Хашим Тачи – Александър Вучич, поставила на ново равнище отношенията Сърбия-Косово, както и срещата Алексис Ципрас – Зоран Заев, след която се заговори за решение на проблема с името на Македония. И които срещи бяха огромна заслуга на българската страна домакин. Интеграцията на Западните Балкани и превантивната политика към мир и добросъседство е ключова за България в степен, която само преживелите ужаса на войните в бивша Югославия могат да осъзнаят. Може би за българските граждани тази тема звучи абстрактна и твърде отдалечена от бита им, но той – битът, зависи най-вече от това да има мир и спокойствие. А тази интеграция преследва именно това. Както и преодоляването на оформящите се огромни разлики в развитието на обществата и на жизнените стандарти в отделните държави, които в бъдеще биха могли да катализират и конфликти, и икономическа миграция, и обезлюдяване на региони, и поставяне под въпрос на демокрацията и свободата в изоставащите страни. А това, уважаеми читатели, са проблеми, които не искате на границата си. Бъдете сигурни. И това, уважаеми читатели, е всъщност основната мотивация на премиера Борисов и на европейските лидери, които взеха участие в този ключов за бъдещето на ЕС форум. На който форум, за ужас на критиците, бяха договорени и конкретни ангажименти – 10 млрд. евро за проектиране и изграждане на инфраструктурата, която чрез свързаността на отделните държави да допринесе за развитие на икономическите процеси и развитие на отношенията между народите и бизнесите на отделните държави в региона. Да, проблеми има и те никак не са лесни за решаване, но никой освен България не се е ангажирал с цялостната регионална роля на лидер и на страна в отношенията между ЕС и държавите от тази част на континента. А това е повод, освен за гордост, и за трезва оценка на позицията, в която страната ни се намира. Която позиция далеч не се изчерпва с предстоящия край на ротационното председателство на Съвета на ЕС, а има много по-солидни фундаменти благодарение на устойчивата политика на страната ни и кризите и несигурността, с които са затрупани нашите съседи. Ролята на регионален лидер далеч не се изчерпва с образа на Бойко Борисов като човек, който е способен да прави дипломация на най-високо европейско равнище и да покани на една маса европейските лидери и Ердоган, косовари и сърби, гърци и македонци и лидерите на европейските държави заедно с „излизащата“ Тереза Мей. Ролята на регионален лидер дава на България коренно различна позиция при договарянето на бъдещата кохезионна политика на ЕС, при разговорите за обща европейска отбрана и обща европейска политика по охрана на външните граници на Съюза. И не само това. Отпорът на социалистическите „реформи“ на Макрон даде ясен сигнал, че Европа на двойните аршини няма бъдеще. Което скоро ще доведе и до съвсем различно отношение към България по отношение на членството ни в Шенген и кандидатстването за механизма ERM II, предшестващ членството в еврозоната. Важността на интеграцията, конвергенцията, устойчивостта на демократичните управления и развитието на демократичните процеси в обществата, намиращи се в изоставаща фаза на развитие спрямо водещите европейски държави, не търпи нито критика, нито негативни коментари, нито отлагане напред във времето. България все ще попада в тази категория страни – страни, в които има нужда от повече демокрация, повече развитие, повече реформи и по-висок стандарт на живот. И осъзнаването на неизбежността на повече Европа в нашия регион, чиято алтернатива са нестабилността и конфликтите, ще остави двойните аршини на заден план. Ще остави на заден план евтиния шовинизъм на няколко западни държави, евтиния социализъм и протекционизъм на французите и евтиния евроскептицизъм на излизащите англичани. А това, уважаеми читатели, ще предопределя живота на всеки един от нас в следващите години. И тук всъщност е голямата заслуга лично на Борисов. За това, че формалното ротационно председателство на Съвета на ЕС не остана формално. За това, че чрез темата със Западните Балкани беше демонстрирано колко вредна, неефективна и опасна би била Европа на двойните аршини, на различните скорости и лицемерните отношения. За това, че за пореден път България затвърди ролята си на „Брюксел на Балканите“ и на страна, която вече има качествено нова роля в ЕС, в Източна Европа и в региона на Балканите. Роля, за която системно допринасят постиженията на управленията на Борисов от последните години като охраната на външната граница на ЕС с Турция, спирането на балканския маршрут на бежанците и договора за добросъседство с Македония. И тук, на фона на всичко това, изпъква голямата липса. Липсата на президент. Президент, който призовавайки за повече светлина, отново остана на тъмно. Получавайки ясна оценка и звучен дипломатически шамар от всички, повтарям - всички, европейски лидери, никой от които не пожела да се срещне с българския президент. Изключително обидна ситуация, която за пореден път показва оценката на Европа за пробитите от чужди влияния президентски служители, за пробитите от чужд лобизъм президентски кръгове и за пробитите от кух популизъм президентски политики, целящи да позиционират Радев като, видите ли, единствена алтернатива на властта. Забравяйки, че функцията на президента не е да бъде опозиция, а да бъде обединител. Функцията на президента не е да бъде критик, а да бъде съзидател. Функцията на президента не е да задава въпроси, а да предлага решения. Да бъде мъдрец, а не критикар. Да бъде визионер, а не коментатор на злободневието. И когато следващия път глашатаите на Радев започнат пак да говорят за неоснователни критики и страх от рейтинга на институцията, попитайте ги за този звучен и категоричен дипломатически шамар. Защото нито на Меркел, нито на Макрон, нито на Мей им пука за рейтинга на Румен Радев. За тях, за лидерите на свободна и демократична Европа, такъв политик просто не съществува. А това, уважаеми читатели, е обидно за нас като българи. И то много. Сподели:", "date": "2018.05.31", "title": "САМО В ПИК И \"РЕТРО\"! Георги Харизанов с горещ коментар - президентът Радев получи звучен дипломатически шамар, София на Борисов стана Брюксел на Балканите"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%80%D0%B8%D1%82%D0%BE%D0%BD%D0%BA%D0%B0%D1%82%D0%B0-%D1%81%D0%B5-%D0%BF%D1%83%D1%81%D0%BD%D0%B0-%D0%BF%D0%BE-%D0%BC%D0%B8%D0%BD%D0%B8%D0%B6%D1%83%D0%BF-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2---%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D1%88%D1%83%D1%80%D0%BE%D0%B1%D0%B0%D0%B4%D0%B6%D0%B0%D0%BD%D0%B0%D1%89%D0%B8%D0%BD%D0%B0-%D0%B2-%D0%B1%D0%B5%D0%BD%D0%B4%D0%B0-%D1%81%D0%BD%D0%B8-news754295.html", "text": "Катя от \"Ритон\" се пусна по връзкратък минижуп на сцената на Античния театър в Пловдив, където във вторник вечерта с дуетната й и житейска половинка Здравко Михайлов представиха своя галаспектакъл \"Музика и Любов\". Градът под Тепетата е втората спирка от националното турне, посветено на 40-годишния им юбилей. На античната сцената между Джамбаз тепе и Таксим тепе, ритонката е сменила два тоалета, видя ПИК в страницата на дуета във \"Фейсбук\". Консевративната черна рокля с пайети на нивото на колената и затворено деколте, с която е открила концерта, в последствие Катя е сменила с щедро деколте и минижуп в лилави нюанси, завършващ с дантела. Особено мъжете сред публиката с възхита коментирали, че за ритонката времето е спряло, издават присъствали на музикалната галавечер. Между добре познаните си хитове и песните от новия им албум \"Златен Ритон\", звездите забавлявали публиката с шеги и закачки помежду си. Съвсем не на шега обаче споделили, че навремето посрещали гостите си с кафе, а днес, във времената на мобилните технология - с паролата за WiFi-а. На многобройната си публика под Тепетата, пред която застанаха заедно със своя бенд и вокалистките им, Катя и Здравко чистосърдечно си признали, че в групата им е много трудно да влезе нов член, тъй като цари абсолютна шуробаджанащина. \"Когато преди години със Здравко решихме да направим бенда, само ние бяхме семейство. А вече двойките са 3, две от които са семейни. Малко шуробаджанащина се получи...\", обявила с чувство за хумор Катя от сцената. Турнето на \"Ритон\" продължава, като най-близките спектакли са в Летния театър на Варна на 30 юни и в Бургас на 5 юли. Сподели:", "date": "2018.05.31", "title": "САМО В ПИК! Ритонката се пусна по минижуп в Пловдив - призна за шуробаджанащина в бенда (СНИМКИ)"}
{"url": "http://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%BD%D0%BE-%D0%BE%D1%82%D0%BF%D0%B5%D1%87%D0%B0%D1%82%D0%B0%D1%85%D0%B0-%D0%BD%D0%B0-3d-%D1%87%D0%BE%D0%B2%D0%B5%D1%88%D0%BA%D0%B0-%D1%80%D0%BE%D0%B3%D0%BE%D0%B2%D0%B8%D1%86%D0%B0-news754222.html", "text": "Донорите на очна роговица са рядкост, което означава, че не всеки нуждаещ се, може да получи спасяваща зрението трансплантация. Поради тази причина,  наскоро бяха разработени биосинтетични роговици, които биха могли да бъдат по-бързо и по-лесно произвеждани, след като учени успешно ги отпечатват на 3D принтер. Водения от проф. Че. Конън, екип от британския университет в Нюкасъл (Newcastle University) създаде роговица, използвайки евтин 3D биопринтер. За по-малко от шест минути, принтера използващ био мастило, под формата на гел, е изградил от концентрични кръгове изкуствена роговица, с точните размери на предварително сканирана реална очна роговица. Био гелът се състои от човешки стволови клетки от роговица на здрав донор, смесени с колаген и алгинат, полизахарид срещан във някой водорасли. Био мастилото, пък е достатъчно гъсто, за да запази формата си и осигури микро скелет, поддържащо стволовите клетки живи, както и същевременно, достатъчно меко, за да премине през дюзата на принтера. След като роговицата е отпечатана, клетките продължават да растат върху скелета, превръщайки се в роговична тъкан. „3D отпечатаните роговици ще трябва да бъдат подложени на допълнителни тестове и ще минат няколко години, преди да можем да ги използваме за трансплантации”, казва Конън. „Но това, което показваме е, че е възможно да се отпечатват роговици, като се използват размери, взети от окото на пациента, и че този подход има потенциала да се пребори с недостига на  роговици в световен мащаб.” Сподели:", "date": "2018.05.31", "title": "РЕВОЛЮЦИОННО! Отпечатаха на 3D човешка роговица"}
{"url": "http://pik.bg/%D1%8E%D0%BD%D0%BA%D0%B5%D1%80-%D1%89%D0%B5-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B5%D0%BC-%D0%BA%D0%BE%D0%BD%D1%82%D1%80%D0%B0%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D1%82%D0%B0%D1%80%D0%B8%D1%84%D0%B8%D1%82%D0%B5-%D0%BD%D0%B0-%D1%81%D0%B0%D1%89-news754317.html", "text": "Считано от 1 юли полунощ, Вашингтон ще наложи по-високи мита за внос на алуминий и стомана от ЕС, Канада и Мексико Европейският съюз ще предприеме контрамерки срещу решението на САЩ да наложат допълнителни такси за вноса на алуминий и стомана от страните от Общността. Това заяви председателят на Европейската комисия Жан-Клод Юнкер, предава Фокус, като цитира Ройтерс. „Това е лош ден за световната търговия. Така че веднага ще предприемем действия в Световната търговска организация (СТО) за уреждане на спора и ще обявим мерки за противодействие в следващите часове. Изключително неприемливо е една държава да налага едностранни мерки, когато става въпрос за световна търговия\", подчерта Юнкер в рамките на реч, изнесена в Брюксел. САЩ ще наложат допълнителни такси за вноса на алуминий и стомана от държави от Европейския съюз, Канада и Мексико, считано от полунощ на 1 юли. Това обяви министърът на търговията на САЩ Уилбър Рос по- рано в четвъртък. Рос заяви пред репортери, че преговорите с ЕС не са довели до постигането на задоволително споразумение, което да убеди Вашингтон да освободи държавите от организацията от тарифите, наложени през март. Междувременно преговорите с Канада и Мексико за преразглеждане на Северноамериканското споразумение за свободна търговия (НАФТА) „отнемат повече от очакваното\" и няма „точна дата\" за тяхното приключване, така че освобождаването на двете страни от таксите също ще бъде премахнато, допълни Рос. По-рано в четвъртък канцлерът на ФРГ, която е на посещение в Португалия, увери, че страните-членки на ЕС ще реагират по „твърд и единен\" начин на решението на САЩ за налагане на допълнителни тарифи за стомана и алуминий спрямо европейските производители. „Искаме да бъдем освободени от тези тарифи\", които са „несъвместими\" с правилата на Световната търговска организация, подчерта Меркел на съвместна пресконференция с португалския премиер Антонио Коща в Лисабон. Сподели:", "date": "2018.05.31", "title": "Юнкер: Ще предприемем контрамерки срещу тарифите на САЩ"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0-%D0%B8%D0%BD%D0%B2%D0%B0%D0%B7%D0%B8%D1%8F-%D0%B2-%D0%BB%D0%B5%D0%B2%D1%81%D0%BA%D0%B8-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D1%81-%D0%BC%D0%BE%D1%89%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-news754003.html", "text": "Треньорът на Левски Делио Роси е фиксирал няколко имена на свои сънародници преди да си тръгне от България, пише \"Меридиан мач\". Специалистът искал да подсили защитата предимно с футболисти от Апенините, които познавал отлично. На \"Герена\" имат нужда от попълнения в отбрана, след като титулярите се оказаха без алтернатива. Привлеченият през зимата Аймен Белаид почти сигурно ще се раздели с отбора. Не е ясно и бъдещето на Ивайло Найденов. Давид Яблонски пък може да бъде продаден при добра оферта за него, а универсалният Роман Прохазка вече напусна в посока Чехия. Треньорът Роси пък настоява през следващото първенство да има по двама души на всеки пост в защита, след като се опари в последните кръгове от първенството заради наказания и контузии. През зимата той бе насочил вниманието си към футболисти от Испания, но на \"Герена\" прецениха, че те не са по-добри от тези, които имат. Сподели:", "date": "2018.05.31", "title": "ФУТБОЛНА БОМБА! Италианска инвазия в Левски! Делио Роси с мощна кампания"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D0%B7%D0%B0-%D1%82%D1%80%D0%B5%D1%82%D0%B8-%D0%BF%D1%8A%D1%82-%D0%BA%D1%80%D0%B8%D1%81%D1%82%D0%B8%D0%BD-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0-%D0%B7%D0%B0%D1%80%D0%B0%D0%B7%D0%B0-%D0%BE%D1%82-%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D1%82%D1%83%D1%80%D1%81%D0%BA%D0%B8-%D0%B4%D0%BE%D0%BA-news754237.html", "text": "Моделът Кристин Илиева, чиито крака бяха раздробени в жестоката катастрофа с поп певицата Дивна, се прибра от Истанбул, където й бе направена трета операция, научи ПИК. Както медията ни съобщи миналата седмица крехкото момиче бе прието по спешност за втори път в Университетската болница \"Йедитепе\". Турските светила приеха трагедията й твърде лично, като полагат нечовешки усилия да я изправят на крака и да я върнат там, където й е мястото - на модния подиум. 20-годишната красавица трябваше да постъпи отново в турската клиника само седмица след изписването й след първите две операции, тъй като костната инфекция, с която Кристин бе изписана от ортопедията на ВМА и приета в \"Йедитепе\", рецидивира. След като в София не успяват да овладеят бактерията, прецизните изследвания на специалистите в Истанбул установяват, че тя е лабилна на антибиотик, спрян от производство. Въпреки това успяват да подсигурят дози за около 40 дни и започват да третират ударно засегнатите от инфекцията участъци. Гнездата на възпаление започват да се свиват. По време на третата операция турските доктори са почистили участъци по краката на Кристин, поразени от опасната бактерия. От вторник тя отново е у дома си, като два пъти дневно се налага да бъде транспортирана до Правителствена болница за вливания на антибиотика. Припомняме, че животът на красивата като момина сълза Кристин Илиева се преобърна на 12 март тази година на пътя Русе-София. Вследствие на катастрофата Кристин бе с м И тук е големият парадокс - Илиева не е подлагана на операции за наместване на фрактурите до напускането й на столичната болница, тъй като постоянно поддържала температура, следствие на бактериалната инфекция, която в ортопедията не успяват да овладеят. В крайна сметка след консултации с родни и чужди ортопеди, родителите на пациентката взимат решение да я преместят в друга болница, тъй като се появява реална опасност за ампутация на десния й крак. Както ПИК междувременно писа, в момента текат няколко кампании за събиране на средства за пострадалата топмоделка. Преди третата операцията лечението й в Истанбул нахвърли 70 хил. евро, които родителите и роднините на Илиева събраха. Нужни са поне още 65 хил. евро. Една от кампаниите тече във \"Фейсбук\" - и по нея вече са набрани близо 30 хил. евро. На 9 юни пък приятели на Кристин организират благотворителен футболен турнир на малки вратички \"Заедно за Кристин\" на игрищата на \"Barocco Sport\". Цената на участие на отбор е 90 лв., като цялата сума ще отиде за лечението на Илиева. ножество фрактури и на двата долни крайника, по бедрото на десния й крак липсва огромен участък кожа и мека тъкан, има фрактура на дясното коляно, разкъсани мускулни влакна... След животоспасяващата операция при доц. Тодоров в Плевен, Кристин бе транспортирана във ВМА, където обаче състоянието й не се подобри, а точно обратното. На 10 април Кристин бе изписана с тежка инфекция на костите, натрошена бедрена кост, раздробено коляно, неправилно зараснала тазобедрена кост, големи открити рани, липсващи меки тъкани и на двата крака и декубитална рана на петата. Сподели:", "date": "2018.05.31", "title": "САМО В ПИК! Оперираха за трети път Кристин след тежка зараза от столична болница! Турски доктори спасиха по чудо пострадалата в катастрофата с Дивна моделка (СНИМКИ)"}
{"url": "http://pik.bg/%D0%BA%D0%B5%D0%B2%D1%80-%D0%BE%D1%87%D0%B0%D0%BA%D0%B2%D0%B0-%D0%B2%D1%82%D0%BE%D1%80%D0%B0%D1%82%D0%B0-%D1%82%D1%80%D1%8A%D0%B1%D0%B0-%D0%BD%D0%B0-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-%D0%B4%D0%B0-%D0%B1%D1%8A%D0%B4%D0%B5-%D0%BE%D1%80%D0%B8%D0%B5%D0%BD%D1%82%D0%B8%D1%80%D0%B0%D0%BD%D0%B0-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news754238.html", "text": "Това ще означава 15 милиарда кубически метра природен газ, които трябва да бъдат основната част на газовия хъб \"Балкан\", допълни Иванов и отбеляза, че това може \"да уплътни\" идеята за газовия хъб, предава \"Новини.бг\". По отношение на проекта за АЕЦ \"Белене\" председателят на КЕВР напомни, че правителството за момента няма мандат за преговори, както беше посочено и от премиера, и отбеляза, че \"затова не счита, че там е постигната някаква договореност\". След срещата на премиера Борисов с президента на Русия Владимир Путин вчера стана известно, че президентите на Русия и Турция са съгласни втората тръба на \"Турски поток\" да стига до българската граница. Председателят на КЕВР Иван Иванов каза пред журналисти, че това, което очаква да се случи във връзка с посещението на премиера Бойко Борисов в Русия, е втората тръба на \"Турски поток\" действително да бъде ориентирана към България. Сподели:", "date": "2018.05.31", "title": "КЕВР очаква втората тръба на \"Турски поток\" да бъде ориентирана към България"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%88%D0%B5%D1%84-%D0%BC%D0%B0%D0%BD%D1%87%D0%B5%D0%B2-%D1%83%D0%B6%D0%B0%D1%81%D0%B5%D0%BD-%D0%BE%D1%82-%D1%85%D1%80%D0%B0%D0%BD%D0%B0%D1%82%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%89%D0%B5-%D0%BF%D1%80%D0%B0%D0%B2%D0%B8-%D1%81%D1%82%D0%BE%D0%BB%D0%B0-%D0%BD%D0%B0-%D0%BF%D1%83%D1%85-%D0%B8-%D0%BF%D1%80%D0%B0%D1%85-%D1%81-%D0%BA%D0%BE%D1%88%D0%BC%D0%B0-news754249.html", "text": "Храната в парламента хвърли в ужас шеф Манчев. Той посети сградата на Народното събрание по покана на червения депутат Иван Ченчев. Топ готвачът бе категоричен, че храната не е добра и не отива на народни избраници да се хранят по този начин. Не знам дали да не идвам с \"Кошмари в кухнята\" тука и да започнеме да оправяме стола, коментира Манчев пред Канал 3. За сградата обаче той посочи, че му е харесала и не е усетил лоша енергия, даже напротив, почувствал се е много приятно. На въпрос каква препоръка може да даде на депутатите за яденето, готвачът посочи, че храната трябва да е според сезона, различна, да се чувства добре. Може и по една чаша вино. Когато човек се храни той показва себе си, смята шефът. Долу в стола не се хранят само депутатите, а и гостите, служителите, журналистите. Днес хапнах супа и риба, разкри пък депутатът Ченчев, който изтъкна, че се чувства повече журналист, каквато е професията му. По думите на Манчев, депутатът изглежда добре, понеже е спортист. Аз също обичам да се храня, но се и пазя, гледам какво ям. само че депутатите трябва да се хранят с по-добра храна, каза той. За песента по стихотворението на Вапцаров Манчев коментира, че живеем във времена, когато всеки може да прави каквото му харесва, още повече, че през 2012 г. изтекли авторските права. Утре може \"Аз съм българче\" да стане на чалга, възмути се народният избраник от БСП. Или да украсят парламента с домати, добави Манчев. Сподели:", "date": "2018.05.31", "title": "ЕКСКЛУЗИВНО! Шеф Манчев ужасен от храната в парламента! Ще прави стола на пух и прах с \"Кошмари в кухнята\""}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%B8%D1%81%D0%BA%D0%B0-%D0%BF%D1%80%D0%B8%D0%B5%D0%BC%D0%B0%D0%BD%D0%B5-%D0%BE%D1%82-%D0%B2%D1%81%D0%B5%D0%BB%D0%B5%D0%BD%D1%81%D0%BA%D0%B0%D1%82%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%88%D0%B8%D1%8F-news754255.html", "text": "Македонската църква призова Вселенската патриаршия да я приеме в лоното си в ход, който се смята за важен за продължаващите преговори между Скопие и Атина за името на бившата югославска република, пише електронното издание на гръцкия вестник Kathimerini, цитирани от \"Фокус\", като коментира, че изглежда МПЦ-ОА планира да се откаже от своята идентичност като църква на Македония. Според съобщение Светият синод на Вселенската патриаршия обмисля искането на ръководството на църквата на Македония да бъде приета под името „Архиепископия на Охрид\". Заявката идва с писмо от премиера на Македония Зоран Заев, адресирано до Вселенския патриарх Вартоломей, предстоятел на православните християни в света. Този ход се смята за значителен, тъй като идва вследствие на реакциите на Вселенската патриаршия на молба от Македонската църква за присъединяване към Българската православна църква, която от своя страна подкрепи искането й. Този инцидент (определение на редакцията) доведе до силна реакция от страна на вселенския патриарх, която заяви, че „действието на църквата в България е грешно. Това усложнява нещата\". \"Майката-църква на всички балкански народи е тази в Константинопол\", категоричен бе Вартоломей. Православната църква на Македония понастоящем е под юрисдикцията на църквата в Сърбия, но е част от Вселенската патриаршия до 30-те години на миналия век. Сподели:", "date": "2018.05.31", "title": "Македонската църква иска приемане от Вселенската патриаршия"}
{"url": "http://pik.bg/%D1%81%D0%BF%D0%B8%D1%80%D0%B0%D1%82-%D1%82%D0%B8%D1%80%D0%BE%D0%B2%D0%B5%D1%82%D0%B5-%D0%BF%D0%BE-%D0%BD%D0%B0%D1%82%D0%BE%D0%B2%D0%B0%D1%80%D0%B5%D0%BD%D0%B8%D1%82%D0%B5-%D0%BF%D1%8A%D1%82%D0%B8%D1%89%D0%B0-%D0%B7%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%BE%D1%82-1-%D1%8E%D0%BD%D0%B8-%D0%B4%D0%BE-15-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news754319.html", "text": "Агенция \"Пътна инфраструктура\" В активния летен сезон - от 1 юни до 15 септември 2018 г., в дните петък, събота и неделя, в часовете с най-интензивен трафик ще се спира движението на камионите над 12 т по автомагистралите и най-натоварените пътни направления. Това съобщиха от пресцентъра на . Целта е повишаване на безопасността, увеличаване на пропускателната способност на инфраструктурата и по-спокойно пътуване за шофьорите на леки автомобили. Заповедта за временната организация на движение на МПС над 12 т през 2018 г. е регламентирано в Заповед РД-11-1159 от 17.11.2017 г. По АМ „Тракия“ ограничението в движението на МПС над 12 т е както следва: - в петък от 18 ч. до 20 ч. в посока София - Пловдив; - в неделя от 16 ч. до 20 ч. в посока Бургас - София. По АМ „Струма“: - в събота от 10 ч. до 14 ч. в посока п. в. „Даскалово“ - ГКПП „Кулата“. По АМ „Марица“: - в неделя от 16 ч. до 20 ч. в посока Свиленград - АМ „Тракия“. От 1 юни до 15 септември всеки петък от 17 ч. до 20 ч. и всяка неделя от 14 ч. до 20 ч. ще се ограничава движението на тежкотоварните камиони над 12 т и по следните участъци от пътната мрежа: - път I-1 с. Ребърково - Ботевград, като движението се пренасочва по път II-16 Ребърково - Своге - София; - път I-1 - етапна връзка на лот 2 на АМ „Струма“ при Благоевград - ГКПП „Кулата“; - път I-5 Русе - Велико Търново; - път I-9 Варна - Бургас; - път II-99 Бургас - Царево. Сподели:", "date": "2018.05.31", "title": "Спират тировете по натоварените пътища за времето от 1 юни до 15 септември"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%BB%D1%83%D0%BA%D0%BE%D0%B9%D0%BB-%D0%BE%D1%82%D0%BD%D0%B5%D1%81%D0%B5-%D1%81%D0%BE%D0%BB%D0%B5%D0%BD%D0%B0-%D0%B3%D0%BB%D0%BE%D0%B1%D0%B0-%D0%B7%D0%B0-%D1%80%D0%B0%D1%81%D0%B8%D1%81%D1%82%D0%BA%D0%B8-%D1%81%D0%B8%D0%BC%D0%B2%D0%BE%D0%BB%D0%B8-news754254.html", "text": "Шампионът на България по баскетбол Левски Лукойл бе глобен с 12 000 лева от Етичната комисия към Националната баскетболна лига заради използване на расистки символи от публиката. 1. Налага на основание чл. 2, ал. 1, т. 1 във връзка с чл. 2, ал. 1, т. 4 във връзка с чл. 5, т. 3 от Кодекса за етично поведение на БФБ БК Левски Лукойл глоба в размер на 12 000 (дванадесет хиляди) лева за използване на расистки символи от публиката на отбора по време на трети и четвърти мач от финална серия на Национална Баскетболна Лига (НБЛ) между БК Балкан и БК Левски Лукойл, проведени съответно на 27 и 29.05.2018 г.У Решението подлежи на обжалване в двуседмичен срок от обявяването му пред Арбитражната комисия на БФБ. Ето и мотивите на Етичната комисия, описани в решението й:  \"По време на третия и четвъртия мач от финалната серия между БК Балкан и БК Левски Лукойл, проведени съответно на 27 и 29.05.2018 година, част от привържениците на БК Левски Лукойл са издигнали транспарант с изображение на качулката - символ на Ку-Клукс-Клан - расистка организация, възникнала в САЩ и придобила световна известност. Кадри от това деяние са излъчени на живо по БНТ, както и са заснети на снимки. Поради това Етичната комисия счете тези нарушения за установени. Към преписката към настоящото решение са приложени такива снимки от двата мача, както и видеозапис от прякото излъчване по БНТ на четвъртия мач. Важно е да се отбележи, че и по време на втората среща от финалната серия между двата отбора привържениците на БК Левски Лукойл са имали много сериозни прояви на расизъм, описани от Дисциплинарно Административния съвет към НБЛ в решението му от 25.05.2018 година. Въз основа на гореизложеното Етичната комисия счете, че по време на трите посочени срещи от финалната серия, а именно втората, третата и четвъртата привържениците на БК Левски Лукойл са имали расистки прояви - използвали са расистки символи, скандирания и знаци. Бесилката и качулката на Ку-Клукс-Клан са символи на расизъм и дискриминацията на чернокожите в САЩ, а оттам и в целия свят. Срещу тяхното използване се води активна борба в световния спорт, включително и в баскетбола. Налице е нарушение на чл. 5, т. 3 от Кодекса за етично поведение на БФБ. Етичната комисия приема, че нарушението е тежко. В световен мащаб са налице сериозни мерки за ограничаване на расистки изрази, жестове и изображения, като за тях се предвиждат и налагат все по-строги наказания. В случая се касае за подобно поведение в три поредни мача, което е индиция за трайна тенденция в описаната насока. Поради това Етичната комисия счете, че на БК Левски Лукойл следва да бъде наложено едно от най-тежките по вид наказания, предвидени в Правилника за работата на Етичната комисия при БФБ, а именно парична глоба. Все пак Етичната комисия отчита факта, че подобно поведение преди втория мач от финалната серия за сезон 2017/2018 не е демонстрирано от публиката на БК Левски Лукойл. Поради това санкцията следва да е под средния възможен максимален размер.\" Етичната комисия към БФБаскетбол апелира всички баскетболни клубове да вземат мерки за недопускане на расистки изказвания, скандирания, жестове, символи и т.н. от техните привърженици. В противен случай ще бъдат налагани най-строги санкции. Сподели:", "date": "2018.05.31", "title": "Левски Лукойл отнесе солена глоба за расистки символи"}
{"url": "http://pik.bg/%D1%89%D0%B5-%D0%BE%D1%81%D1%82%D0%B0%D0%BD%D0%B5%D0%BC-%D0%BB%D0%B8-%D0%B1%D0%B5%D0%B7-%D0%B2%D0%BB%D0%B0%D0%BA%D0%BE%D0%B2%D0%B5-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D0%B8%D1%81%D0%BA%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B1%D0%B4%D0%B6-news754321.html", "text": "Ще останем ли без влакове у нас? Този въпрос дойде на дневен ред, след като стана ясно, че железопътното дружество е със запор на сметки. За 10 години дълговете на превозвача намаляха от 700 до 90 милиона лева, но въпреки това запорът на сметките е факт. \"Ако започнат да разпродават локомотиви, естествено, че ще спрат дейността си. Това са заеми, наследени от нас. Заемът, който е повод за запориране на сметките е от 2007 г. – 250 милиона са теглени. И искам да кажа, че до момента аз не съм видял нито един документ, който да показва как онези, които са взимали заема тогава, ще го връщат. Тези банки, които са облигационери, техните акционери не са ли се интересували, че се дават нови заеми на технически фалирало дружество. Давали са, защото са знаели, че е държавно и когато е държавно знаят, че винаги накрая държавата ще плати сметката”, коментира казуса министърът на транспорта Ивайло Московски, цитиран от Канал 3. Въпреки критичната ситуацията от БДЖ са категорични, че няма да продават активи на дружеството. Две министерства – на транспорта и на финансите продължават с опитите за спасяване на дружеството. \"Дори да се наложи ние да вземем средства от държавния бюджет, те ще бъдат най-вероятно като заемни. Т.е. държавата най-вероятно ще даде безлихвен заем на БДЖ, като след това този заем ще си го покриваме от сектор \"Транспорт\" под различни форми\", допълни Московски. Той лансира и радикална идея – да се направи референдум за БДЖ. \"Ако трябва да бъдем коректни, трябва да направим референдум и да попитаме българските граждани съгласни ли са с техните данъци да плащаме дълговете на БДЖ\", обяви Ивайло Московски. Сподели:", "date": "2018.05.31", "title": "ЩЕ ОСТАНЕМ ЛИ БЕЗ ВЛАКОВЕ?! Московски иска референдум за БДЖ"}
{"url": "http://pik.bg/%D0%B8%D0%B2%D0%B5%D1%82-%D0%BB%D0%B0%D0%BB%D0%BE%D0%B2%D0%B0-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D0%B4%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%B4%D0%BE%D0%B1%D1%80%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D1%80%D0%B8%D0%BC-news754170.html", "text": "Надявам се да представя добре България на старта в Рим. Това сподели в интервю за БНТ лекоатлетката Ивет Лалова. Довечера тя ще участва на 200 метра в турнир от Диамантената лига. \"Там съм почти като у дома, но все пак не е като в къщи. Очаквам на старта да се забавлявам. Надявам се времето да е добро. Конкуренцията е голяма и винаги стартовете от Диамантената лига са с хубави резултати. Надявам се да направя добро бягане, защото на 200 метра са нужни повече участия през сезона, отколкото на 100 метра“, каза  спринтьорката. Тя сподели, че е имала проблеми със стъпалото. Срещах трудности при стартовото ускорение, уточни лекоатлетката. \"Целта ми през тази година е да постигна добри резултати на Европейското първенство\", добави тя. \"Аз съм българка и за мен не е важно само аз да имам успехи, а искам целият ни спорт и децата, които са нашето бъдеще, да бъдат здрави и изявите им да са успешни\", сподели още Ивет Лалова. Сподели:", "date": "2018.05.31", "title": "Ивет Лалова: надявам се да представя добре България в Рим "}
{"url": "http://pik.bg/%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%B2%D0%B5%D1%80%D0%B8%D0%B3%D0%B0-%D0%BF%D0%BB%D0%B0%D1%89%D0%B0-500-%D0%BB%D0%B2-%D0%B7%D0%B0-%D1%81%D1%87%D1%83%D0%BF%D0%B5%D0%BD-%D0%B7%D1%8A%D0%B1-%D0%BE%D1%82-%D0%BA%D0%BE%D1%81%D1%82%D0%B8%D0%BB%D0%BA%D0%B0-%D0%B2-%D1%81%D0%B0%D0%BB%D0%B0%D1%82%D0%B0%D1%82%D0%B0-news754261.html", "text": "500 лв. ще плати магазин от голяма верига на клиент от Търговище, счупил зъб с костилка, която не би трябвало да се намира в закупената салата. Това постанови Окръжният съд, потвърждавайки решението на Районния за присъденото обезщетение. И клиентът, и адвокатите на веригата са обжалвали недоволни на втората инстанция, но тя преценила, че жалбите им са неоснователни. До делото се стигнало, след като клиентът купил през май миналата година „Гръцка салата” от магазина. При консумиране на „дефектния хранителен продукт”, както е наречен в материалите по делото, клиентът счупил част от пети долен зъб. В салатата не би следвало да има костилки, но явно една от маслините е попаднала в готовия продукт, пише \"Труд\". Човекът върнал салатата в магазина, а там му възстановили платената сума. Клиентът завел дело с искане за обезщетение от 1500 лв., неимуществени вреди за причиненото временно разстройство на здравето и дискомфорт при дъвчене. Съдът преценил, че 1/3 от исканата сума е достатъчна. Решението по казуса е окончателно и не подлежи на обжалване. Сподели:", "date": "2018.05.31", "title": "Търговска верига плаща 500 лв. за счупен зъб от костилка в салатата"}
{"url": "http://pik.bg/%D0%B2-%D0%BB%D0%BE%D0%BA%D0%BE-%D1%81%D0%BE%D1%84%D0%B8%D1%8F-%D1%81%D0%B0-%D0%BD%D0%B0-%D1%82%D1%80%D1%8A%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D1%89%D0%B5-%D0%B8%D0%B7%D0%BE%D1%81%D1%82%D0%B0%D0%B2%D0%B8-%D0%BB%D0%B8-%D0%B8%D0%B2%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%BA%D0%BB%D1%83%D0%B1%D0%B0-%D0%BE%D1%82-%D0%BD%D0%B0%D0%B4%D0%B5%D0%B6%D0%B4%D0%B0-news754310.html", "text": "Босът на Локомотив (София) Иван Василев няма да се оттегля от клуба. Той ще обяви решението си в петък. Василев ще информира за това ръководството, играчите и треньорския щаб, след което ще се пристъпи към организарането на подготовката. На този етап на футболистите не е съобщено кога се събират. \"Доколкото знам, на 1 юни ще има новини. Моето желание е 100% да остана в Локомотив. Има горчилка, но искаме да се борим да се завърнем там, където ни е мястото\", заяви пред \"Тема Спорт\" капитанът Александър Бранеков. \"Предстои да определим датите за подготовка. Локомотив ще го има и отново ще бъде силен. Всички в клуба вярваме, че президентът няма да се откаже. Стягаме се и ще преследваме завръщането в елита. Ще бъде трудно, има доста отбори с амбиции, но Локомотив трябва да е в Първа лига\", коментира спортният директор Ангел Колев. Президентът Василев бе бесен, след като \"железничарите\" загубиха баража за промоция срещу Витоша (Бистрица). Елитният тим изравни резултата секунди преди края на второто 15-минутно продължение - 2:2. При дузпите играчите на Витоша бяха по-точни и запазиха мястото си в елита. След двубоя Василев заяви, че случващото се в родния футбол е порнография и няма намерение да участва в циркове. Емоциите обаче вече са поотминали и се очаква Василев да продължи ангажимента си към Локо (Сф). Той възроди клуба, останал без професионален лиценз, през 2015 година, като премина през всяко стъпало, започвайки от областните групи. Сподели:", "date": "2018.05.31", "title": "В Локо (София) са на тръни заради собственика! Ще изостави ли Иван Василев клуба от \"Надежда\"?"}
{"url": "http://pik.bg/%D0%B1%D1%83%D0%BB%D0%B3%D0%B0%D1%80%D0%B3%D0%B0%D0%B7-%D0%B2%D0%BD%D0%B0%D1%81%D1%8F-%D0%B8%D1%81%D0%BA%D0%B0%D0%BD%D0%B5-%D0%B7%D0%B0-%D1%81%D0%BA%D0%BE%D0%BA-%D0%BD%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B3%D0%B0%D0%B7%D0%B0-%D0%BE%D1%82-1-%D1%8E%D0%BB%D0%B8-news754259.html", "text": "БНТ. До 10 юни Булгаргаз ще внесе в Комисията за енергийно и водно регулиране (КЕВР) искане за увеличение на цената на газа от 1 юли. Това заяви председателят на КЕВР Иван Иванов след днешното обществено обсъждане на новите цени на тока и топлинната енергия от юли, предаде „Комисията продължава да следва консервативната си политика и да не допуска сериозни промени по отношение на исканите цени. Към този момент КЕВР не може да отчете цената на газа, който идва от Русия, каква ще е тя не мога да кажа, тъй като все още \"Булгаргаз\" не е изчислил”, отбеляза председателят на регулатора. От държавното газово дружество преди месец обявиха, че цената на синьото гориво може да поскъпне от юли с 16%. Иван Иванов поясни, че при очакваното поскъпване на тока, парното и топлата вода не е отчетено исканото от \"Булгаргаз\" увеличение. Ако това се потвърди, по думите на Иванов, естествено ще има отражение най-вече за индустриалните потребители, тъй като битовите през лятото консумирали по-малки количества газ. Председателят на КЕВР коментира и решението на Европейската комисия по отношение на отменените рестрикции спрямо \"Газпром\". В преговорите се заговори, че руската корпорация е задължена да намали цената на газа за България. „Очаквам в най-кратък срок българското правителство да започне преговори, защото \"Газпром\" сами няма да намали цените. Както знаем, ЕК заяви в своето решение, от момента на неговото влизане в сила - България и още 7 страни са в правото си да поискат начало на преговори. Пак казва ЕК е дала зелена светлина, българската страна трябва да реагира най-скоро”, категоричен е Иванов. Сподели:", "date": "2018.05.31", "title": "\"Булгаргаз\" внася искане за скок на цената на газа от 1 юли"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81-%D0%B3%D0%BD%D0%B5%D0%B2%D0%B5%D0%BD-%D0%BF%D0%BE%D1%81%D1%82-%D1%81%D1%80%D0%B5%D1%89%D1%83-%D1%81%D1%8A%D0%B2%D0%B5%D1%82%D0%BD%D0%B8%D0%BA%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B8%D0%B2%D0%BE-%D1%85%D1%80%D0%B8-news754320.html", "text": "С гневен пост във Фейсбук излезе бившият депутат от ГЕРБ Антон Тодоров. Той изригна срещу коментар на Иво Христов, който се опита да набеди медиите в лъжи около визитата на премиера Бойко Борисов в Москва. Ето какво написа Тодоров: Началникът на канцеларията на президента Иво Христов е „коментирал“ вчерашното посещение на премиера Бойко Борисов в Москва. Забелязал съм, че неговите коментари имат един структурен недостатък – в тях не се държи на фактите. Иво Христов сякаш съществува единствено, за да ни доказва колко вярна е мисълта на Жозеф дьо Местр, че ”фалшивите тези са като фалшивите монети - сечени от големи престъпници, но употребявани от почтени хора, които затвърждават престъплението, без да го съзнават“. Да видим кой и как сече „фалшиви монети“ и ги пласира на нищо неподозиращата публика: 1. Според Христов, българските медии угоднически били внушавали, че „Турски поток“ едва ли не завива към България. Г-н Христов, обвиненията в слугинаж към българските медии е скандално и не може да бъде оправдано с нищо. А и внушенията на медиите няма как да са функция на изпълнителната власт. 2. Да се твърди от Иво Христов, че договорената от Борисов втора точка за вход на газ през „Турски поток“ и захранване оттам на европейския газов хъб „Балкан“ е блъфиране, е нещо повече от престъпление. То е най-груба грешка. Като франкофон Христов би трябвало да се сети на чии думи правя парафраза. Много близък е бил с Наполеон – нали брадясалият виц за Живков и Наполеон би трябвало да придаде интелектуално отполиране на, иначе, доста несръчния му постинг. 3. Началникът на канцеларията на Румен Радев би трябвало да се информира задълбочено какво пишат руските медии по казуса, а не да обвинява косвено в слугинаж и тях. И понеже явно си е спестил това усилие, то без да се щадя, ще се опитам да запълня тази функционална небрежност, която е недопустима за човек с неговото положение. А и в тях нееднократно се очертава как се е стигнало до това решение, вкл. чрез договаряне с Турция в лицето на нейния президент Реджеп Тайп Ердоган. Може ли някой да си представи Румен Радев, който подготвя, представя по подходящ начин пред ЕК проекта за продължаване на \"Турски поток\" през България и накрая получава синхронизирано съгласие от ЕК, Путин и Ердоган, че приемат да се промени първоначалния проект на „Турски поток“ с оглед на БЪЛГАРСКИЯ НАЦИОНАЛЕН ИНТЕРЕС. Аз не мога да си го представя. - „Комерсант“: Турски поток ще премине през България След преговори с Борисов Путин се е съгласил „Газпром“ да проучи в практически план прокарването на втора тръба от „Турски поток“ от Турция към България, като по този начин най-логичният от гледна точка на инфраструктурата маршрут за „Турски поток“ - България, Сърбия, Унгария - получава одобрение на най-високо политическо равнище. Днес на пресконференция говорителят на ЕК Ана-Кайса Итконен заяви, че еврокомисията напълно подкрепя плановете на България за създаване на регионален газов хъб: „На въпрос за транзита на руски газ в Европа тя отговори:“ Напълно подкрепяме България за реализирането на нейния план за регионален газов хъб. Разбираме, че газовите потоци в региона имат много важно значение за България.“ - „Росийская газета: Русия и Турция подработват варианта за продължаване на „Турски поток“ в България В тази публикация много прецизно са предали какъв беше смисълът на уточнението на Дмитрий Песков, говорителят на руския президент. А то не беше, че няма нищо договорено, както Иво Христов твърди, а че срещата Борисов-Путин не е имала за цел конкретно договаряне на детайлите по този казус. „Нямаше и възможност на преговорите между руския президент и българския премиер-министър да се договаря това“. Казано е ясно – форматът на тези преговори е друг, той няма пряк бизнес характер. Всичко, свързано с бизнес измеренията на договореното ще се извърши от съответните министри и ръководителите на стопанските структури от двете страни, ангажирани в проекта. - Пред руския сайт РБК руският експерт Алексей Гривач ясно описва, че България е гарантирала построяването на необходимата инфраструктура на своя територия за по-нататъшно разпределение на доставения по „Турски поток“ газ. Нека припомним на Иво Христов, че в газопреносната и разпределителна система на страната през последните няколко години са вложени стотици милиони евро, а България прави газов хъб, защото имаме най-добрата газопреносна система – 80% от всички компресори на Балканите. Всички компресори на наша територия са американски и са най-добрите като качество. - руският сайт „Газета“ пък повдига ключовия въпрос за точката, където втората тръба от „Турски поток“ ще излезе на територия на страна от ЕС. И тази точка ще бъде в България, което според експерта Алексей Антонов създава възможност за маршрут с най-голяма степен на изгода за бъдещите потребители на газ, транзитиран през страната ни – Сърбия и Унгария. Конфуций казва, че мъдростта е умението да кажеш, когато трябва това, което трябва. В този философски ключ Иво Христов не е мъдър, но едва ли някой е и очаквал нещо подобно от него. Иначе знаем, че неговите опитности да скандализира здравия разум и поведение с думи и дела обикновено го изстрелват в „зеещите висини“ на публичното внимание, но точно по газовия казус от тях няма никаква нужда. Сподели:", "date": "2018.05.31", "title": "ИЗВЪНРЕДНО В ПИК! Скандал: Антон Тодоров с гневен пост срещу съветника на президента Иво Христов! Ето как го уличи за фалшивите новини и \"Турски поток\""}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BF%D0%BE%D0%B1%D0%BE%D0%B9%D0%BD%D0%B8%D0%BA-%D0%BD%D0%B0%D0%BF%D0%B0%D0%B4%D0%BD%D0%B0%D0%BB-%D0%BC%D1%8A%D0%B6-%D0%B7%D0%B0-12-%D0%BB%D0%B5%D0%B2%D0%B0-news754264.html", "text": "ОДМВР-Варна След оперативно-издирвателни действия е установен и задържан 52-годишен осъждан мъж от с. Кипра. Това съобщиха от . Установено е, че на 24 май 2018 г., около 12:30 ч., в района на ул. „Секвоя“ във Варна, след нанасяне на побой над 59 г. мъж му е извършил грабеж на 12 лв. от джоба на панталона му. 52-годишният мъж е задържан за срок до 24 часа, води се досъдебно производство, след отпадане на основанието за задържане лицето е освободено. Сподели:", "date": "2018.05.31", "title": "Арестуваха побойник, нападнал мъж за 12 лева"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%BE-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D0%BC%D1%8E%D0%BD%D1%85%D0%B5%D0%BD-%D0%BF%D0%BE-%D0%B7%D0%BB%D0%B5-%D1%81%D0%BC%D0%B5-%D0%BE%D1%82-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-%D0%B6%D0%B8%D0%B2%D0%B5%D0%B5%D0%BC-%D0%BA%D0%B0%D1%82%D0%BE-%D0%BA%D1%83%D1%87%D0%B5%D1%82%D0%B0-news754233.html", "text": "Тези кадри потрисат: филм на германската телевизия BR разказва за ужасяващите условия, в които живеят много българи в Мюнхен. \"По-зле сме от животните\", казва един от героите в телевизионния репортаж. \"Живеят като кучета, като улични песове, казват самите те. В Мюнхен бездомниците от България са много. Спят под мостовете или в парковете. Някои от тях живеят в баварската столица от над десет години. Работят като надничари срещу жълти стотинки. Сега ни взимат на обиколка из града, за да ни покажат как живеят\", четем в анонса на 7-минутния телевизионен репортаж на Bayеrischer Rundfunk (BR), излъчен във вторник в късните часове, предава \"Днес.бг\". Видеото започва с кадър от сградата на \"Arbeiterwohlfahrt\" - благотворителна организация в помощ на работниците, разказва Дойче веле. Там Саваш Тетик съветва български надничари в Мюнхен. В много от случаите става дума за хора, чието единствено притежание са дрехите на гърба им. \"В България имам къща и имот. Ако там имах работа и пари, никога нямаше да дойда да живея тук\", казва Стефан Янков пред камерата на BR. \"Вижте, при нас в България приемаме добре чужденците. А тук не се отнасят добре към нас. Никой не ни помага. Тук живеем по-зле от животните. И аз искам да живея като нормален човек. Да работя, да се храня, да се къпя\", оплаква се българинът и разказва, че от 20 дни не си е сменял чорапите. Стефан Янков говори на турски - както повечето от българските герои в този репортаж. Някои от тях живеят от 15 години на улицата. \"Представете си само: хора, които работят по цял ден, по строежи или някъде другаде, са принудени да спят на улицата. Или ако имат късмет, в някой автомобил. Те нямат жилище, в което да се приберат, а на следващия ден трябва отново да станат в 6 сутринта и да отидат на работа\", казва Саваш Тетик. Българите отвеждат журналистите от BR на обиколка из района около мюнхенската Централна гара. Там е и Шилерщрасе, където издават разрешителни за еднократно пренощуване в бившата Баварска казарма, която е собственост на общината. Но там може да се нощува само от ноември до края на април. \"Нямаме никакви интимни отношения. Не можем да правим такива неща на улицата. Да не сме като кучетата? Така не може\", обяснява Невена Арнаудова пред камерата в присъствието на своя партньор. Жената не разбира защо Баварската казарма е отворена само през зимата. \"Съвсем близо до Шилерщрасе се намира и мястото, където всяка сутрин българските надничари чакат да бъдат наети на работа. Те предлагат услугите си срещу 6 до 10 евро на час. Понякога обаче стават жертви на измама и в края на работния ден не получават надницата си\", разказват репортерите на BR. Българите споделят пред германските журналисти, че полицаите често ги контролират без причина - понякога по няколко пъти на ден. Това е \"расова дискриминация\", казва бездомникът Борис Златков. Само тези думи произнася на български, през останалото време и той говори на турски език. Театралният режисьор Карник Грегориан също застава пред камерата. Най-новият му проект е театрален пърформанс, в който бездомни надничари от България описват живота си в Мюнхен. \"Тези хора нямат никакъв друг шанс, освен да избягат от страната си. Защото след присъединяването на България към ЕС животът им не стана по-лесен. Стана дори още по-труден.\" \"Мизерията и гладът ги карат да тръгнат към Германия\", казва дикторският глас в репортажа, а през това време се вижда сцена с трима бездомници от България, насядали до една ограда. \"Не, те не са нелегални мигранти. Те са граждани на ЕС. И имат пълното право да живеят и работят в Германия. Много от тях са изоставили семействата си, децата си, жилищата си в България. Малкото, което изкарат в Мюнхен, отива за храна. А покрив над главата? За тях това е немислимо. Тъй като Баварската казарма затваря врати от 1 май, те се принудени да спят под открито небе\", се казва по-нататък във филма. Ангел Дамянов показва на журналистите мястото, където е спал последната нощ - на открито под дъжда. \"Нима аз съм нещо по-различно от германците? Аз съм гражданин на ЕС, работя и плащам данъци в Германия. Нормално ли е да спя тук? Да не съм животно? Нека канцлерката Меркел да ми отговори на този въпрос\". Бюлент Кюлюкчю, който също е част от режисьорския екип на театралния пърформънс се надява, че покрай тяхната инициатива повече хора ще узнаят какви мъки изживяват българските надничари в Мюнхен. \"Надявам се, че Баварската казарма ще отвори целогодишно. Там има легла за тези хора. Но просто не ги пускат вътре\", казва Кюлюкчю пред камерата. В края на филма репортерите отвеждат зрителя до Райхенбахбрюке - мост, под който нощуват много хора от България. Преди време този импровизиран лагер е бил подпален от непознати лица. \"В тази нощ бях просто разбит от работа. Спях като пън. А беше избухнал силен пожар. Добре, че синът ми ме измъкна от този кошмар. Всичко, което имах, изгоря. Всичко!\", разказва Георги Лазаров. \"Отгоре на моста - туристи и купонджии. А долу - мизерия. Тези хора работят и плащат данъци, но са принудени да живеят като улични кучета\", се казва в края на репортажа на BR, който можете да гледате тук. Сподели:", "date": "2018.05.31", "title": "ПОТРЕСАВАЩО! Българи в Мюнхен: По-зле сме от животните, живеем като кучета..."}
{"url": "http://pik.bg/%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D0%BE%D1%82%D0%BA%D1%80%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D1%81%D0%BF%D0%BE%D1%80%D1%82%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%B5%D1%81-%D0%B2-%D0%BF%D0%B0%D1%80%D0%B8%D0%B6-news754265.html", "text": "Министърът на младежта и спорта Красен Кралев изнесе основната встъпителна реч по време на откриването на неформалната среща на министрите на спорта от държавите-членки на ЕС, която се провежда в Париж, Франция. Срещата се организира по инициатива на френския министър на спорта Лора Флесел във връзка с предстоящите Летни олимпийски и паралимпийски игри в Париж 2024г. Събитието се провежда с подкрепата на България като председателстваща Съвета на ЕС държава. На срещата присъстваха еврокомисарят по спорта, младежта, образованието и културата Тибор Наврачич, президентът на Европейският олимпийски комитет Янеш Косианчич и президентът на Френския паралимпийски комитет Емануел Асман. “Kато председател на Съвета на ЕС България беше първата държава, изразила подкрепа за инициативата на Франция да превърне Олимпийските и Паралимпийските игри през 2024 г. не само на Франция, но на целия Европейски съюз”, заяви Красен Кралев. По думите му, Европейският съюз е люлка на най-значимото спортно събитие в света - Олимпийските игри. Българският спортен министър обясни, че един от основните приоритети в сектор „Спорт“ по време на Българското председателство на Съвета на ЕС е именно утвърждаването на европейските ценности чрез спорта. В тази връзка по време на Съвета на министрите на ЕС бяха приети заключения, в които държавите-членки се приканват „да утвърждават общите ценности на ЕС във връзка с големи спортни прояви, организирани от спортното движение, често в сътрудничество с публични органи“. Според министър Кралев споделянето на големи домакинства между няколко държави е интересен начин за споделяне на икономическата тежест и преодоляване на серия от предизвикатества, като в същото време се предоставя възможност на по-широк спектър от зрители да се докоснат до спорт на най-високо ниво. “България вече има опит в тази насока, като през 2015 г. организирахме съвместно с Италия Европейско първенство по волейбол за мъже, а през септември тази година отново заедно ще реализираме Световно първенство по волейбол за мъже”, коментира той. Страната ни ще продължи да участва в съвместната организация на големи спортни прояви. Пред колегите си спортни министри Кралев изрази убедеността си, че те също полагат сериозни усилия в организирането на спортни състезания. “Така, всеки един от нас пряко и косвено във всекидневната си дейност на спортен министър работи за промотирането на ЕС като водещо място за провеждане на големи спортни събития. А когато всички заедно работим целенасочено и в синхрон, резултатите ще бъдат още по-добри. Това гласи и мотото на българското председателство на Съвета на ЕС: United We Stand Strong. И ние трябва да бъдем обединени, защото държавите от ЕС срещат все по-силна конкуренция за домакинства на големи състезания”, подчерта министърът на младежта и спорта. Красен Кралев отчете факта, че според редица международни статистически проучвания туризмът се облагодетелства най-вече от спорта, с внушителните между 12 и 15 милиона пътувания, извършени по цял свят ежегодно с главна цел гледане на спортни събития. “Tова определено доказва ролята и приноса на спорта за утвърждаването на Европейския съюз като водеща туристическа дестинация и общност богата със своята история и културно многообразие”, заяви българският министър. Министър Кралев завърши изказването си на Стад дьо Франс с думите на основателя на Международния олимпийски комитет Пиер дьо Кубертен, който поставя началото на организираното спортно движение: „За всеки човек спортът е потенциален източник на вътрешно самоусъвършенстване“. И допълни: “Нека продължим да развиваме ЕС като едно по-добро място за спорта!” В края на срещата бе приета декларация, която ще послужи като една здрава основа за целенасочената работа за утвърждаването на ЕС като водещ регион за домакинство на спортни събития. Сподели:", "date": "2018.05.31", "title": "Красен Кралев откри срещата на спортните министри на ЕС в Париж"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%82%D0%BE%D0%BF-%D1%80%D0%B0%D0%B7%D0%B2%D0%B5%D0%B4%D0%BA%D0%B0%D1%82%D0%B0-%D0%B3%D0%B5%D0%BD-%D1%82%D0%BE%D0%B4%D0%BE%D1%80-%D0%B1%D0%BE%D1%8F%D0%B4%D0%B6%D0%B8%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D1%81%D1%82%D0%BE%D0%B8-%D0%B7%D0%B0%D0%B4-%D1%84%D0%B0%D1%80%D1%81%D0%B0-%D1%81-%D1%84%D0%B0%D0%BB%D1%88%D0%B8%D0%B2%D0%BE%D1%82%D0%BE-%D1%83%D0%B1%D0%B8%D0%B9-news754324.html", "text": "Струва ми се, че с „убийството“ на Аркадий Бабченко се повтаря случая „Скрипал“. „Този втори случай, за мен, затвърждава мнението, че подобни операции все по- често се появяват и в арсенала на терористични и крайно радикални групи. Различават се засега само по това, че им личи по-ниския професионализъм“. Това каза пред БНР специалистът разузнавач о.р. ген. Тодор Бояджиев, който припомни няколко убийства от близкото минало, организирани от тайните служби: „Това средство е еднакво брутално използвано и на Изток и на Запад. Това е нещо, което е в инструментариума. САЩ приеха закон, в който забраниха на тайните си служби да използват инструмента „политическо убийство“ и да използват журналистическо прикритие. В случая, за който говорим сега, (Бабченко) става въпрос за използване на журналистическата професия като покривало за конкретна операция на специални служби, независимо кои са. Затова имаше критична реакция на „Репортери без граници“, от ОССЕ и т.н“. Бояджиев откри и прилики между случая „Скрипал“ и „Бабченко“. Според него, службите на Украйна трябва да са уведомили украинския президент Порошенко преди акцията. Веднага след \"възкръсването\" си журналистът се е извинил на съпругата си, че не я е предупредил. В същия момент, говорителката на украинските служби е заявявала пред журналисти, че съпругата е била в течение на операцията, изтъкна Бояджиев и нарече ситуацията „липса на професионализъм“. Според ескперта, става дума за \"престъпление под чужд флаг\" с цел да бъде припознат за виновен някой друг: „Много служби могат да използват чуждия флаг, за да се засилват антируски настроения, да се пречи на търсене на по-деликатен тон в разговорите с Русия“ Сподели:", "date": "2018.05.31", "title": "ЕКСКЛУЗИВНО! Топ разведката ген. Тодор Бояджиев разкри какво стои зад фарса с фалшивото убийство на журналиста Бабченко!"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-22-%D0%B3%D0%BE%D0%B4%D0%B8%D1%88%D0%BD%D0%B0-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D0%B0%D0%BA%D1%82%D1%80%D0%B8%D1%81%D0%B0-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D0%BF%D0%BE%D0%BB%D0%B5%D1%82-%D0%BE%D1%82-19-%D0%B8%D1%8F-%D0%B5%D1%82%D0%B0%D0%B6-news754327.html", "text": "Полицията в Лондон разследва загадъчната смърт на 22-годишната актриса Бетани-Мария Билс, която загина, падайки от 19-ия етаж на жилищен блок в престижен район на британската столица. Ужасният инцидент станал в събота, 26 май. Тялото на студентката от факултета по драма в Университета Западен Лондон било намерено на тераса на шестия етаж на луксозния жилищен блок. Британката издъхнала на място от получените тежки травми при падането от голямата височина. Според \"Сън\", цената на апартамент в този жилищен комплекс достига 2,6 млн. лири. Сътрудниците на \"Скотланд Ярд\" са арестували в деня на трагедията двама заподозрени 38-годишни - мъж и жена, но по-късно те били освободени под гаранция. Самата Бетани описва себе си в социалните мрежи като \"актриса, танцьорка, учител, хореограф и певица\". Известно е, че на 24 май самата Бетани споделила в социалните мрежи за \"психични проблеми\" и за предишни свои суицидни опити. Но няколко часа преди загадъчния фатален полет младата актриса споделила радостна новина със своите последователи и настроението й било отлично. Приятелите и роднините на Бетани изразиха своята неописуема скръб в социалните мрежи за нелепата гибел на 22-годишното момиче. \"Бет беше мила, забавна, лоялна, интелигентна, талантлива и безумно красива, която променяше живота на всеки, имал късмета да я познава и щастието да бъде обичан от нея\", пише опечален приятел, цитиран от \"Мирър\". \"Имаше прекрасна усмивка и невероятен глас\", допълва друг. \"Имаше невероятен талант, който ако беше представен на света, щеше да бъде разпознат от милиони\", пише трети. \"Тя беше повече от дъщеря, внучка, братовчедка, племенница, кръщелница, приятелка. Тя беше всичко за нас\", споделят покрусените от скръб роднини. Полицията в Лондон моли хората, станали очевидци на гибелта на Бетани, да дадат показания, които биха могли да помогнат в разкриването на престъплението. Сподели:", "date": "2018.05.31", "title": "СТРАШНА ТРАГЕДИЯ! 22-годишна красавица актриса загина след полет от 19-ия етаж "}
{"url": "http://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B9-%D0%BF%D0%BE%D0%B4%D1%85%D0%BE%D0%B4%D1%8F%D1%89%D0%B8%D1%82%D0%B5-%D0%BC%D0%B5%D1%81%D1%82%D0%B0-%D0%B7%D0%B0-%D1%82%D1%8A%D1%80%D1%81%D0%B5%D0%BD%D0%B5-%D0%BD%D0%B0-%D0%B6%D0%B8%D0%B2%D0%BE%D1%82-%D0%BD%D0%B0-%D0%BC%D0%B0%D1%80%D1%81-news754217.html", "text": "Учени установиха най-подходящото място на Марс за търсене на следи от микроорганизми, живели преди милиарди години. Оказва се, че това са съдържащите голямо количество желязо скали близо до древни пресъхнали езера. Откритието е на международен екип под ръководството на астробиолога Шон Макмахън от Единбургския университет, съобщиха Лента и БТА. Засега няма доказателства, че планетата Марс е била обитаема, но там някога е имало подходящи за живота условия. Наблюдения от орбита показаха, че на повърхността й има криволичещи и разклоняващи се корита на пресъхнали реки, както и характерни за езерата седименти. Там вода в течно състояние е имало преди 4100-3500 години, когато марсианската атмосфера била плътна и пречела на проникването на смъртоносната слънчева радиация. Специалистите анализирали свързаната с тази тема литература и определили местата, които са най-подходящи за търсене на следи от микробен живот на Червената планета, в случай че някога е съществувал. Такива са съдържащите голямо количество желязо и силициев диоксид езерни седименти, които са подходящи за живота на бактерии с анаеробен метаболизъм, както и за фосилизация - процеса, превръщащ умрели организми в изкопаеми. Други подходящи места може да са бивши топли извори, но съществуването им на Марс трябва да бъде потвърдено. През 2020 г. ще стартира мисията \"Марс 2020\" на НАСА. На Червената планета ще бъде изпратен роувър, чиято конструкция е сходна с тази на марсохода \"Кюриосити\". Новият планетоход ще е снабден с дрон и ще е предназначен за астробиологични изследвания на древни скали и търсене на следи от живот. Сподели:", "date": "2018.05.31", "title": "Учени откриха най-подходящите места за търсене на живот на Марс"}
{"url": "http://pik.bg/%D1%88%D0%B5%D1%84-%D1%82%D0%BE%D0%BA%D0%B5%D0%B2-%D1%83%D1%87%D0%B8-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%BA%D0%B0%D0%BA-%D0%B4%D0%B0-%D1%83%D0%B3%D0%B0%D0%B6%D0%B4%D0%B0-%D0%BD%D0%B0-%D0%BD%D0%B5%D0%B1%D1%86%D0%B5%D1%82%D0%BE-%D0%BD%D0%B0-%D0%B3%D1%83%D1%89%D0%B5%D1%80%D0%BE%D0%B2-%D1%81%D0%BD%D0%B8%D0%BC%D0%BA%D0%B0-news754267.html", "text": "Всеизвестен факт е, че любовта на мъжа минава през стомаха. Явно от това се води и бъдещата булка на Християн Гущеров - Светлана Василева. Плеймейтката отдавна се слави като майсторка на някои деликатеси, като например на баницата със сирене, на която я научи Ернестина Шинова, докато живяха заедно в къщата на едно риалити. В последните седмици обаче изгората на Гущеров все по-често може да бъде забелязана в ресторанта на прочутия шеф Андре Токев, пише \"Блайф\". Кулинарят, който е трупал опит в ресторантите на световни хотелски вериги от калибъра на \"Хилтън\", нямал нищо против да предава част от знанията си на младата булка. Токев бил нещо като личен съветник на Светлана в случаите, когато забърквала гурме специалитети за благоверния си Християн. Заради близкото приятелство между Гущерови и Андре Токев, нищо чудно именно той да се погрижи за менюто за лятната сватба на бизнесмена и плеймейтката. Сподели:", "date": "2018.05.31", "title": "Шеф Токев учи Светлана как да угажда на небцето на Гущеров (СНИМКА)"}
{"url": "http://pik.bg/%D0%B3%D1%80%D0%BE%D0%B7%D0%BD%D0%BE-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B0-%D0%BF%D0%B0%D0%B4%D0%BD%D0%B0-%D0%BE%D1%82-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%88%D0%BE%D1%84%D1%8C%D0%BE%D1%80%D1%8A%D1%82-%D1%8F-%D0%BD%D0%B0%D0%BF%D1%81%D1%83%D0%B2%D0%B0-%D0%BD%D0%B0-%D0%BC%D0%B0%D0%B9%D0%BA%D0%B0-news754334.html", "text": "Поредна нелепица в пловдивския градски транспорт. За неприятната случка разказва свидетел. Ситуацията предизвикала бурно възмущение у всички пътници в автобус, движещ се по линия №10. Драмата се разиграла малко преди прелеза на булевард \"6-ти септември\". \"Беше някъде между 10:30 и 11:30 часа\", споделя очевидецът, \"Вратите на автобуса бяха широко отворени, когато шофьорът реши да потегли.\" Не щеш ли, в този момент възрастна жена се опитала да се качи през задната врата на возилото. \"По какъв начин точно я бутна - не видях, но жената падна зад автобуса\", разказва още той. Шофьорът бил на път да даде газ, когато пътниците се развикали да спре. Той лично отишъл да провери как е пенсионерката, а свидетели на случката й помогнали да стане. Установявайки, че жената е добре, шофьорът се обърнал, за да се върне на мястото си, и заявил бясно: \"Е**л съм й майката пенсионерска!\", разказва очевидецът пред PlovdivNow.bg. Слава Богу, жената се е разминала без травми. Оказало се, че чака друг автобус, но не успяла да види по коя линия се движи този. По думите на читателя ни, водачът продължил да се държи арогантно пред целия курс, превръщайки возенето в автобуса в кошмар. Вратите на автобуса пък останали отворени почти през цялото време. \"Псуваше на висок глас през цялото време. Точно преди прелеза наби спирачки толкова рязко, сякаш съвсем бе забравил, че вози хора!\", възмущава се още той. Разочарованият посетител на Пловдив споделя, че често пътува до областния град и почти винаги става свидетел на грубо отношение в масовия транспорт. Мъжът изпрати до редакцията ни и снимка, на която ясно се вижда регистрационният номер на возилото. Сподели:", "date": "2018.05.31", "title": "ГРОЗНО! Пенсионерка падна от автобус в Пловдив, шофьорът я напсува на майка"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BD%D0%B0%D0%B4-7-%D0%BC%D0%B8%D0%BB%D0%B8%D0%BE%D0%BD%D0%B0-%D0%BF%D1%83%D1%88%D0%B0%D1%87%D0%B8-%D1%83%D0%BC%D0%B8%D1%80%D0%B0%D1%82-%D0%B2%D1%81%D1%8F%D0%BA%D0%B0-%D0%B3%D0%BE%D0%B4%D0%B8%D0%BD%D0%B0-news754185.html", "text": "По случай Световния ден без тютюнопушене, отбелязван от 1988 г. на 31 май по инициатива на Световната здравна организация (СЗО), агенция Франс прес предлага някои факти и данни: По данни на СЗО от 7,5 милиарда души, населяващи планетата, пушачите са около 1 милиард. Всяка година пушачите употребяват около 5,7 трилиона цигари и изхвърлят близо един милион тона угарки, според The Tobacco Atlas - инициатива срещу тютюнопушенето на Американското дружество за борба с рака. Филтрите от целулозен ацетат - материя, която не се разгражда, са най-разпространените отпадъчни продукти по плажовете на планетата, според сп. \"International Journal of Environmental Research and Public Health\". Глобалната площ, върху която се отглежда тютюн, е 4,3 милиона хектара и се равнява приблизително на тази на Швейцария. Водещият тютюнопроизводител в света е Китай. Китай е на първо място и по брой на пушачите. Според доклад на СЗО от 2017 г. в страната с население 1,3 милиарда души пушачите са 315 милиона. Изпушените цигари в Китай съставляват над една трета от глобалното потребление. Най-висока пропорция на пушачите - 76 процента от мъжете над 15-годишна възраст, е отчетена в Индонезия. Около 80 процента от пушачите по света живеят в страни с ниски и средни доходи. Тюнюнопушенето е водещата причина за смъртност, която може да се избегне - на всеки шест секунди по света умира човек в резултат на вредния порок. Всяка година активното или пасивното тютюнопушене отнемат живота на около 7 милиона души. Водещите заболявания, свързани с вредния навик, са рак - в частност на белия дроб, белодробни болести, инфаркт, инсулт. През 20-и век тютюнопушенето е взело 100 милиона човешки жертви - повече, отколкото са загиналите през Първата световна война (18 милиона души) и Втората световна война (между 60 милиона и 80 милиона души). Ако сегашната тенденция се запази, жертвите на тютюнопушенето през 21-и век могат да достигнат близо един милиард. Тютюнопушенето струва скъпо - вредният навик поглъща около шест процента от глобалните разходи за здравеопазване и около 2 процента от глобалния вътрешен продукт, според данните от първото по рода си проучване, публикувано през януари 2017 г. в сп. \"Tobacco Control\". През 2015 г. броят на хората по света, които пушат всекидневно, е бил 933 милиона души (768 милиона мъже и 165 милиона жени), според изследване, публикувано в сп. \"Лансет\". Проучването отчита намаляване на процента на пушачите по света след 90-те години на миналия век. Кампаниите срещу тютюнопушенето и употребата на електронни цигари са довели до намаляване на броя на пушачите в редица страни, сред които Великобритания, Австралия, Бразилия, Франция. За сметка на това потреблението на тютюн продължава да се увеличава в страните с ниски и средни доходи, в частност в региона южно от Сахара. Сподели:", "date": "2018.05.31", "title": "ШОКИРАЩА СТАТИСТИКА! Над 7 милиона пушачи умират всяка година "}
{"url": "http://pik.bg/%D0%B2%D0%B0%D0%B4%D1%8F%D1%82-%D0%BE%D1%82-%D0%BA%D0%B0%D1%82-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D0%BE%D0%BB%D0%B8-%D0%B4%D0%B0%D0%B2%D0%B0%D1%82-%D1%8F-%D0%BD%D0%B0-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-news754331.html", "text": "Регистрирането на нова кола вече ще става в транспортното министерство, а не в КАТ, както беше досега. Мярката е залегнала в новия пътен закон. Тази идея е била обсъдена по време на днешното заседание на междуведомствената комисия за безопасност на пътя. Искането на МВР е по този начин \"Пътна полиция\" да има отношение само към контрола, а транспорнтото мнистерство да има отношение към регистрацията на автомобилите и техническите прегледи. Освен това обявената вече идея всички шофьори задължително да имат вериги през зимата отпада. Искането е те да останат задължителни само за автобусите и камионите, съобщава Нова телевизия. Регистрацията и техническите прегледи да отидат към министерството на транспорта, а ние да вземем контрола. Това са по-генералните промени, които ги мислим да станат възможни, коментира министърът на вътрешните работи Валентин Радев. Самото изваждане няма да облекчи гражданите, но самата мярка е правилна, защото началникът на КАТ е некомпетентен да отговаря и за пътната безопасност, и за техническото състояние и регистрацията, коментира Богдан Милчев от Института за пътна безопасност. В същото време се оказва, че в републиканския бюджет има 200 000 повече от глоби на \"Пътна полиция\" отколкото са отбелязани като платени в системата на МВР. Понякога гражданите отиват и плащат един електронен фиш, а в системата той не се отчита. Това са едни детайли, които работим да ги изчистим, коментира Христо Терзийски, директор на Националната полиция. Сподели:", "date": "2018.05.31", "title": "Вадят от КАТ регистрацията на коли, дават я на транспортното министерство"}
{"url": "http://pik.bg/%D0%B8%D0%BC%D0%B5%D1%82%D0%BE-%D0%B8%D0%BB%D0%B8%D0%BD%D0%B4%D0%B5%D0%BD%D1%81%D0%BA%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D1%81%D1%82%D0%B0%D0%B2%D0%B0-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-news754266.html", "text": "Македонският министър-председател Зоран Заев заяви, че името „Илинденска Македония“ вече не се разглежда като вариант за разрешаването на спора за името с Гърция, предава македонската медия „Либертас“, цитирани от \"Фокус\". „Така стана, защото гръцката опозиция отхвърли предложението „Република Илинденска Македония“. Вече не говорим за това предложение“ отговори Зоран Заев на въпрос на депутат от опозиционната партия ВМРО-ДПМНЕ в парламента. „Ние сме близо до възможното решение на спора за името с Гърция. Трябва да внимаваме да не навредим на процеса“, уточни той. Сподели:", "date": "2018.05.31", "title": "Името \"Илинденска Македония\" остава в историята"}
{"url": "http://pik.bg/%D1%81%D1%82%D1%80%D0%B5%D0%BB%D1%8F%D0%BB%D0%B8-%D1%81-%D1%85%D0%B0%D0%BB%D0%BE%D1%81%D0%BD%D0%B8-%D0%BF%D0%B0%D1%82%D1%80%D0%BE%D0%BD%D0%B8-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2-%D0%BD%D0%B0%D0%B4%D0%B5%D0%B6%D0%B4%D0%B0-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news754328.html", "text": "Няма пострадали при стрелбата в столичния квартал „Надежда“, съобщиха от пресцентъра на МВР. Сигнал за стрелба на ул. „Хан Кубрат“ е подаден в полицията около 18.13 часа. На място незабавно са изпратени служители на Столичната дирекция на вътрешните работи. По първоначални данни е установено, че е стреляно с халосни патрони. При инцидента не са пострадали граждани. Продължава работата по изясняване на всички факти и обстоятелства по случая. Сподели:", "date": "2018.05.31", "title": "Стреляли с халосни патрони в столичния кв. \"Надежда\", няма пострадали "}
