{"url": "https://pik.bg/%D0%B4%D0%B2%D0%B0%D0%BC%D0%B0-%D0%B7%D0%B4%D1%80%D0%B0%D0%B2%D0%B5%D0%BD%D1%8F%D1%86%D0%B8-%D1%81%D0%B2%D0%B8%D1%85%D0%B0-7-%D1%82%D0%BE%D0%BD%D0%B0-%D0%B2%D1%8A%D0%B3%D0%BB%D0%B8%D1%89%D0%B0-news807700.html", "text": "В Кемеровска област на Русия двама яки здравеняци свиха 7 тона въглища. За жалост апашите били разкрити и предстои да застанат пред съда. 39-годишните мъже натоварили откраднатото в камиони, но били спипани \"в крачка\". Незаконният добив щял да коства на държавата 9 милиона рубли. Ако бъдат осъдени най-строго от закона, ги чакат 10 години затвор. Сподели:", "date": "2018.12.29", "title": "Двама здравеняци свиха 7 тона въглища"}
{"url": "https://pik.bg/%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-news807854.html", "text": "Частите за борба с тероризма и полицията задържаха тези мъже и извършиха обиски, посочи ротердамската полиция. ,,Те са заподозрени в участие в подготовката на терористичен акт'', обявиха в кратко изявление силите на реда. Те отбелязаха, че през следващите дни разследването ще продължи, \"като особено ще се акцентира върху установяване на естеството и мащаба на терористичната заплаха\". Полицията не съобщи подробности за самоличността на задържаните или атаката, която се предполага, че са организирали. Силите за сигурност в холандския пристанищен град Ротердам съобщиха днес, че са арестували четирима души, заподозрени в подготвянето на терористичен акт предаде Франс прес. Сподели:", "date": "2018.12.29", "title": "В Холандия заловиха четирима терористи"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8-%D0%B2%D0%B0%D0%B4%D1%8F%D1%82-%D0%BF%D0%BE-70-000-%D0%B5%D0%B2%D1%80%D0%BE-%D0%BE%D1%82-%D0%B4%D1%80%D0%BE%D0%B3%D0%B0-%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%B7%D0%B0-%D0%BC%D0%B5%D1%81%D0%B5%D1%86%D0%B8-news807727.html", "text": "Тарикати от Източните Родопи вадят по около 60-70 000 евро от дрога в Холандия само в рамките на няколко месеца. Това разкриват нашенци, живеещи в „ниската земя”. Родопчани наемали къщи и ги превръщали в оранжерии за марихуана. Пригаждали помещенията със специални лампи за бърз растеж, използвали и торове, но въпреки, че дрогата е легализирана в Холандия, по този начин те престъпвали закона заради строго регламентираното производство на канабиса в Кралството. „В рамките на два-три месеца успяват да отгледат реколтата и я продават топтан на свързани с бизнеса. Вадят се по около 60-70 000 евро. След това напускат жилището и си наемат друго. Страх ги е да не ги спипа полицията защото влизат в затвора. Още повече ги е шубе обаче от албанците и мароканците, които са взели този бизнес в своите ръце. Тогава вече могат и никога да не се приберат в България”, разказват за \"Родопи24\" нашенци, живеещи в Холандия. По думите им, голяма част от тружениците по „ръба на бръснача” имат опит с дрогата у дома. Някои от тях дори са с присъди за притежание и разпространение на наркотици в Родопите. Нашенци дори наемали „служители” от Източна Европа. „Фермерите” получавали по около 20-30 евро на час. Цената на марихуаната пък вървяла спрямо качеството. По легални цени била между 2 и 25 евро за грам. Сподели:", "date": "2018.12.29", "title": "Българи вадят по 70 000 евро от дрога в Холандия за месеци"}
{"url": "https://pik.bg/%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BF%D0%BE%D0%B5%D1%82%D0%B5%D1%81%D0%B0%D1%82%D0%B0-%D0%BC%D0%B0%D1%80%D0%B3%D0%B0%D1%80%D0%B8%D1%82%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D1%81%D1%8A%D1%81-%D1%81%D1%8A%D1%80%D1%86%D0%B5%D1%80%D0%B0%D0%B7%D0%B4%D0%B8%D1%80%D0%B0%D1%82%D0%B5%D0%BB%D0%B5%D0%BD-%D0%BF%D0%BE%D1%81%D1%82-%D0%B7%D0%B0-%D0%BB%D0%B0%D1%81%D0%BA%D0%B8%D0%BD-%D0%BC%D0%BE%D0%BB%D0%B5%D1%82%D0%B5-%D1%81%D0%B5-%D0%B7%D0%B0--news807851.html", "text": "Сърцераздирателен пост във Фейсбук публикува дъщерята на потесата Маргарита Петкова - Надежда Огойска, която доскоро се лекуваше от коварно заболяване. Тя отправи призив към всички да се помолят за живота и здравето на актьора Иван Ласкин, който е в тежко състояние в реанимацията на ВМА. Както ПИК съобщи, лекарите търсят спешно донор на черен дроб за актьора. Ето какво написа Огойска: Тъй като няма какво друго да направя, освен да помоля Бог да бъде всеблаг и милостив към един Човек, баща, съпруг, син и на всичкото отгоре от все по-редкият вид - свестен мъж, ще помоля и вас, добри хора, ако имате добри думи и мисли за него, моля ви предайте ги към Господ, Вселената, или в каквото вярвате! А тези, които имат лоши мисли, особено свързани с думата “алкохол”... Нека хвърлят камъка... Сподели:", "date": "2018.12.29", "title": "Дъщерята на поетесата Маргарита Петкова със сърцераздирателен пост за Ласкин: Молете се за него, а който има лоши мисли, свързани с алкохола, да хвърли камък..."}
{"url": "https://pik.bg/17-%D0%B3%D0%BE%D0%B4%D0%B8%D1%88%D0%B5%D0%BD-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%B2-%D0%B4%D1%8A%D1%80%D0%B2%D0%BE-%D0%BD%D0%B0-%D0%BF%D1%8A%D1%82%D1%8F-%D0%BF%D1%80%D0%BE%D0%B2%D0%B0%D0%B4%D0%B8%D1%8F-%D0%B0%D0%B9%D1%82%D0%BE%D1%81-news807855.html", "text": "17-годишен неправоспособен шофьор е с опасност за живота, след като катастрофира на пътя Провадия-Айтос. Инцидентът е станал късно снощи в близост до разклона за село Партизани. 17-годишното момче се е движело с несъобразена скорост. Изгубило е контрол върху автомобила, излязло е от платното и се е ударило в крайпътно дърво. Снимка: btvnovinite.bg В автомобила с него е пътувало още едно непълнолетно лице, което е получило контузни наранявания. Другият пострадал е освободен за домашно лечение. В Партизани – селото, откъдето са двамата пострадали, никой не иска да говори за инцидента. Местните „Доста ги хващат. Последно време даже ми прави впечатление, че има засилено полицейско присъствие, но не е на ниво”, разказа Стойчо Желев, жител на селото. Полицията изяснява как момчето се е сдобило с автомобила. обаче признават, че в района често неправоспособни шофьори управляват автомобили. Сподели:", "date": "2018.12.29", "title": "17-годишен загина след удар в дърво на пътя Провадия-Айтос"}
{"url": "https://pik.bg/%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-%D1%88%D0%BE%D1%81%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B5-%D1%81%D0%BB%D0%B5%D0%B4%D0%B2%D0%B0%D1%89%D0%BE%D1%82%D0%BE-%D1%82%D1%80%D0%B0%D1%81%D0%B5-%D1%81-%D0%B2%D0%B8%D0%BD%D0%B5%D1%82%D0%B5%D0%BD-%D1%80%D0%B5%D0%B6%D0%B8%D0%BC-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BF%D0%BE-%D0%BF-news807808.html", "text": "Радио „Фокус“ Цариградско шосе може да е следващото трасе с винетен режим в столицата по пример на Северната тангента, каза в ефира на председателят на БСП – София Калоян Паргов във връзка с плановете на Агенция „Пътна инфраструктура“ да бъде въведена винетка за ползване на тангентата. Той определи идеята като абсурдна и уточни, че по тази логика Цариградско шосе може да бъде таксувано на същия принцип като продължение на АМ Тракия. „Въвеждането на такъв винетен стикер по Северната тангента ще принуди да се използват обходните маршрути, които са в много лошо състояние. Това е едно решение, взето на тъмно в края на годината, когато хората най-малко подозират. Това ги кара да посрещнат Новата година в напрежение. Решението граничи с един законен рекет на софиянци. Няма как да не се съобразим с исканията на тази част на София, която е най-засегната - Нови Искър, Кремиковци. За Банкя винетки няма, но за Нови Искър има - защо е така, има ли двоен стандарт“, попита той. Един от очакваните резултати е трафикът да се пренасочи обратно към центъра на София, откъдето беше изведен с уж целенасочена политика, обясни Калоян Паргов. Според него именно засегнатите от винетния режим райони заслужават различно отношение, след като ударните инвестиции в столицата са в района в полите на Витоша. Ако Столична община иска да изравни стандарта на живот между северната и южната част на София, налагането на винетки със сигурност не е правилната стъпка в тази насока, категоричен бе председателят на БСП-София. Сподели:", "date": "2018.12.29", "title": "Калоян Паргов: Цариградско шосе може да е следващото трасе с винетен режим в столицата по пример на Северната тангента"}
{"url": "https://pik.bg/%D0%B2%D1%83%D1%87%D0%B8%D1%87-%D0%B8%D0%B7%D1%80%D0%B8%D0%B3%D0%BD%D0%B0-%D0%BD%D0%B8%D0%BA%D0%BE%D0%B9-%D0%B2-%D1%81%D0%B2%D0%B5%D1%82%D0%B0-%D0%BD%D0%B5-%D0%BC%D0%BE%D0%B6%D0%B5-%D0%B8-%D0%BD%D1%8F%D0%BC%D0%B0-%D0%B4%D0%B0-%D1%82%D1%8A%D0%BF%D1%87%D0%B5-%D1%81%D1%8A%D1%80%D0%B1%D0%B8%D1%8F-news807786.html", "text": "ТАСС, цитирана от \"Фокус\". Сърбия е готова да възобнови диалога с Косово само след отмяната на 100-процентовите вносни мита върху сръбските стоки, заяви в събота президентът на Сърбия Александър Вучич, цитиран от „Отменете вносните мита и можем да разговаряме, да се върнем към обсъждането на Общността на сръбските общини и всичко това, което вие обещахте да изпълните от април 2013 година“, цитира думите на сръбския президент ТАНЮГ. „Нито президентът на САЩ Доналд Тръмп, нито който и да е друг на света“ може да принуди Белград да продължи преговорите, докато митата не бъдат отменени, подчерта държавният глава. „Може да ми звъни американският президент Доналд Тръмп, или който и да е друг на света, но Сърбия не е страна, която всеки може да тъпче“, подчерта Вучич. Сподели:", "date": "2018.12.29", "title": "Вучич изригна: Никой в света не може и няма да тъпче Сърбия!"}
{"url": "https://pik.bg/%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D1%81%D0%BA%D0%B8-%D0%BD%D0%B5%D0%B2%D0%BE%D0%BB%D0%B8-%D0%BA%D0%B7%D0%BF-%D0%B5-%D0%BF%D1%80%D0%B8%D0%B5%D0%BB%D0%B0-%D0%BD%D0%B0%D0%B4-20-000-%D0%B6%D0%B0%D0%BB%D0%B1%D0%B8-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news807767.html", "text": "От началото на годината до края на ноември  в Комисията за защита на потребителите са подадени над 20 000 жалби и сигнали на клиенти. В дните около  и след празниците броят на оплакванията на клиенти се увеличава с около 10%. Около половината от сигналите и жалбите са за неуважени рекламации на дефектни стоки. Често търговецът отказва да върне или ремонтира битови уреди, облекла и обувки. При онлайн покупка потребителят има право в 14-дневния срок да се откаже от стоката, но много често търговецът не е съгласен. А това е нарушение. Друга порочна практика е подвеждаща информация за качеството. Проблем с рекламацията има и Мартин Иванов. Той поръчва продукт онлайн, плаща, но остава разочарован. \"Взех продукта и се оказа с фабричен дефект или криви маратонки, които не ставаха за носене и съответно след това поисках да ги върна”,  казва той. От фирмата отказват да уважат рекламацията с аргумента, че използваните материали са качествени. Сагата с писмата, жалбите и телефонните разговори продължава 6 месеца. Стойността на покупката е за около 200 лева. Той се обръща за съдействие към Европейския потребителски център. Седмици по-късно търговецът му възстановява сумата. Оказва се за търговците най-важни в подобна ситуация са разговорите с клиента, който често пъти е афектиран. „Най-напред се приема техниката за ремонт и ако вече има някакви проблеми, се стига и до подмяна, но всичко това става с контакти – клиентът бива уведомен”, казва продавачът на фототехника Здравко Деков. На същото мнение е и Мариана Господинова от Бургас: „Когато клиент рекламира стока, описваме я в книгата за рекламации и съответно желанието на клиента - или подменяме стоката или отремонтираме, или връщаме съответната сума, заплатена за дефектната стока”, споделя тя пред Би Ти Ви. Ако предявим рекламация, трябва да се свържем с търговеца писмено по мейл или по пощата и да очакваме решение в едномесечен срок. „Първите 6 месеца винаги се счита, че дефектът е фабричен, освен ако търговецът с експертиза не докаже обратното”, припомня Игнат Арсенов, директор на Европейски потребителски център България. Ако една стока се развали три пъти и търговецът я ремонтира, на четвъртия път потребителят може да развали договора и да си иска парите обратно. Ваше право е да поискате рекламация, ако закупената стока онлайн се окаже дефектна. Ако търговецът уважи искането Ви, в рамките на месец трябва или да ремонтира безплатно за Вас стоката или да я замени с нова. В случай че не успее да стори едно от двете, следва или да направи отбив от цената, или да развалите сделката и Вие да върнете стоката, а той да Ви възстанови парите. Сподели:", "date": "2018.12.29", "title": "ПОТРЕБИТЕЛСКИ НЕВОЛИ: КЗП е приела над 20 000 жалби от началото на годината"}
{"url": "https://pik.bg/%D0%B3%D0%BE%D1%80%D0%B5%D1%89%D0%B8-%D1%81%D1%82%D1%80%D0%B0%D1%81%D1%82%D0%B8-%D0%B5%D1%81%D1%82%D1%80%D0%B0%D0%B4%D0%BD%D0%B8-%D0%B7%D0%B2%D0%B5%D0%B7%D0%B4%D0%B8-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D1%80%D0%B8---%D0%B1%D0%BE%D0%B3%D0%B4%D0%B0%D0%BD%D0%B0-%D0%BA%D0%B0%D1%80%D0%B0%D0%B4%D0%BE%D1%87%D0%B5%D0%B2%D0%B0-%D0%BD%D0%B0%D0%B1%D0%B5%D0%B4-news807798.html", "text": "Естрадни звезди се хванаха гуша за гуша заради пари. Повод стана обвинение на Катя Близнакова срещу Богдана Карадочева. Катя Близнакова изригна, след като Карадочева се оплака, че не получава пенсия, пише \"Телеграф\". Тя обвини изпълнителката на хита \"Дано\", че няма право да говори, след като е живяла добре и преди, и след демократичните промени у нас. Близнакова ообяви, че колежката й имала милиони, които пръскала по казина заради хазартната си страст. И разгневена попита как така Лили Иванова, която я обвиняват за щяло и нещяло, никога не се е оплакала от нищо. \"Не познавам Катя Близнакова и не смятам да коментирам подобни простотии\", отсече Богдана Карадочева. Най-близкият й приятел - Васил Найденов пък отсече, че не иска да се занимава със скандала. \"Говорих с Богдана, това е някаква нападка на Катя към нея и аз не желая да се намесвам. А относно, че попфолкът ми е пречил, стига, това е смешно. Попфолкът ми носят цветя. Да, още навремето казах, че аз не я разбирам тази музика, но това не значи, че имам конфликт с изпълнителите. Няма такова нещо,\", каза Васко Кеца. Сподели:", "date": "2018.12.29", "title": "ГОРЕЩИ СТРАСТИ: Естрадни звезди се хванаха за гушите заради пари - Богдана Карадочева набедена, че пръска за хазарт"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B8-%D0%B2%D0%B8%D0%B4%D0%BD%D0%B8-%D0%BB%D0%B8%D1%87%D0%BD%D0%BE%D1%81%D1%82%D0%B8-%D0%BE%D1%82-%D0%B1%D1%83%D1%80%D0%B3%D0%B0%D1%81%D0%BA%D0%BE-%D1%81%D0%B8-%D0%BE%D1%82%D0%B8%D0%B4%D0%BE%D1%85%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%BE-%D0%BF%D1%80%D0%B5%D0%B7-2018-%D1%82%D0%B0-news807731.html", "text": "Божидар Димитров, Тончо Русев, Стефан Шарлопов и Евгений Мосинов са част от хората, които ни напуснаха изненадващо през 2018-та година. Те завинаги ще останат в сърцата на бургазлии. Ето повече за личностите, с които се сбогувахме през 2018-та година. Бизнесменът Стефан Шарлопов Известният бизнесмен  Стефан Шарлопов почина  в съня си в нощта срещу 5-ти февруари.Собственикът на верига хотели е роден на 14-ти  октомври 1962 г. в Бургас. През 1986 г. завършва висшето си образование във Великотърновския университет, специалност \"Българска филология\". След това започва работа като журналист в София и в изданията, в които работи, се занимава с икономическа тематика. 26-годишен издава първата си книга с художествена документалистика. През 1989 г. започва частен бизнес.  Шарлопов има 3 брака и 5 деца. Той се занимава със стокови и финансови операции до 1993 г. През 1995 г. създава „Роял Фуудс“ АД – компания за производство на трайни пакетирани сладкиши с фабрика в Елин Пелин, от този период е известен още и като „Краля на кроасаните“. Освен на четирите индустриални предприятия, Стефан Шарлопов повече от 10 години е мажоритарен собственик и председател на Съвета на директорите на фирмата за бутилиране на минерална вода „Девин“ АД, „Санел“ АД, „Роял Стоун“ АД, „Роял Инвестмънт“ ООД, „Роял Холидей“ ЕАД и др.  55-годишният Стефан Шарлопов е един от учредителите на Национално движение „Българско наследство“. Той също така бе председател на Българския съюз по балнеология и СПА и собственик на веригата „Шарлопов хотелс“. Един от последните му проекти бе комплекс „Созополис“, който е замислен като реплика на стария град Созопол с неговата уникална архитектура и стил, съобщава \"Бургас Инфо\". Композиторът Тончо Русев Тончо Русев е роден на 20 април 1932 г. в гр. Бургас, в семейството на локомотивния машинист Руси Тончев и служителката в българските държавни железници Тодорка Русева. Баща му свири на акордеон и мандолина. След като установява музикалните наклонности в сина си в училищния оркестър, той продава часовника си, за да му купи тромпет. Още от детството си младият Тончо заедно с брат си Иван е дълбоко впечатлен от морето, което той по-късно пресъздава в своите песни. В  първото издание на конкурса „Бургас и морето” през далечната 1973 г. Тончо Русев печели първа награда с песента “Зимно море” по текст на Петър Караангов и в изпълнение на Мустафа Чаушев. В продължение на повече от четири десетилетия неговите песни са изпълнявани от повечето известни български певци и певици, като особено близко е сътрудничеството му с Лили Иванова, Васил Найденов, Веселин Маринов и др. Неговите песни се изпълняват с успех и от чуждестранни певци, между които София Ротару, Филип Киркоров, Дагмар Фредерик, Фара Мария и др. Повечето от песните му са създадени по текстове на български поети като Елисавета Багряна, Иван Вазов, Ваньо Вълчев, Дора Габе, Атанас Далчев, Дамян Дамянов, Калин Донков, Георги Джагаров, Петя Дубарова, Евтим Евтимов, Павел Матев, Христо Фотев, Борис Христов. На 36-то издание на „Бургас и морето” почит му отдадоха големите имена на естрадата, които изнесоха  рецитал в негова памет. На сцената на Летния театър за Тончо Русев пяха:  Йорданка Христова, Силвия Кацарова, Мими Иванова, Развигор Попов, \"Тоника Домини\", Росица Борджиева, Роси Кирилова, Петя Буюклиева, Росица Борджиева, Мустафа Чаушеф, Панайот Панайотов, Ваня Костова, \"Тоника СВ\" и други. Историкът Божидар Димитров Историкът Божидар Димитров почина изненадващо на 1-ви юли. Божидар Димитров е роден на 3 декември 1945 г. в Созопол. Той е историк, доктор на историческите науки, водил е две телевизионни предавания. В продължение на дълги години бе директор на Националния исторически музей, като се оттегли от поста си през миналата година. Проф. Димитров е автор на десетки книги, посветени на българската история.  През 2009 г. проф. Димитров бе избран за народен представител, а в първото правителство на ГЕРБ бе министър без портфейл, отговарящ за Агенцията за българите в чужбина, Държавна агенция „Архиви“ и Дирекцията по вероизповеданията към Министерския съвет. Божидар Димитров беше вярващ човек. И направи така, че в Бургас да се съхраняват частица от Христовия кръст и част от мощите на нашия градски закрилник свети Николай. Божидар Димитров посвети живота си на историята и археологията на България и на Созопол. Роден в Созопол, той бе неразривно свързан с града и неговото развитие. Благодарение на неговите усилия бяха привлечени държавни средства за възстановяване на храм „Св. св. Кирил и Методий“, извършени бяха множество археологически разкопки и експонирани археологически обекти. Благодарение на него бяха открити мощите на св. Йоан Кръстител, а други ценни християнски реликви бяха предоставени на Созопол. Проф. Божидар Димитров е почетен гражданин на Созопол и през целия си живот е популяризирал града. През август неговите близки спазиха волята му и разпръснаха част от праха му в морето край остров Св. Иван - там, където той вложи много усилия и енергия в археологически разкопки . Созопол увековечи Божидар Димитров, като нарече Археологическия музей и улица на негово име. Адвокат Евгений Мосинов В навечерието на Никулден внезапно почина известният бургаски адвокат и общински съветник Евгений Мосинов. Мосинов е един от най-авторитетните бургаски адвокати, бивш председател на БСП в Бургас, на изборите през 2011 г. беше и кандидат за кмет на морската община. Политици от различни политически сили, общественици и юристи изказаха съболезнования на близките му.  Всички те го опрделят като професионалист с ясни позиции, диалогичен и конструктивен. „С широтата на възгледите, с баланса между крайните мнения, с диалогичността си той намираше път към умовете и сърцата на хората. В този тежък момент мога да кажа единствено следното: Утеха за вас ще бъдат най-хубавите спомени за Евгений. Чрез тях той никога няма да ни напусне”, заяви кметът Димитър Николов. Сподели:", "date": "2018.12.29", "title": "Ето кои видни личности от Бургаско си отидоха изненадващо през 2018-та"}
{"url": "https://pik.bg/%D0%BA%D0%BB%D0%BE%D1%88%D0%B0%D1%80-%D1%81%D0%B5-%D0%BD%D0%B0%D0%BF%D0%B8-%D0%B8-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-news807734.html", "text": "60-годишен мъж от Пазарджик е с изгаряния след пожар в жилищна сграда, съобщиха от Главна дирекция „Пожарна безопасност и защита на населението“. В 23:36 часа на 28 декември е получено съобщение за дим, излизащ от приземен етаж на жилищна сграда в града. Огънят е потушен от граждани преди пристигането на екип на Районна служба „Пожарна безопасност и защита на населението“ - Пазарджик, с един противопожарен автомобил и трима служители. При пожара е пострадал мъж на видима възраст около 60 г. с неустановена самоличност. Той е с изгаряния II – III степен на десния крак. Мъжът е клошар. Той е бил в нетрезво състояние, като се е самонастанил в необитаемо помещение. Сподели:", "date": "2018.12.29", "title": "Клошар се напи и се запали"}
{"url": "https://pik.bg/%D1%88%D0%B5%D1%81%D1%82-%D0%BE%D1%82-%D0%BD%D0%B0%D0%B9-%D0%B2%D0%BA%D1%83%D1%81%D0%BD%D0%B8%D1%82%D0%B5-%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%B8-%D1%85%D1%80%D0%B0%D0%BD%D0%B8-%D0%B2-%D1%81%D0%B2%D0%B5%D1%82%D0%B0-news807696.html", "text": "Повечето хора обичат да опитват различни нетрадиционни ястия и кухни. Пътешественици достигат до различни дестинации само заради добрата храна и уникалните съставки. Кулинарният туризъм става все по-популярен и предпочитан. Ето 6 от най-вкусните традиционни храни в света: 1. Къри Ми, Малайзия Това къри представлява супа от юфка, ориз, пикантен бульон от кокосово мляко и чили. В различните райони добавят тофу, скариди, сепия, листа от мента, гъби и лук. 2. Пастицио, Гърция Пастицио или макарони на фурна с кайма и бешамел е традиционно за Гърция и Кипър ястие. Приготвя се с агнешко или говеждо месо. Гарнира се с домати, канела, индийски орехче и бахар. Залива се със сос бешамел и настърган кашкавал. 3. Манти, Турция Това ястие с произход Турция се разпространява по целия свят и е много популярно в Русия, Индия и други страни в Азия. Прави се от говеждо, поставено в джоб от тесто и залято със сладък сос. 4. Руладен, Германия Пушено свинско месо с наразян лук и кисели краставички се навиват на тънки ленти. Сваряват се в телешки бульон с моркови и подправки. 5. Тажин от говеждо, Мароко Тажин представлява традиционно берберско ястие от Северна Африка, което носи името на глинения съд, в който се приготвя. То е съчетание от канела, джинджифил, черен пипер, куркума и говежди месо. Добавят се нахут и шафран. Мароканските тажини  се сервират с кус-кус или ръчно направен хляб. 6. Солянка, Русия Това е традиционна руска супа. Има леко тръпчив вкус, но е много приятна. Има три основни вида солянка, като основната съставка в тях е месо, риба или гъби. Най-популярна обаче е месната солянка, като тя обикновено се приготвя с няколко вида месо – от телешко, говеждо, шунка и наденички до черен дроб. Основните съставки на всички вариации са консервирани гъби или кисели краставички, зеле и, разбира се, сметана и копър – задължителните руски съставки. Сподели:", "date": "2018.12.29", "title": "Шест от най-вкусните традиционни храни в света"}
{"url": "https://pik.bg/%D0%BA%D0%B0%D0%BA%D0%B2%D0%BE-%D0%BD%D0%B8-%D1%87%D0%B0%D0%BA%D0%B0-%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B2%D0%B5%D1%89%D0%B0%D0%B5-%D0%B3%D0%BE%D0%BB%D1%8F%D0%BC%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%B8-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D1%81%D0%B8%D0%BB%D0%BD%D0%B8-%D0%B8%D0%B3%D1%80%D0%B0%D1%87%D0%B8-%D0%B8-%D0%BE%D1%82%D1%81%D0%BB%D0%B0%D0%B1%D0%B2-news807720.html", "text": "Привидно по-спокойна ще е следващата година за България в сравнение с тази, която изпращаме. Но ще има и много промени, като нови играчи на политическата сцена и дори възможност за нов социален ред. Това обясни астрологът Хули Леонис. Най-ясно тези тенденции ще се усетят в края на 2019 и началото на 2020 година. За всички зодиакални знаци през новата година обаче ще важи едно общо правило – нуждата от сериозни промени, преосмисляне на жизнения път и избирането на нов, което ще е трудно за повечето хора, допълни Леонис. 2019 година ще е привидно доста по-лека в астрологичен и енергиен план за България, отколкото беше 2018 година. Но това не означава, че няма да станем свидетели на промени и на нови явления, прогнозира астрологът Хули Леонис. Особено ясно това ще се усети в края на годината и началото на 2020: „Това означама много голяма социална, политическа и енергийна промяна, това означава нови, силни играчи, отслабване на стари, нови договорки, буквално по един различен начин един нов социален ред , на който ще му бъде дадено началото в края на 2019 година, но той ще се реализира десетилетия“, заяви пред ТВ Европа Хули Леонис. За разлика от отминаващата година, през 2019 няма да има толкова много ретроградни планети, които да влияят както върху живота, така и върху политиката, допълни Хули Леонис. Но хороскопът показва една обща тенденция за всички зодии – нуждата от промяна, от преосмисляне на жизнения път и търсене на нови възможности: „Годината ще е изключително пъстра и интересна, но това не винаги означава тиха, спокойна и равна и по принцип хората се страхуват от тази тенденция. Защото звучи много хубаво, когато говорим за Стрелец , за Юпитер, за жизнена философия, но всъщност промяната на жизнената философия е ад. Това е нещо, което най-трудно се променя и се минава през нечовешки страхове. тези тенденции за различността, за другостта няма как да не се активират под някаква форма именно защото разширяването на философията за живота предполага да разбереш и други гледни точки“, коментира Хули Леонис. Преминаването на Юпитер в Стрелец би трябвало да катализира основните характеристики на всеки зодиакален знак през следващата година. За огнените знаци – овен, лъв и стрелец най-трудно ще бъде да отстояват собствените си позиции, без да изпадат в егоизъм . За земните знаци – телец, дева и козирог годината няма да е лека, защото едновременно трябва да работят за промяна и за стабилност и предвидимост. На въздушните знаци каквито са близнаците, везните и водолеите ще се наложи да се научат едновременно да приемат помощ, но и да бъдат добър партньор. А водните знаци – рак, скорпион, риби трябва да намерят собствения си път, а не да разчитат в толкова голяма степен на мнението на другите. Сподели:", "date": "2018.12.29", "title": "КАКВО НИ ЧАКА? Астролог вещае голяма политическа и енергийна промяна, силни играчи и отслабване на стари през 2019-та"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%81%D0%B8%D1%80%D0%B8%D0%B5%D1%86-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B2-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0%D1%82%D0%B0-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-news807857.html", "text": "ТАСС, цитирана от \"Фокус\". Правоохранителните органи на ФРГ са задържали в Майнц сириец по подозрение, че подготвя терористичен акт, съобщава Има съмнения, мъжът може би е във връзка със задържаните по-рано в събота в Ротердам четирима мъже. Мъжът е 26-годишен гражданин на Сирия, не е регистриран на територията на ФРГ. Той е бил задържан в квартира в Майнц, в която се провеждал обиск. Полицейските служби на ФРГ са действали в координация с правоохранителните органи на Нидерландия. В момента се решава въпросът с екстрадицията на сириеца в Нидерландия. По-рано в събота нидерландската телевизия е съобщила за задържането в Ротердам на четири човека, заподозрени в подготовката на терористичен акт. По информация на телевизията в момента полицията изучава подробно характера и мащаба на планираната от тях терористична заплаха. Сподели:", "date": "2018.12.29", "title": "Арестуваха сириец, заподозрян в подготовката на терористичен акт"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%86%D0%B5%D0%BD%D1%82%D1%8A%D1%80%D1%8A%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%B1%D0%BB%D0%BE%D0%BA%D0%B8%D1%80%D0%B0%D0%BD-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%BA%D0%BE%D0%BD%D1%86%D0%B5%D1%80%D1%82-news807742.html", "text": "От 20 ч. днес влиза в сила организация на движението в София заради новогодишния концерт на 31 декември. Забраняват се престоят и паркирането на превозни средства на площад \"Княз Александър Първи\", на ул. \"Дякон Игнатий\" между бул. \"Цар Освободител\" и ул. \"Аксаков\", и на ул. \"Дякон Игнатий\" от страната на градинката срещу ул. \"Аксаков\". Ограниченията важат до 18 ч. на  1 януари. На концерта на площад \"Княз Александър Първи\" няма да бъдат допускани хора в нетрезво или неадекватно състояние, както и лица, носещи оръжие, пиротехника, летящи фенери, дронове, стъклени чаши, спиртни напитки, бутилки с капачки и други опасни предмети, застрашаващи обществения ред. Ще бъдат изградени контролно-пропускателни пунктове, съобщиха още от Столичната община. Сподели:", "date": "2018.12.29", "title": "ВАЖНО: Центърът на София блокиран заради новогодишния концерт"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D1%81%D0%B5-%D0%BE%D1%82%D1%8A%D1%80%D0%B2%D0%B5%D0%BC-%D0%BE%D1%82-%D0%BD%D0%B5%D0%BD%D1%83%D0%B6%D0%BD%D0%B8%D1%82%D0%B5-%D0%BA%D0%BE%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D0%B0%D1%80%D1%8A%D1%86%D0%B8-news807729.html", "text": "Все повече хора търсят начин да се отърват от ненужните подаръци, получени за Коледа и Нова година. Но излишното за едни се оказва ценна находка за други, разбира се - на подходящата цена. По закон имаме право да върнем единствено продукт, при който сме установили дефект или повреда. Добре е да знаем обаче, че законът не ни дава това право в случаите, в които просто не сме харесали подаръка си. Много търговци обаче предоставят тази услуга на клиентите си. Срокът за това най-често е две седмици и трябва да носим със себе си касовата бележка. Онлайн търговците обаче са задължени да приемат нежеланите покупки и без касов бон. Изключителна популярност през последните години набират и платформите за безплатни обяви, в които всеки може да предложи в мрежата подаръка си за продан. Ако той не е разопакован, цената може да достигне почти реалната си стойност. Най-често връщаните подаръци през миналата година са били книгите, домакинските и фитнес уреди, както и коледната украса. Сподели:", "date": "2018.12.29", "title": "Как да се отървем от ненужните коледни подаръци"}
{"url": "https://pik.bg/%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8-%D1%81%D1%8A%D0%B1%D1%80%D0%B0%D1%85%D0%B0-%D0%BF%D0%B0%D1%80%D0%B8-%D0%B7%D0%B0-%D0%B4%D0%B5%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%B5%D0%BD-%D0%B1%D0%B0%D0%B7%D0%B0%D1%80-news807772.html", "text": "Магистратите във Велико Търново купиха на благотворителен базар всички сувенири и керамични фигурки, направени в часовете по арттерапия от децата и младежите с тежки увреждания от социалния център в село Горски Сеновец. Събраните 340 лева бяха предадени на директора на Центъра за деца и младежи с умствена изостаналост в село Горски Сеновец Бистра Ботева. ,,Децата получиха подаръци. С другата част ще им купуваме материали за ателието по керамика и природни дейности. 21 са децата и младежите с ментални увреждания в социалния център в Горски Сеновец. Битовите условия са добри, но няма кадри'', посочи Бистра Ботева. ,,Имаме обзаведена зала за рехабилитация с уреди за физиотерапия, няма специалист, който да работи с тях. Примерно един рехабилитатор ще предпочете в някой спа център, но за тази мизерна заплата няма как да дойде'', сподели още тя за БНР. Сподели:", "date": "2018.12.29", "title": "Магистрати събраха пари за деца с увреждания по време на благотворителен базар"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%B6%D0%B5%D0%B3%D0%B8-%D0%B8-%D0%BF%D1%8A%D0%BB%D0%BD%D0%B8-%D0%BF%D0%BB%D0%B0%D0%B6%D0%BE%D0%B2%D0%B5-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news807769.html", "text": "Докато Австралия се приближава към новата година, температури с 10 до 14 градуса над обичайните продължават рекордната гореща вълна, която трае вече пет дни, предаде ДПА. Плажовете са претъпкани, а климатиците работят на пълна мощност, докато хората се опитват да се справят с ненормално високите температури, които според прогнозите ще се задържат и през първите три месеца на 2019 година, съобщава Бюрото за метеорология. Рекордните жеги обхванаха централните и южни части на страната, като на някои места за четвърти пореден ден се отчита температура над 44 градуса по Целзий. В западните райони на Сидни термометърът достигна 42 градуса днес, задържайки се за четвърти ден над 40 градуса. Горещата вълна в Сидни ще продължи в обозримо бъдеще, посочва метеорологичната служба. Нови рекорди бяха отчетени в градове в Нови Южен Уелс като Хай, където бяха отбелязани 45 градуса, и в Нарандера с 43,2 градуса. Град Олбъри, на южната граница с щата Виктория, посрещна най-горещия си ден от 26 години при 42,4 градуса. В град Таркола във Виктория температурата вчера достигна рекордните 48,1 градуса, в Аделаида (Нови Южен Уелс) - 43,7 градуса. В Северозападна Австралия старият минодобивен град Марбъл Бей се готви за Нова година с 49,3 градуса, като се очаква температурите да се задържат над 45 градуса през значителна част от 2019 година. Сподели:", "date": "2018.12.29", "title": "Рекордни жеги и пълни плажове в Австралия"}
{"url": "https://pik.bg/%D0%BF%D0%B0%D0%B4%D0%B5%D0%BD%D0%B8%D0%B5-%D1%81%D0%BB%D0%B0%D0%B2%D0%B8-%D1%81%D1%82%D0%B0%D0%BD%D0%B0-%D0%B7%D0%B0-%D1%80%D0%B5%D0%B7%D0%B8%D0%BB-%D0%BD%D0%B0%D0%BB%D0%B0%D0%B7%D0%B8%D1%85%D0%B0-%D0%B3%D0%BE-%D0%BD%D0%B5%D0%BA%D0%B0%D0%B4%D1%8A%D1%80%D0%BD%D0%B8%D1%86%D0%B8-%D0%B8-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B8-%D0%BE%D1%82%D0%BA%D0%B0%D1%87%D0%B0%D0%BB%D0%BA%D0%B8-news807750.html", "text": "Пълни откачалки атакуват \"Шоуто на Слави\". Дългия направи кастинг в търсене на заместник на актьора Тодор Башиянов. Той бе назначен на работа на мястото на напусналия Виктор Калев, но така и не успя да грабне сърцето на шоумена, както го направи предшественикът му. Публична тайна е, че Слави Трифонов непрекъснато му търсел цаката и го обвинявал за всички гафове на шоуто и слаби скечове. Тодор Башиянов изкара в шоуто пет години и най-после Слави го уволни. Той напусна през юли в края на сезона. Но търсенето му на заместник претърпя пълен провал. Вчера Би Ти Ви излъчи първия ден от кастингите. Комисията бе в състав на Слави Трифонов, Иво Сиромахов, Евгени Димитров и Филип Станев. Пред тях се изреждаха кандидати с огромно самочувствие, но без капка талант. Обявата, че шоуто търси актьор, течеше от седмици, но резултатът се оказа плачевен. Претенденти за стола на Башиянов бяха таксиметров шофьор, служител в кол център, келнер и още неподходящи и некадърни люде. Повечето от кандидати за заместници на Тодор Башиянов бяха далеч от актьорското майсторство и само един бе завършил ВИТИЗ. Липсваха познати имена в артистичния свят, което показа, че никой не ще да работи под командата на учиндолеца. Въпреки че условията са примамливи, защото те ще делят една сцена с Мариан Бачев, Иво Сиромахов и Краси Радков, никой известен не се яви на прослушването. Интересното е, че в кастигна участваха и деца. Което подсказва, че освен за стола на Тодор Башиянов, Слави търси заместник и за мястото на детето чудо Крисия. Малкият талант от Разград пък го напусна миналата година и вече е ученичка в музикалното училище \"Любомир Пипков\" в столицата. Сподели:", "date": "2018.12.29", "title": "ПАДЕНИЕ: Слави стана за резил. Налазиха го некадърници и откровени откачалки"}
{"url": "https://pik.bg/%D0%BA%D1%80%D0%B0%D0%B4%D1%86%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-%D0%BC%D0%B0%D0%B3%D0%B0%D0%B7%D0%B8%D0%BD%D0%B5%D1%80%D0%BA%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news807766.html", "text": "Крадци ограбиха магазинерка в центъра на Сандански. Двама мъже влезли в магазин за пердета и докато единият разсейвал магазинерката, другият отпод рафта и задигнал портмонето, в което имало лични документи, дебитна карта и над 200 лв. Двамата крадци, след като изпълнили “мисията” си, избягали и захвърлили в близост празно портмонето, от което задигнали парите. То е намерено пред аптека в района на пазара в града. Изгледани са записи от аптеката и двамата апаши са разпознати. Полицията провежда в момента акция по залавянето им. Добре че магазинерката Здравка П. бързо се усетила, че съмнителните мъже най-вероятно са я похитили. След като проверила под рафта, жената разбрала, че интуицията не я е подвела. Полицията кръжи из главната улица в центъра. Сподели:", "date": "2018.12.29", "title": "Крадци ограбиха магазинерка в центъра на Сандански"}
{"url": "https://pik.bg/%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%BC%D0%B8%D1%80%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B5-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%BE-news807849.html", "text": "партията. Гласуването на ООН против резолюцията за продължение на договора за ликвидиране на ракетите със среден обсег на действие поставя под съмнение бъдещето на мирна Европа. Това се посочва в позиция на лидера на АБВ Румен Петков във връзка с гласуването в ООН за проекторезолюция за премахване на ядрените ракети с малък и среден обсег, разпространена от пресцентъра на \"Преди дни твърде безславно остана в историята едно гласуване на ООН по проекторезолюция, внесена от Русия и подкрепяща мирния договор между Русия и САЩ, за премахване на ядрените ракети с малък и среден обсег. Когато ПП АБВ каза, че иска друга Европа, има предвид такъв тип дълбоко безпринципни гласувания, с които Европа се изправя срещу себе си. Не е нормално германският външен министър да не млъква на темата, че настоява за продължение на договора, а Германия да гласува против резолюцията за продължение на Договора за ликвидиране на ракетите със среден обсег на действие. А най-ненормалното в случая е, че България не е участвала в гласуването - 46 „против“, 43 – „за“ и повече от 70 „въздържали се“, се посочва в позицията. \"Това решение поставя под съмнение бъдещето на мирна Европа. Но това решение показва безгръбначието на българската дипломация. И от АБВ ще настояваме за публичност на инструкциите, които са дадени на нашата мисия в ООН – как да се държат, каква позиция да отстояват, в какви консултации да участват и какво гласуване да възприемат. В края на отиващата си тежка година и безумието на най-скъпия пияница Юнкер взе връх с една абсолютно непремерена оценка за готовността на Румъния за бъдещото председателство. Тази Европа е Европа на дискредитираните пияници, Европа на дискредитираните институции и Европа, която се бори сама срещу себе си. АБВ иска друга, силна Европа, защото е европейска партия\", пише още в позицията си Румен Петков. Сподели:", "date": "2018.12.29", "title": "Румен Петков: Бъдещето на мирна Европа е застрашено"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B0%D0%B9-%D0%BD%D0%B0%D0%BF%D0%B0%D0%B4%D0%BD%D0%B0-%D1%81-%D1%8E%D0%BC%D1%80%D1%83%D1%86%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%B2%D1%8A%D0%B2-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-news807853.html", "text": "Полицай нападна с юмруци служител на бензиностанция във Велинград. Сцената е заснета от охранителна камера, а причината за нападението – личен конфликт. Иван Китанов карал нощна смяна, когато отвън спира полицейски автомобил. „Около осем часа вечерта дойде служебен автомобил на полицията. От него излезе човек, с когото от известно време си имаме лични конфликти. След кратък разговор започна да ме обижда, да ме удря. Опита се да ме свали на земята, два юмрука”, разказа потърпевшият. Афектираният полицай се опитал да удари с бутилка служителя на бензиностанцията, наложило се негов колега от патрулния автомобил да се намеси. Малко преди да си тръгне полицаят отново се опитвал да слезе от автомобила и да се саморазправи. Потърпевшият сигнализира на телефон 112. „Чудя се дали ще се извърши качествена проверка. И защо този човек е още на работа и си изпълнява задълженията”, пита Китанов. От областната дирекция на полицията в Пазарджик уточнили пред бТВ, че е образувано дисциплинарно производство. То трябва да изясни защо в работно време униформен въоръжен служител прилага физическа сила срещу гражданин заради личен конфликт. Сподели:", "date": "2018.12.29", "title": "Полицай нападна с юмруци служител на бензиностанция във Велинград"}
{"url": "https://pik.bg/%D1%81%D0%B0%D1%89-%D0%BE%D0%BF%D1%80%D0%B0%D0%B7%D0%BD%D0%B8%D1%85%D0%B0-%D0%B4%D0%B2%D0%B0-%D0%BE%D1%82-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%81%D0%B8-%D1%81%D0%BA%D0%BB%D0%B0%D0%B4%D0%BE%D0%B2%D0%B5-%D0%B2-%D1%81%D0%B8%D1%80%D0%B8%D1%8F-%D0%B8-%D1%81%D0%B5-%D0%B8%D0%B7%D1%82%D0%B5%D0%B3%D0%BB%D0%B8%D1%85%D0%B0-%D0%B2-%D0%B8%D1%80%D0%B0%D0%BA-news807781.html", "text": "Анадолската агенция (АА) САЩ изпразниха два от складовете си за разпределяне на военни материали за сирийските кюрди в околия Маликие на провинция Хасеке, в близост до границата с Ирак, предаде ., цитирана от \"Фокус\". По информация на достоверни източници на АА от района, след решението от 19 декември на САЩ да се изтеглят от Сирия, вчера са били изпразнени два от американските военни складове в Маликие. В складовете с площ 400 са служили около 50 американски военни. Сега те напускат околия Маликие и преминават в Ирак с наличната техника – ТИР-ове и бронирани джипове „Хамър”. Военното присъствие на САЩ в Сирия, което Вашингтон реши да изтегли, е разположено в 18 бази. В продължение на две години те снабдяваха с хиляди оръжия и боеприпаси сирийските кюрди. Непосредствено преди решението за изтегляне от Сирия, САЩ започнаха подготовка за изграждане на четири наблюдателни постове по границата с Турция, посочва още АА. Сподели:", "date": "2018.12.29", "title": "САЩ опразниха два от военните си складове в Сирия и се изтеглиха в Ирак"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B9-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%B5-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B8%D0%B7%D1%85%D0%BE%D0%B4%D0%B0-%D0%BD%D0%B0-%D0%BA%D0%B0%D0%BC%D0%BF-%D0%BD%D0%BE%D1%83-news807805.html", "text": "Олимпик Марсилия проявява интерес към нападателя на Барселона Мунир Ел Хадади. Според \"Ел Мундо Депортиво\", френският клуб иска да купи атакуващия футболист още през януари, въпреки че договорът на играча с каталунците изтича през лятото. Грандът от Марсилия има голяма конкуренция за подписа на Ел Хадади. Алавес, Уест Хям и Севиля вече започнаха преговори за играча. Олимпик Марсилия обаче може да използва връзките на спортния директор Андони Субисарета с Барселона, акцентира \"Гол\". Сподели:", "date": "2018.12.29", "title": "Ето кой нападател е близо до изхода на \"Камп Ноу\""}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%85%D0%B0%D0%BD%D0%BE%D0%B2%D0%B5%D1%80-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BA%D0%BE%D0%BB%D0%B0-%D1%81%D0%B5-%D0%B2%D1%80%D1%8F%D0%B7%D0%B0-%D0%B2%D1%8A%D0%B2-%D0%B2%D1%85%D0%BE%D0%B4%D0%B0-%D0%BC%D1%83-news807850.html", "text": "Летище Хановер спря пристигането и заминаването на полети, след като неизвестно лице в автомобил с полски номера се опита да стигне до пистата. Това съобщи федералната полиция на Германия. Мъжът, който е управлявал автомобила, е задържан. Инцидентът се е случил на един от пунктовете. Колата е разбила вратата и влязла в летището. Шофьорът се опитал да стигне до приземяващ се самолет. Полицията обаче успяла да спре колата и да задържи мъжа, предаде ТАСС. Терминалите на летището, с изключение на терминал А, са отворени за пътници и посрещачи. Колко ще продължи забраната за пристигане и заминаване на полети, не е известно, посочва БГНЕС. Полицията все още не може да каже дали е целенасочена атака или инцидент. Мотивите за действията на мъжа се разследват. Полицията не изключва версията за психично болен човек. В момента експерти, специалисти по експлозивите, проверяват колата. Международно летище Хановер е важен авиопункт в Германия. Миналата година въздушното пристанище е обслужило около 5,87 милиона пътници. Сподели:", "date": "2018.12.29", "title": "ИЗВЪНРЕДНО: Затвориха летището в Хановер, след като кола се вряза във входа му"}
{"url": "https://pik.bg/%D0%BC%D0%B8%D0%BA%D0%B0%D0%B5%D0%BB%D0%B0-%D1%88%D0%B8%D1%84%D1%80%D0%B8%D0%BD-%D1%81-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D0%BF%D0%BE%D0%B1%D0%B5%D0%B4%D0%B0-%D0%B2-%D1%81%D0%BB%D0%B0%D0%BB%D0%BE%D0%BC%D0%B0-news807780.html", "text": "Американката Микаела Шифрин спечели слалома за световната купа по ски-алпийски дисциплини в австрийския курорт \"Земеринг\" и постигна нови рекорди. Тя е първата скиорка с 15 победи в една календарна година и първата с 36 успеха в слалома. Шифрин бе най-бърза в първия манш, а петото време във втория й гарантира крайната победа. Втора на 29 стотни от секундата остана словачката Петра Влъхова, а трета - на още 9 стотни - швайцарката Уенди Холденер. В генералното класиране за световната купа американката води с рекордните 446 точки пред Влъхова. Сподели:", "date": "2018.12.29", "title": "Микаела Шифрин с историческа победа в слалома"}
{"url": "https://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0-%D0%BF%D1%80%D0%B5%D0%B4-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2-%D1%81%D0%BA%D0%BE%D0%BF%D0%B8%D0%B5-news807848.html", "text": "С рецитали, патриотични песни и развени македонски знамена се проведе протест срещу промяната на името и приемането на Законите за амнистия пред сградата на правителството в Скопие, предава скопското електронно издание „24 Вести“, цитирано от \"Фокус\". Присъстващите граждани са обявили, че са срещу конституционните промени, амнистията за глас за Северна, както и против неуспешните политики на всички политици. Гражданите поискаха оставката на правителството и предсрочни парламентарни избори заедно с президентските (през април-май т.г.). Те казват, че не са съгласни с промяната на името и са възмутени, че правителството не уважава волята на гражданите, изразена на референдума. Сподели:", "date": "2018.12.29", "title": "\"Македония блокира\" протестира пред сградата на правителството в Скопие"}
{"url": "https://pik.bg/%D1%82%D1%80%D1%8A%D0%BC%D0%BF-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D0%B3%D0%BE%D0%BB%D1%8F%D0%BC-%D0%BD%D0%B0%D0%BF%D1%80%D0%B5%D0%B4%D1%8A%D0%BA-%D0%B2-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D0%BA%D0%B8%D1%82%D0%B0%D0%B9-news807846.html", "text": "Американският президент Доналд Тръмп съобщи в Туитър, че е имал продължителен и много полезен телефонен разговор с китайския си колега Си Цзинпин и че преговорите за търговско споразумение напредват, предадоха световните агенции. \"Току-що имах дълъг и много хубав разговор с китайския президент Си. Сделката се движи напред много добре. Ако бъде сключена, тя ще е много обширна, ще обхваща всички спорни въпроси, области и точки. Имаме голям напредък!\", написа Тръмп, цитиран от Ройтерс. В разговора Си Цзинпин е изразил надежда за по-нататъшно развитие на съгласувани, кооперативни и стабилни китайско-американски отношения, посочи агенция Синхуа. Си е казал, че преговорните екипи от двете страни работят активно за прилагане на постигнатия наскоро между Китай и САЩ консенсус. Тръмп и Си са отправили и взаимни новогодишни благопожелания към двата народа. Сподели:", "date": "2018.12.29", "title": "Тръмп се похвали с \"голям напредък\" в отношенията с Китай"}
{"url": "https://pik.bg/%D0%B1%D0%B5%D0%BB%D0%B3%D0%B8%D0%B9%D1%81%D0%BA%D0%B8%D1%82%D0%B5-%D1%82%D1%83%D1%80%D0%BE%D0%BF%D0%B5%D1%80%D0%B0%D1%82%D0%BE%D1%80%D0%B8-%D1%81%D0%BF%D0%B8%D1%80%D0%B0%D1%82-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D0%B4%D0%BE-%D0%BA%D0%B0%D0%B9%D1%80%D0%BE-news807811.html", "text": "Белгийските туроператори ТУИ и Томас Кук съобщиха, цитирани от БТА, че спират полетите до Кайро заради вчерашния атентат край пирамидите в Гиза. Засега полетите от Белгия до двата основни курорта в Египет - Хургада и Шарм ел Шейх, продължават. Туроператори уточниха, че в района на египетската столица няма белгийски туристи, както и че следят предупрежденията на белгийското външно министерство. Засега министерството не е издало препоръка да не се пътува до Египет. Сподели:", "date": "2018.12.29", "title": "Белгийските туроператори спират полетите до Кайро"}
{"url": "https://pik.bg/%D1%82%D0%BE%D0%BC%D0%B0-%D1%82%D0%BE%D0%BC%D0%BE%D0%B2-%D1%81-%D0%BC%D1%80%D0%B0%D1%87%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B8%D0%B4%D0%B2%D0%B0%D1%82-%D1%82%D1%8A%D0%BC%D0%BD%D0%B8-%D0%B2%D1%80%D0%B5%D0%BC%D0%B5%D0%BD%D0%B0-%D0%B2%D1%81%D0%B8%D1%87%D0%BA%D0%BE-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D0%BB%D1%83%D1%87%D0%B8-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news807682.html", "text": "Времето, в което живеем, може би е последното спокойно време. Имам чувството, че идват тъмни времена. Това обяви пред Канал 3 журналистът и публицист Тома Томов в обзор на случилото се през вече изминаващата година, но не само в България, а и в света. Той визира Франция и продължаващите протести, които доведоха до множество безредици. \"Аз помня онази революция във Франция през 68 година. Тогава бе и чешката пролет. Ние младите бяхме против влизането на танковете в Прага, както и на страната на студентите в Париж. Европейският живот е това - непрекъсната борба и конфликт. Но какво се случва сега - очевидно е, че Макрон не е Де Гол, той не може да влезе в обувките на Де Гол. Де Гол никога не би казал за свой бодигард \"той не ми е любовник\", никога не би застанал в подчинено положение пред тези, които го издигнаха. На него никой не можеше да му нареди нищо. Тръгна си, защото просто времето му свърши. Но сравненията са неудачни - както казва Марк Твен - историята не се повтаря, тя се римува. Това, което е факт - от САЩ през Европа, това, което става в Украйна, Русия, Близкия изток, Китай - целият свят в момента е на една зона на несигурност, на турболенция, на идване на лошо време\", коментира Томов. Като пример за несигурност той даде Доналд Тръмп в САЩ. \"Сега той реши, че изтегля американските войски от Сирия. И това точно, след като съветникът му по национална сигурност заяви, че това би било стратегическа грешка. Военният министър, целият Сенат, едва ли не изразиха подобна позиция. Бе заявено, че САЩ ще седи там, докато не се изтегли Иран. Но той е взел това решение. Дали ще го изпълни, е друг въпрос\", добави журналистът, който е и народен представите от БСП. Относно ситуацията между Русия и Украйна той коментира: \"Това, което ще стане там, е ужасно. Има натрупване на стотици танкове, на самолети, на ракети. Само преди дни мина един английски кораб, който прави обследване на Азовско море. Говори се за американски кораби, които ще влязат в Черно море. Те могат да се опитат да влязат и да стигнат и до Мариопол. Как ще бъдат спрени? Ако те тръгнат да вървят нататък ще се стигне до възможност за голям конфликт. И в Украйна имаме възможност за голям конфликт не само заради Порошенко - там има американски военни структури. Ако се стигне до сериозен конфликт, това може да спре \"Северен поток\", да спре \"Турски поток\", да пренареди цялата ситуация в Европа. От друга страна това, което става там е пряко свързано с това, което става и на Балканите. Имаме поле с колосална гравитация - американска гравитация. Американците строят завод за втечнен газ в Александруполис, горе в Полша също. Те категорично искат да вкарват газ. Освен това са и в повечето страни в НАТО. Със сигурност и Македония ще влезе в НАТО. Какво ще стане с Босна и Херцеговина, какво ще стане с Косово, което иска да има собствена армия. Какво ще реши тогава Сърбия, зад която застава Русия? Всичко това е все едно Първата световна война - няколко месеца преди това.\" Томов беше категоричен, че Сърбия и Косово няма как да се разберат. \"Навремето Милован Джилас казваше, че Балканите е регион на много млади вулкани и те непрекъснато избухват. Тук нищо не може да се реши толкова лесно. Това е мястото, където избухват войните\", обясни той. По думите му на Балканите има американска, европейска, руска, турска и китайска гравитация. \"Т.е. всички тези големи сили се стремят към контрол. Това отново означава конфликт и то от много голям калибър. И този конфликт година или две. Той ще определи живота на настоящото поколение\", каза още Тома Томов и добави, че \"всичко може да се случи на Балканите\". Сподели:", "date": "2018.12.29", "title": "Тома Томов с мрачна прогноза: Идват тъмни времена. Всичко може да се случи на Балканите"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%87%D0%B5%D1%82%D0%B8%D1%80%D0%B8-%D0%B4%D0%B5%D1%86%D0%B0-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%B1%D0%B5%D0%B6%D0%B0%D0%BD%D1%86%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-news807816.html", "text": "информационната агенция ДХА, цитирана от \"Фокус\" Четири деца на сирийски бежанци на възраст от 4 до 11 години загинаха при битов пожар в околия Каратай на провинция Коня в Централна Турция, предаде . Ужасната трагедия е станала тази сутрин към 07.30 часа. Семейството е обитавало покривно помещение на 3-етажна сграда. Бащата рано сутринта е отишъл на работа, а майката малко по-късно е излязла за да купи храна. Пожарът е избухнал от печка, а децата на 4, 5, 10 и 11 години са се задушили от дима. Въпреки положените усилия от лекари в различни болници, те не са могли да бъдат спасени. Майката също се е задушила от дима, но без опасност за живота, посочва още ДХА. Сподели:", "date": "2018.12.29", "title": "ТРАГЕДИЯ: Четири деца на сирийски бежанци загинаха при пожар"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0-%D0%B4%D0%B2%D0%B0%D0%BC%D0%B0-%D0%B1%D0%B8%D1%8F%D1%87%D0%B8-%D1%81-%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B8-28-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-%D0%B2-%D1%81%D0%BE%D1%84%D0%B8%D1%8F-news807777.html", "text": "Тази сутрин, около 9.30 часа, в полицията бил получен сигнал за нанесен побой на 28-годишен мъж. Пред разследващите пострадалият разказал, че на ул. „Сребърна“ докато пресичал на пешеходна пътека, влязъл в пререкание с водач и пътник от лек автомобил „Мерцедес“. Двамата слезли от колата, набили го и избягали. Пострадалият бил откаран в болнично заведение за оказване на медицинска помощ, съобщи МВР. В резултат на незабавни оперативни действия столичните полицаи установили и задържали нападателите – двама мъже, на 52 и 34 години. 52 – годишният е с криминални регистрации в полицията. Наложени са им 24 – часови полицейски мерки. По случая е образувано досъдебно производство. Работата продължава. Сподели:", "date": "2018.12.29", "title": "Полицията арестува двама биячи с \"Мерцедес\", нападнали 28-годишен пешеходец в София"}
{"url": "https://pik.bg/38-%D0%BE%D1%82-%D0%B3%D0%B5%D1%80%D0%BC%D0%B0%D0%BD%D1%86%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%BC%D0%B5%D1%80%D0%BA%D0%B5%D0%BB-%D0%B4%D0%B0-%D1%81%D0%B8-%D1%85%D0%BE%D0%B4%D0%B8-%D0%B2%D0%B5%D0%B4%D0%BD%D0%B0%D0%B3%D0%B0-news807710.html", "text": "38 процента от германците биха желали канцлерката Ангела Меркел да бъде сменена начело на правителството още преди изтичане на мандата й през 2021 г., предаде ДПА. Според проучването на социологическата агенция ЮГов, поръчано от ДПА и оповестено днес, 43 на сто обаче смятат, че тя трябва да остане на поста си до следващите парламентарни избори, които трябва да се състоят след по-малко от 3 г. , а 18 на сто не са изразили мнение по въпроса. За предсрочно оттегляне на Меркел са се изказали най-много привърженици на деснопопулистката партия \"Алтернатива за Германия\" - 78 на сто от тях. Меркел сдаде председателството на своята партия - Християндемократическия съюз, в началото на декември след 18 г. начело на ХДС. Тя бе сменена от генералния секретар на партията Анегрет Крамп-Каренбауер. На конгреса Меркел каза, че би желала да изкара мандата си като канцлер до края. ДПА отбелязва, че Меркел може да бъде сменена само ако настъпи промяна в управляващата коалиция - ако например социалдемократите я напуснат, или ако се стигне до предсрочни избори след загуба на вот на доверие в канцлера в Бундестага. Сподели:", "date": "2018.12.29", "title": "38% от германците искат Меркел да си ходи веднага"}
{"url": "https://pik.bg/%D0%B2%D0%B0%D1%80%D0%BD%D0%B0-%D1%81%D0%BF%D0%B5%D1%87%D0%B5%D0%BB%D0%B8-6-%D0%BF%D1%80%D0%BE%D0%B5%D0%BA%D1%82%D0%B0-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5-%D0%BF%D0%BE-%D0%BF%D0%BB%D0%B0%D0%BD%D0%B0-%D1%8E%D0%BD%D0%BA%D0%B5%D1%80-news807774.html", "text": "Шест проекта за финансиране по инвестиционния план на Европейския съюз \"Юнкер\" е спечелила областната администрация във Варна, съобщи БНР. По думите на областният управител на Варна Стоян Пасев средства са насочени към създаване на софтуер за превенция и мониторинг на състоянието на язовирните стени в областта. Те ще се използват още за създаване на интегрирана система за управление при извънредни ситуации и за спасителни и неотложни работи по укрепването на скалния венец над община Провадия. Пасев обясни, че единият проект е за софтуерен продукт, другият за реализиране на сателитна връзка, а третият за община Провадия - изграждане и укрепване на срутища. Останалите три проекта са свързани със създаването на спортен инкубатор за насърчаване на млади спортисти във Варна, със създаването на модел за опазването и реновирането на сгради с културно-историческа стойност, както и за изграждането на модулна рафинерия в промишлената зона на Варненското езеро за производство на горива. Областният управител изрази надеждата си първите три проекта да бъдат готови още през февруари. Сподели:", "date": "2018.12.29", "title": "Варна спечели 6 проекта за финансиране по плана \"Юнкер\""}
{"url": "https://pik.bg/%D1%8E%D0%B2%D0%B5%D0%BD%D1%82%D1%83%D1%81-%D1%81%D1%8A%D1%81-17-%D0%B0-%D0%BF%D0%BE%D0%B1%D0%B5%D0%B4%D0%B0-%D0%B2-%D1%81%D0%B5%D1%80%D0%B8%D1%8F-%D0%B0-news807787.html", "text": "Отборът на Ювентус постигна 17-ата си победа във футболното първенство на Италия. В първия мач от 19-ия кръг Юве победи Сампдория с 2:1. Двата гола за успеха реализира Кристияно Роналдо във втората минута и в 65-ата от дузпа. За Сампдория точен бе Фабио Куалярела в 33-ата също от дузпа. Ювентус е начело в класиране с 53 точки и единствен продължава без загуба. Сподели:", "date": "2018.12.29", "title": "Ювентус със 17-а победа в серия А"}
{"url": "https://pik.bg/%D0%B3%D1%80%D0%B8%D0%B6%D0%B0-%D0%B7%D0%B0-%D1%87%D0%BE%D0%B2%D0%B5%D0%BA%D0%B0-%D0%BA%D0%B8%D1%82%D0%B0%D0%B9-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D0%BF%D0%BE-%D0%BC%D0%B0%D0%BB%D0%BA%D0%BE-%D0%B4%D0%BE%D0%BC%D0%B0%D1%88%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B8-%D0%BF%D0%BE%D0%B2%D0%B5%D1%87%D0%B5-%D1%81%D1%8A%D0%BD-%D0%B7%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-news807723.html", "text": "Китай разпореди на местните власти и родителите да \"намалят бремето\" на учениците, като им дават по-малко домашна работа, да ги надзирават при използването на електронни устройства и да гарантират, че имат достатъчно часове за сън, пише сингапурският вестник \"Стрейт таймс\". Документът с изискванията е одобрен от кабинета и е издаден от девет министерства и агенции. Правителството подчертава, че властите, училищата и институциите за обучение, както и семействата, са отговорни за осигуряване на здравословна среда на децата. В документа са поместени 30 мерки, които могат да помогнат за облекчаване товара върху децата и за подобряване на тяхното здраве. Сред мерките са: без писмени домашни за 1 и 2-ри клас, домашната работа не трябва да е за повече от 60 минути от трети до шести клас и до 90 минути за останалите ученици; учителите не трябва да налагат домашна работа като наказание; не трябва да има повече от един изпит на срок за първолаците и не повече от два за другите; училищата трябва да предлагат гъвкави програми; родителите да имат разумни очаквания и да насърчават децата си да развиват талантите си, да избягват сравняване или копиране на други ученици; засилване на комуникацията с децата и подпомагане на децата да станат по-уверени и доверчиви; да насърчават децата да бъдат физически активни и да поддържат добри навици, да се обръща внимание на емоционалното и психическо здраве; да се насочват при използването на електронни устройства и интернет, да се предотврати злоупотребата с онлайн игри и използването на смартфони; да се гарантира, че първолаците имат най-малко 10 часа на ден за сън, най-малко 9 часа сън за учениците до основно училище и най-малко 8 часа сън за останалите ученици. Сподели:", "date": "2018.12.29", "title": "ГРИЖА ЗА ЧОВЕКА: Китай разпореди по-малко домашна работа и повече сън за учениците"}
{"url": "https://pik.bg/%D1%82%D0%B0%D0%BD%D0%BA%D0%B5%D1%80-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D0%B8%D0%BF%D1%8A%D1%80-news807793.html", "text": "Кипърските власти съобщиха, че плаващ под малтийски флаг петролен танкер се е запалил и е заседнал близо до рибарско селище, принуждавайки няколко членове на екипажа да скочат през борда, предаде Асошиейтед прес. Кипърският спасителен координационен център съобщи, че пожарът на кораба \"Атлос\" е бил потушен скоро след избухването му. Петима членове на екипажа са извадени от морето и са откарани в болница. Центърът съобщи, че празният танкер подал днес сигнал за помощ след експлозия и пожар на борда, които избухнали скоро след отплаването му от пристанище Ларнака. След това корабът заседнал на около 200 метра от бреговете на село Зиги, на около 3,5 мили от Ларнака. Екипажът на танкера се състои от седем гърци, девет индийци и един грузинец. Корабът плавал към гръцкото пристанище Аспропиргос. На мястото на инцидента се намират полицейски плавателни съдове и противопожарни кораби. Сподели:", "date": "2018.12.29", "title": "Танкер се запали край бреговете на Кипър"}
{"url": "https://pik.bg/%D0%BA%D1%80%D0%B8%D1%82%D0%B8%D1%87%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BC%D0%B5%D0%B4%D0%B8%D1%86%D0%B8-%D1%81%D0%BF%D0%B5%D1%88%D0%BD%D0%BE-%D1%82%D1%8A%D1%80%D1%81%D1%8F%D1%82-%D0%B4%D0%BE%D0%BD%D0%BE%D1%80-%D0%B7%D0%B0-%D0%B8%D0%B2%D0%B0%D0%BD-%D0%BB%D0%B0%D1%81%D0%BA%D0%B8%D0%BD-news807796.html", "text": "Актьорът Иван Ласкин е в изкуствена кома, медици и близки правят опити за намиране на донор. Състоянието му е много тежко и спешно се налага трансплантация на черен дроб, за да може новият орган да осигури нормалното функциониране на организма. Специалисти обясниха пред столичен ежедневник, че Ласкин има проблем със съсирването на кръвта и това затруднява откриването на подходящ донор, чиито показатели да съвпадат или поне да се доближат до тези на Ласкин. Както ПИК съобщи, черният дроб предаде екранния Васко да Гама от село Рупча. Иван Ласкин е в критично състояние, след като получи нови здравослoвни проблеми. Половинката на водещата на \"ВИП брадър\" Алекс Сърчаджиева е настанен в реанимацията на ВМА в критично състояние. 48-годишният актьор е в изкуствена кома, която е направена по решение на лекуващите лекари. \"Разговаряхме доста пъти, докато лежеше в \"Пирогов\". Вдъхнах му сили и кураж да се бори, по мъжки. Вярвам, че лекарите ще се справят във ВМА и скоро ще бъде на крака\", сподели Христо Мутафчиев, който проговори първо пред ПИК за приятеля си. Двамата с Ласкин от дълги години са близки приятели на сцената и извън нея и Мутафчиев неведнъж е споделял своите симпатии към половинката на Алекс Сърчаджиева. Ласкин има сериозни проблеми с черния дроб, потвърждават от близкото му обкръжение. Преди седмица той лежа в \"Пирогов\", където бе приет по спешност. Той изтърпял ужасни и нечовешки болки, твърди негов колега от актьорската гилдия, който помолил медиците за консултация. Прогнозата им не била оптимистична. Сподели:", "date": "2018.12.29", "title": "КРИТИЧНО СЪСТОЯНИЕ: Медици спешно търсят донор за Иван Ласкин"}
{"url": "https://pik.bg/%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B2%D0%BA%D1%83%D1%81%D0%BD%D0%B8%D1%82%D0%B5-%D0%B7%D0%B8%D0%BC%D0%BD%D0%B8-%D0%B7%D0%B0%D0%BA%D1%83%D1%81%D0%BA%D0%B8-news807449.html", "text": "Закуската е най-важното хранене, особено през зимата, когато се нуждаем от повече енергия. А и кой не обича уикенда да се поглези с онези „забранени“, но много вкусни неща, които баба или мама е приготвяла в детството и чийто аромат може да изкуши всеки. Докато лятото наблягаме на плодове, то през зимата консумираме повече печива за закуска. Foodpanda, класира най-любимите и вкусни закуски за зимата. 1. Палачинки - утрото е по-добро когато започва с палачинка с шоколад. И тук ще цитираме Мечо Пух „Колкото повече, толкова повече“. Палачинката е любимата закуска за над 65% от анкетираните. 2. Пържени филии - тук оставяме фантазията на вас. Дали със сладко от ягоди, или от смокини, или пък някое друго любимо, топлите пържени филии са сред фаворитите за старт на деня. 3. Бухти - малките вкусни тестени топки, поръсени с пудра захар са изкушаващи за цялото семейство. 4. Кекс с топло мляко - това пухкаво сладко изкушение може да бъде приготвено с множество вариации, но задължително към него за закуска поднесете топло мляко с какао. 5. Овесени ядки с прясно мляко - Тъй като овесената каша се усвоява бавно, тя постепенно освобождава енергията в кръвта, така че помага да се задържите пълноценни за по-дълго време Сподели:", "date": "2018.12.29", "title": "Кои са най-вкусните зимни закуски"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D1%87%D0%B5%D0%BD-%D1%81%D0%BB%D0%B0%D0%BB%D0%BE%D0%BC-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D1%8A%D0%B4%D0%B5-%D0%B8-%D1%81-%D0%BA%D0%BE%D0%B3%D0%BE-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news807800.html", "text": "\"За празниците със семейството ми избрахме Банско. Атмосферата и условията са прекрасни\". Това написа във Фейсбук Цветан Цветанов, който пусна снимки на пистите със семейството си. Истинско удоволствие е, когато по пистите срещаш много деца и семейства, които са избрали да карат ски и да почиват в България. Препоръчвам на всички българи да посетят Банско и да подкрепим развитието му като курорт от световно ниво, допълни още той. Сподели:", "date": "2018.12.29", "title": "ПРАЗНИЧЕН СЛАЛОМ: Цветанов разкри къде и с кого празнува Нова година (СНИМКИ)"}
{"url": "https://pik.bg/%D0%B4%D1%8F%D0%B4%D0%BE-%D0%BA%D0%BE%D0%BB%D0%B5%D0%B4%D0%B0-%D0%B7%D0%B0%D1%80%D0%B0%D0%B4%D0%B2%D0%B0-%D1%81-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%B5%D0%BD-%D0%BF%D0%BE%D0%B4%D0%B0%D1%80%D1%8A%D0%BA-%D1%81%D0%B8%D0%BD%D0%B0-%D0%BD%D0%B0-%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D1%81%D0%BD%D0%B8%D0%BC%D0%BA%D0%B8-news807708.html", "text": "„Весели празници на всички!“ –  е пожеланието на изпълнителката, публикувано над един от фотосите. Почитателите на Емануела побързаха също да поднесат своите най-топли благопожелания към актуалната звезда и нейния син. Емануела посрещна Коледа заедно с малкия си син Митко. На малчугана Дядо Коледа подари барабани. Сподели:", "date": "2018.12.29", "title": "Дядо Коледа зарадва с невероятен подарък сина на Емануела (СНИМКИ)"}
{"url": "https://pik.bg/%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B3%D1%80%D0%B0%D0%B4%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BA%D1%8A%D1%89%D0%B0-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BF%D0%BE-%D1%87%D1%83%D0%B4%D0%BE-%D0%BE%D1%86%D0%B5%D0%BB%D1%8F-news807806.html", "text": "Катастрофа с автобус на градския транспорт стана в столицата. Автобус по линия 77 се заби в оградата на къща на ул. \"Суходолска\". По първоначални данни няма сериозно пострадали. До инцидента се стигнало, след като шофьорът очевидно изпуснал завой и поднесъл в посока оградата. Самият той по чудо е без наранявания, след като метален стълб прониза предното стъкло на автобуса и то точно от страната на водача. На мястото има полиция. Тепърва ще се изясняват и точните причини за инцидента, предаде Канал 3. Сподели:", "date": "2018.12.29", "title": "В СТОЛИЦАТА: Градски автобус се заби в къща, шофьорът по чудо оцеля"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%B8%D0%BD-%D1%83%D0%B1%D0%B8-%D0%B1%D0%B0%D1%89%D0%B0-%D1%81%D0%B8-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B0%D0%B9%D0%BA%D0%B0-%D0%BC%D1%83-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BD%D0%B8%D0%BC%D0%BA%D0%B8-news807819.html", "text": "Един човек загина, а двама бяха ранени при тежък пътен инцидент близо до Елхово. Вероятната причина за трагедията е мокър и хлъзгав път, предаде бТВ. Инцидентът е станал малко след 12 ч. на главен път I-7 – от Ямбол към ГКПП „Лесово”. В колата е пътувало семейство,което се е прибирало към Елхово. Шофирал е синът. На остър завой изгубил управление над автомобила. Колата е излязла от платното и се е ударила в крайпътно дърво. Напът за ямболската болницата е починал бащата, с опасност за живота в реанимация е приета съпругата му. Шофьорът е с мозъчно сътресение. На участъка, където е станала катастрофата, е проблемен. Там често стават пътни инциденти с фатален край. Причината е интензивното движение на тирове и шофирането с несъобразена скорост. Само преди два месеца на същата отсечка след сблъсък с товарен камион загинаха мъж и жена, а детето им оцеля по чудо. Сподели:", "date": "2018.12.29", "title": "СТРАШНА ТРАГЕДИЯ: Син уби баща си в катастрофа, майка му бере душа (СНИМКИ)"}
{"url": "https://pik.bg/%D0%BC%D0%B0%D1%80%D0%B0%D0%B4%D0%BE%D0%BD%D0%B0-%D0%B7%D0%B0%D1%80%D1%8F%D0%B7%D0%B0-%D0%BE%D1%82%D0%B1%D0%BE%D1%80%D0%B0-%D1%81%D0%B8-%D1%82%D1%8A%D1%80%D1%81%D1%8F%D1%82-%D0%B3%D0%BE-%D0%BF%D0%BE%D0%B4-%D0%B4%D1%8A%D1%80%D0%B2%D0%BE-%D0%B8-%D0%BA%D0%B0%D0%BC%D1%8A%D0%BA-news807737.html", "text": "Диего Марадона пак нопомни за себе си. Дон Диего, който води мексиканския \"Дорадос\", трябваше да се яви на първата тренировка от предсезонната подготовка, но... заряза отбора. Замести го кондиционния треньор Хосе Алиери. От \"Дорадос\" пък продължават да издирват Марадона, съобщава Би Ти Ви. Според мексиканските издания Дон Диего има търкания с ръководството заради трансферната политика и отсъства в знак на протест. Марадона настоява и за удължаване на договора на асистента си Луис Ислас, което клубът отлага. Сподели:", "date": "2018.12.29", "title": "Марадона заряза отбора си, търсят го под дърво и камък"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%B8%D0%BA%D0%B8-%D0%BA%D1%8A%D0%BD%D1%87%D0%B5%D0%B2-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BB%D1%8E%D1%82%D0%BE-%D0%BD%D0%B0-%D0%B0%D0%B7%D0%B8%D1%81-%D1%89%D0%B5-%D1%82%D0%B8-%D0%B8%D0%B7%D1%85%D0%B2%D1%8A%D1%80%D0%BB%D1%8F-news807748.html", "text": "В цялата коледна патакламата не смогнах да благодаря на тия двамата! Сладкиши, мерси за партньорството през трите месеца, за подкрепата! Бяхме като едно семейство, живяхме в една гримьорна, ядяхме едни сандвичи... Така тв водещият Ники Кънчев благодари на страницата си във Фейсбук на своите двама партньори по време на последния сезон на \"Биг брадър\" - Алекс Сърчаджиева и Азис. \"Алекс, Васко, благодаря вии. Азо, следващия път ще ти изхвърля всичките 15 чифта обувки “Филип Незнамкойси”, с които накичи библиотеката миии\", написа още Ники Кънчев. В коментарите под поста му не закъсня и отговорът на Азис: \" Сподели:", "date": "2018.12.29", "title": "САМО В ПИК: Ники Кънчев се закани люто на Азис: Ще ти изхвърля..."}
{"url": "https://pik.bg/%D0%BD%D0%B5%D1%83%D0%BC%D0%BE%D1%80%D0%BD%D0%B8-%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D1%81%D0%B5%D0%B4%D0%BC%D0%B8-%D0%BF%D1%80%D0%BE%D1%82%D0%B5%D1%81%D1%82-news807745.html", "text": "Седма поредна събота \"жълтите жилетки\" във Франция излизат на протест. Мобилизацията е значително по-малка от предишните седмици, но днес отново се очакват шествия в Париж и в още няколко големи града в страната. Подготвят се и акции за новогодишната нощ. Шествия се очакват в Лион, Бордо, Тулуза. Отново е непредвидимо как ще протече денят в Париж, умишлено се разпространяват погрешни информации за места на срещи на жълти жилетки, за да се затрудни евентуалното прегрупиране на силите на реда. Има призиви и за протести пред офисите на големи френски медии. Следващият протест, които се подготвя, е за новогодишната нощ. Хиляди жълти жилетки вече се мобилизират в социалните мрежи. Традиционният светлинен спектакъл, който всяка година събира хиляди хора в Париж, не е отменен. Силите на реда имат още два дни за организирането на изключителни мерки за сигурност. Сподели:", "date": "2018.12.29", "title": "НЕУМОРНИ: \"Жълтите жилетки\" подготвят седми протест"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D0%B6%D1%82%D0%B5-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0%D1%82%D0%B0-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B0-%D0%B0%D1%82%D0%BC%D0%BE%D1%81%D1%84%D0%B5%D1%80%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BF%D0%BB%D0%BE%D1%89%D0%B0%D0%B4-%D0%B2-%D0%BC%D0%BE%D1%81%D0%BA%D0%B2%D0%B0-%D0%BB%D0%B5%D0%BD%D0%B8%D0%BD-%D1%81-news807778.html", "text": "Невероятна атмосфера цари на Червения площад в Москва преди настъпването на Новата година, предава репортер на ПИК TV от мястото. Атракция са Сталин, Ленин и Дядо Мраз, които сурвакат наред туристите, пристигнали в руската столица за празниците. Най-интересното е, че руснаците са пуснали и специална бира \"Тръмп\", която се продава само на Червения площад. Mилиони цветни светлини вече озариха московските улици. В Русия зимните празници започват в края на декември. Руснаците първо празнуват Нова година, а след това Коледа на 7 януари – те украсяват градовете и домовете си в средата на декември. Тази година фестивалът \"Пътешествие в Коледа\" включва ледени пързалки, зимни панаири с множество сувенири и местни деликатеси, както и увеселителни паркове за деца и възрастни. Празненството се отбелязва на Червения площад. Тук можете да карате кънки около уютната пързалка до ГУМ, докато слушате известни съветски песни и наблюдавате представления на популярни фигуристи. Основните пешеходни улици са озарени от огромни светлинни тунели и арки с хиляди светлини. Площадът до Болшой театър е украсен с невероятна корона, достойна за снежна кралица! Зимните панаири са пълни с коледни украси и подаръци в руски стил. Докато родителите са заети с празнично пазаруване, децата им се забавляват на традиционните люлки и въртележки. Въпреки температурата от -15°C, московчани се наслаждават на невероятната новогодишна атмосфера. Руският Дядо Мраз и Снежанка се срещат с московчани и гостите на столицата. По улиците на града могат да се видят над 300 коледни елхи в различни стилове. В близост до ЦУМ на ул. \"Кузнецки мост\" има дълга алея от дървета, украсени от руски дизайнери. Тази година самият ГУМ е украсен като подарък, вързан с червена панделка. Сподели:", "date": "2018.12.29", "title": "САМО В ПИК TV: Вижте невероятната новогодишна атмосфера на Червения площад в Москва! Ленин, Сталин и Дядо Мраз сурвакат туристите (СНИМКИ)"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D1%82%D1%80%D1%83%D0%BF%D0%B0-%D1%82%D0%B0%D0%BD%D0%BA%D0%BE%D0%B2%D0%B5-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D1%8A%D1%81-%D1%81%D0%B8%D1%80%D0%B8%D1%8F-news807752.html", "text": "Генералният щаб на Въоръжените сили на Турция разположи около 50 танка на границата със Сирия на фона на подготовката за нова военна операция в арабската държава, съобщава местният телевизионен канал Haberturk, цитиран от ТАСС. През последните седмици Анкара засилва армейските части, бронетехниката, артилерията и бойните машини по границата със Сирия. Това е свързано с подготовката на нова военна операция на Турция в района на сирийския град Манбидж срещу сирийските кюрди. Вчера стана ясно, че сирийските войски са навлезли в Манбидж по настояване на кюрдите. Днес Кремъл потвърди, че армията на Сирия е поела контрол над града. Междувременно руският посланик в ООН Василий Небензя приветства решението на САЩ да изтеглят войските от Сирия. Според него това представлява стъпка в правилната посока, тъй като Вашингтон прекратява незаконното си присъствие в арабската държава. Сподели:", "date": "2018.12.29", "title": "Турция трупа танкове по границата със Сирия"}
{"url": "https://pik.bg/%D0%B1%D0%BD%D0%B1-%D0%BF%D1%80%D0%B8%D0%BB%D0%BE%D0%B6%D0%B8%D0%BB%D0%B0-%D0%BD%D0%B0%D0%B4%D0%B7%D0%BE%D1%80%D0%BD%D0%B8-%D0%BC%D0%B5%D1%80%D0%BA%D0%B8-%D1%81%D0%BF%D1%80%D1%8F%D0%BC%D0%BE-%D1%87%D0%B5%D1%82%D0%B8%D1%80%D0%B8-%D0%B1%D0%B0%D0%BD%D0%BA%D0%B8-news807828.html", "text": "Българската народна банка (БНБ) е приложила надзорни мерки спрямо четири банки, при които са установени нарушения на регулаторната рамка. Това се разбира от отчета на Централната банка за първото полугодие на 2018 г., съобщи БНР. Имената на банките, които са били под надзор, не се споменават в документа. От БНБ отчитат, че \"все още се наблюдава недостатъчна ангажираност на ръководствата на някои банки в управлението на кредитния риск, намиращо израз в цялостно или частично неизпълнение на препоръки за преодоляване на повтарящи се слабости в класификацията и отчитането на кредитни експозиции, признаването и отчитането на приемливи обезпечения за целите на провизирането и коректното им докладване в съответните отчети.\" Според БНБ при някои банки трябва да се подобри цялостният подход спрямо процеса на вътрешен анализ на рисковете и адекватността на капитала. Препоръката на БНБ е заради изискването за по-добра устойчивост на кредитните институции в условията на стрес и необходимостта да се предвидят всички значими рискове, пише още в отчета на институцията. През първото полугодие на 2018 г. са завършени 4 тематични инспекции и са започнали 5, от тях продължават след края на отчетния период, пише в анализа. Основната им цел е преглед на процесите и системите за управление и механизмите за контрол, засягащи конкретни рискове и области в банките, и по-специално редитният риск и рискът от концентрация на кредити. Оценката на ефекта от тези рискове е обвързана с отражението им върху капиталовата позиция. За допълване на оценката на рисковия профил на някои проверени кредитни институции в обхвата на инспекциите са включени допълнителни елементи, като бизнес модела и вътрешното им управление, отразяващи се върху цялостната оценка на тяхната жизнеспособност. Важен елемент от проверките на място е бил проследяването на степента на изпълнение на надзорни мерки, наложени при предишни инспекции, става ясно от доклада. От БНБ констатират по-добро управление и механизми за контрол върху кредитния риск, които при предишни инспекции са оценени негативно и/или са установени слабости и нарушения. В резултат от изпълнението на някои препоръки е отчетено подобрение в системите за вътрешно управление на рискове, свързани с положителни промени във вътрешни правила и процедури, както и в тяхното оценяване и отчитане за надзорни цели. Запазва се необходимостта някои банки да подобрят цялостния си подход спрямо процеса на вътрешен анализ на рисковете и адекватността на капитала, подчертават от БНБ. Недостатъчно изпълнени остават надзорни предписания да се разработи и приеме методология за изготвяне на документацията за вътрешен анализ на адекватността на капитала и на подходите за вътрешна оценка на устойчивостта в условията на стрес и в системите за управление и оценка на вътрешно присъщите рискове да се включат всички значими рискове с оглед адекватното им отражение в капиталовата адекватност и капиталовото планиране. От БНБ изготвили надзорни доклади с препоръки към ръководствата на проверените банки за подобрение в качеството на анализите за кредитоспособност на заемополучателите и причините за промени в условията по кредитните сделки; класифицираните кредитни експозиции да се отразяват в съответствие с регулаторната рамка; своевременно да се идентифицира рискът от концентрация и големите експозиции да се отчитат в надзорната отчетност; а също да се анализира нуждата от допълнителен капитал в рамките на ВААК за покритие на риска от концентрация. Банковата ни система остава стабилна, подчертават от БНБ. Сподели:", "date": "2018.12.29", "title": "БНБ приложила надзорни мерки спрямо четири банки"}
{"url": "https://pik.bg/%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D1%84%D0%BE%D0%B9%D0%B5%D1%80%D0%B2%D0%B5%D1%80%D0%BA%D0%B8%D1%82%D0%B5-%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B8%D1%82%D0%B5-%D0%B3%D0%B0%D0%BB%D0%B0%D0%BF%D0%B0%D0%B3%D0%BE%D1%81-news807709.html", "text": "На островите Галапагос е въведена забрана за транспортирането, продажбата и употребата на фойерверки. Властите забраниха шумните пиротехнически ефекти, за да защитят уникалната фауна. Природозащитници изтъкват, че животните страдат от повишена сърдечна дейност, треперене и тревожност след мощните като звук фойерверки, които всяка година нараняват и много хора, най-вече деца. Галапагоските острови са на около 1000 километра от бреговете на Еквадор. Всяка година хиляди хора ги посещават, привлечени от биоразнообразието и девствената среда. Налице е нарастващ натиск върху еквадорското правителство да направи повече за защитата на чувствителната екосистема. Сподели:", "date": "2018.12.29", "title": "Забраниха фойерверките на островите Галапагос"}
{"url": "https://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BF%D0%BE%D1%81%D1%82%D0%B0%D0%B2%D1%8F%D1%82-%D0%B2%D1%80%D0%B5%D0%BC%D0%B5%D0%BD%D0%B5%D0%BD-%D0%BC%D0%BE%D1%81%D1%82-%D0%BF%D1%80%D0%B8-%D1%81%D0%B5%D0%BB%D0%BE-%D1%87%D0%BE%D0%BC%D0%B0%D0%BA%D0%BE%D0%B2%D1%86%D0%B8-news807757.html", "text": "Изграждат временен сглобяем мост при село Чомаковци, съобщи bTV. Поставянето му се наложи заради друг пропаднал мост над река Искър, който отряза достъпа на шест населени места към Червен бряг. Мостът се изгражда от частна фирма от Плевен. Държавата е отпуснала близо 100 000 лв. за операцията. Работата обаче е спряна, тъй като багерът, който повдига елементите, е скъсал верига. Kомуникацията между общината, институциите и инициативния комитет продължи около 2 месеца, докато се стигне до доставката на този метален мост. Очаква се мостът да бъде открит в началото на новата година. Така маршрутът на леките автомобили до Червен бряг ще се облекчи с поне 50 км. Над 2 хиляди души с подписка поискаха да имат поне временен мост над река Искър. С протестен автопоход, организиран от Инициативен комитет от Червен бряг, хората поискаха да имат безопасен достъп до домовете си. На 27 ноември по повод постъпили сигнали в президентството, Румен Радев разговаря по телефона с военния министър Красимир Каракачанов за бързото възстановяване на транспортните връзки между Червен бряг и Чомаковци. Сподели:", "date": "2018.12.29", "title": "РЕАКЦИЯ НА ПРОТЕСТА: Поставят временен мост при село Чомаковци"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%87%D0%B5%D1%80%D0%BD%D0%B0-%D0%BA%D0%BE%D0%BB%D0%B5%D0%B4%D0%B0-%D0%B7%D0%B0-%D0%BD%D0%B0%D1%82%D0%B0%D0%BB%D0%B8%D1%8F-%D0%B3%D1%83%D1%80%D0%BA%D0%BE%D0%B2%D0%B0---%D0%B4%D0%B8%D0%B0%D0%BC%D0%B0%D0%BD%D1%82%D0%B5%D0%BD%D0%B0%D1%82%D0%B0-%D0%B2%D0%B4%D0%BE%D0%B2%D0%B8%D1%86%D0%B0-%D0%B8-%D1%81%D0%B2%D0%B5%D0%BA%D1%8A%D1%80%D0%B2%D0%B0-%D0%B9-%D0%BF%D0%BE%D1%82%D1%8A%D0%BD%D0%B0%D1%85%D0%B0-news807607.html", "text": "Въпреки, че Йоханесбург се превърна в лобно място и за сина й Джордже Михалевич, и за съпруга й Мишо, свекървата на Наталия Гуркова, Мира Михалевич не иска да напусне най-големия град в Република Южна Африка. През годините снаха и свекърва винаги са се разбирали, но смъртта на обичния им съпруг и син ги сближила още повече. След убийството на търговеца на диаманти Гуркова настоявала Мира да заживее с нея и внуците си в София, но почернената майка категорично отказвала с мотива, че иска да бъде близо до единствения си син и любимия си съпруг. Макар и на различни континенти, двете жени изживяха Черна Коледа. Вместо светлина и щастие, един от най-големите християнски празници донесе само скръб и плач на потъналите в траур Наталия и Мира. Навръх Бъдни вечер се навършиха 3 месеца от показния разстрел на Джордже Михалевич - черногорския бизнесмен, с който Гуркова имаше приказен живот. А часове по-късно свекърва й трябваше да изживие нова драма, свързана със смъртта и на своя съпруг Мишо Михалевич. Сподели:", "date": "2018.12.29", "title": "САМО В ПИК TV: Черна Коледа за Наталия Гуркова - диамантената вдовица и свекърва й потънаха в траур навръх празника"}
{"url": "https://pik.bg/%D0%BE%D1%82%D0%B2%D0%B5%D1%82%D0%B5%D0%BD-%D1%83%D0%B4%D0%B0%D1%80-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%85%D0%B0-40-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B2-%D0%B5%D0%B3%D0%B8%D0%BF%D0%B5%D1%82-news807755.html", "text": "Египетската полиция е ликвидирала 40 терористи при няколко специализирани акции в събота – ден след като самоделна бомба удари туристически автобус в Кайро и уби трима виетнамски граждани и техния гид, съобщава БГНЕС. При две от операциите, извършени в район на Гиза, са ликвидирани 30 терористи, а други 10 са убити в размирния регион Северен Синай. Властите са извършили акциите, след като получили информация, че заподозрените подготвяли серия от атаки срещу държавни учреждения, туристически обекти и църкви. Полицията е открила огромно количество оръжия и амуниции, както и материали за направата на взривни устройства. Сподели:", "date": "2018.12.29", "title": "ОТВЕТЕН УДАР: Ликвидираха 40 терористи в Египет"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%B3%D0%B0%D0%B4%D0%B0%D0%B5%D1%82%D0%B5-%D0%BC%D1%8A%D0%B6%D0%B0-%D1%81%D0%BF%D0%BE%D1%80%D0%B5%D0%B4-%D0%BF%D0%BE%D0%B4%D0%B0%D1%80%D1%8A%D1%86%D0%B8%D1%82%D0%B5-%D0%BC%D1%83-news807498.html", "text": "Подаръците му са винаги с ясни послания - с него дори на Коледа имате чувството, че е „Свети Валентин“. Той ще ви изненада с романтичен уикенд в някой сгушен в планината хотел, вечеря на свещи в тих, луксозен ресторант, екзотична почивка. Или ще ви подари - червени рози, шампанско, малки пухкави играчки, албум с любовни балади. Ако връзката ви е в по-напреднал стадий - дантелени гащички, шалчета, парфюми и пръстен, все неща, за които му намеквате от месеци. Когато сте с него, може спокойно да му вярвате, че ви обича и че сте най-важното и ценно нещо в живота му. Така че дръжте го здраво и не го изпускайте! Миксер, тиган, сокоизстисквачка, пепелник, тирбушон - очаквайте всичко, което и на него ще върши някаква работа, макар и косвено, а най-добре на цялото семейство. Той не е нито стиснат, нито беден, нито безразличен, напротив - може да напълни дома ви с всякаква полезна техника и посуда, за която няма да си брои стотинките. Практичният смята себе си за сериозен, разумен и отговорен човек и се гордее с това - просто за него предназначението на подаръците е утилитарно, а не емоционално. Той няма нищо против да се охарчи, стига да не е „на вятъра“, затова в негов стил са ваучерите, срещу които сама да изберете каквото си искате. Както си личи от името му, това е мъжът, чийто Той е внимателен, грижовен, умее да слуша, познава ви добре и помни всичко, което сте споделяли, че обичате. Заради вас е готов да прекара не един следобед по магазините, докато търси онзи рядък албум на любимия ви изпълнител или шал в точно определен нюанс на оранжевото, който обичате. Винаги измисля нещо уникално и специално. - той се отнася по същия внимателен и мил начин към всичките си близки хора. Среща се рядко - ако познавате такъв, пазете го, и се погрижете да е щастлив с вас. Според него празниците са „лигавщини“, а подаръците - излишно пилеене на средства и време. Въпреки това той знае, че от него се очаква „да се отчете“ и за да се спаси от „вечното ви мрънкане“, може да ви даде плик с пари в брой. Това е неговият начин да си „купи“ спокойствие и чувство за изпълнен дълг. Ако все пак реши да ви направи подарък, в негов стил са фирмените календари и химикалките, или бонбоните, които набързо е купил малко преди да се прибере. Често пъти изобщо забравя, че е някакъв празник и се налага специално да му напомните. Той е претенциозен, суетен, себелюбив и най-често много богат. Каквото и да ви подари, ще е най-скъпото, най-марковото и най-блестящото.Ако обаче мислите, че жестовете му са израз на любовни послания към вас, то дълбоко се заблуждавате. Когато ви връчи огърлица, която струва колкото апартамента ви, той очаква да види в очите ви покорно обожание и признание, че е единствен и доживотен властелин на сърцето ви. Срещу парите, които харчи за вас, той смята, че му се полага денонощно внимание и пълно подчинение. Ако не ги получи, лесно може да стане груб, а вие от статута на „принцеса“ да минете в категорията „неблагодарница“. Той рядко е беден, но живее в постоянен ужас да не стане такъв. Изключително пестелив, мрази да изхвърля стари неща, обича да трупа нови. Предколедното пазаруване почти го разболява, защото въображението му започва да рисува апокалиптични картини на предстоящ фалит и мизерия. Типично за него е да преподарява стари неща, каквито има в изобилие, защото всичко си пази - включително видимо непотребни вещи, които никога за нищо няма да му послужат. Ако все пак непременно му се наложи да пазарува, отива в магазини за втора употреба или от типа „Всичко за 1 лев“. Неговите подаръци са традиционни, дори банални - календари, вазички, сервиз за кафе, стайни растения, шоколадови бонбони, марков алкохол. Този тип мъж искрено желае да ви зарадва, но се чувства непохватен и се страхува да не сбърка и да не се изложи. Затова залага на „неща, от които винаги има нужда“ - дори да не обичате шоколад, ще почерпите гостите си и подаръкът ще свърши някаква работа. В редки случаи може да реши да разчупи стереотипа на класиката - тогава тайно се допитва до ваша приятелка, колежка или дори до майка ви, а понякога ги моли направо да го придружат в магазина и да изберат те подаръка. Празниците са във вихъра си, а с тях и подаръците от любимите хора. За всяка жена очакването на подаръка от любимия е много важно. В повечето случаи тя отдавна знае какво да му купи, а той като че ли не забелязва нейните намеци. РОМАНТИКЪТ ПРАКТИЧНИЯТ МЪЖЪТ-МЕЧТА коледен подарък истински ще ви зарадва. Мъжът-мечта не е задължително да е влюбен във вас БЕЗРАЗЛИЧНИЯТ Този тип най-често се среща в дългогодишни и отдавна изчерпани връзки, които се крепят единствено на общи имоти, деца или бизнес. БОГАТАШЪТ СТИСНАТИЯТ КЛАСИКЪТ Сподели:", "date": "2018.12.29", "title": "САМО ЗА ЖЕНИ: Ето как да разгадаете мъжа според подаръците му"}
{"url": "https://pik.bg/%D0%BF%D1%80%D0%BE%D1%84-%D0%B2%D0%BB%D0%B0%D0%B4%D0%BE%D0%B2-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%B5-%D0%B2-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%BE%D0%BB%D0%BE%D0%B3%D0%B8%D1%8F%D1%82%D0%B0-news807688.html", "text": "„Хърватия има 47% откази от донорство. Дори и да има откази, не трябва да ги приемаме драматично“, заяви той. Проблемите в здравеопазването не са чак толкова сериозни, смята проф. Владов. В сферата на трансплантациите проблемът е с липсата на донори, обясни той. Бъдещето на медицината е в трансплантологията, категоричен е проф. Никола Владов. Отказите от донорство стават все по-малко. Това призна пред Нова телевизия професор Никола Владов, началник на клиниката по трансплантология във ВМА. Сподели:", "date": "2018.12.29", "title": "Проф. Владов: Бъдещето е в трансплантологията"}
{"url": "https://pik.bg/%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D1%86%D0%B8-%D1%82%D1%8A%D1%80%D1%81%D1%8F%D1%82-%D0%BF%D0%BE%D0%B4%D1%81%D0%BB%D0%BE%D0%BD-%D0%B2-%D0%BA%D1%80%D0%B8%D0%B7%D0%B8%D1%81%D0%BD%D0%B8%D1%8F-%D1%86%D0%B5%D0%BD%D1%82%D1%8A%D1%80-%D0%B2-%D1%81%D0%BE%D1%84%D0%B8%D1%8F-news807690.html", "text": "През последните нощи те са дори повече, от колкото бяха по празниците, каза за радио \"София\" директорът Йорданка Темелкова. Тя обаче очаква бездомните да се увеличат в следващите дни и особено през януари и февруари, които обичайно са по-студените зимни месеци. Йорданка Темелкова подчерта, че въпреки капацитета от 180 легла няма да върнат никой нуждаещ се. За 31 декември е предвидена празнична вечеря за потърсилите подслон в Кризисния център за бездомни хора, като такава ще има и на 1 януари. Йорданка Темелкова припомни, че приемат дарения, най-вече дрехи и обувки, които могат да бъдат оставени на място - в кв.„Захарна фабрика“, бл. 51 А (непосредствено до районната администрация „Илинден“). Увеличава се броят на потърсилите подслон в Кризисния център за бездомни хора в София, заради понижаването на температурите. Сподели:", "date": "2018.12.29", "title": "Все повече бездомници търсят подслон в Кризисния център в София"}
{"url": "https://pik.bg/%D0%B0%D1%81-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D0%BF%D1%80%D0%B5%D0%B4-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B2-%D0%BA%D0%B8%D1%82%D0%B0%D0%B9-news807795.html", "text": "Бранителят на Левски - Давид Яблонски, е пред трансфер в Китай, твърди \"Спортал\". Клуб от най-многолюдната държава проявява сериозен интерес към сърцатия защитник и се очаква да прати оферта на \"Герена\" за състезателя на \"сините\". Шефовете на Левски са запознати с намерението на китайците да привлекат Яблонски, но изчакват да получат официално предложение. Евентуален трансфер на играча може до някаква степен да облекчи финансовата ситуация в Левски. ь Според непотвърдена информация китайският отбор е готов да извади 400 хиляди лева, за да се сдобие с правата на играча на 26-кратния шампион на България. За да получи лиценз за Европа Левски трябва да плати близо два милиона лева в следващите два месеца, което не е никак лесна задача. Сподели:", "date": "2018.12.29", "title": "Ас на \"сините\" пред трансфер в Китай"}
{"url": "https://pik.bg/%D0%BA%D0%BE%D0%B1%D1%80%D0%B0%D1%82%D0%B0-%D1%81-%D1%80%D0%B0%D0%B7%D0%B3%D0%BE%D0%BB%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B0%D0%BA%D0%BE-%D0%B1%D0%B5%D1%88%D0%B5-%D0%B6%D0%B8%D0%B2-%D0%B1%D0%B0%D1%89%D0%B0-%D0%BC%D0%B8-%D1%89%D0%B5%D1%88%D0%B5-%D0%B4%D0%B0-%D0%BC%D0%B8-%D1%81%D0%B5-%D1%81%D0%BA%D0%B0%D1%80%D0%B0-%D0%B7%D0%B0%D1%80%D0%B0%D0%B4%D0%B8-news807689.html", "text": "Ако беше жив, баща ми щеше да ми се скара. Защото той много държеше на семейството, на семейните ценности, на традициите. А аз със семейството и децата закъснявам. Това призна пред Мариян Станков - Мон Дьо и Ива Софиянска железният Кубрат Пулев. Той обаче не разкри дали има конкретни намерения спрямо своята любима Андреа - въпрос, който и двамата дискретно избягват. Двамата водещи се пошегуваха, че срещу Кобрата няма как да се изправи само един журналист. Пулев сподели, че националната гордост е възпитана у него, брат му и трите му сестри от баща му. \"Сякаш той е имал планове да стана боксьор за мен още преди да се родя\", каза Кобрата. Със задна дата той оценява строгостта и принципността на своя родител. \"Толкова сме му мрънкали с брат ми - пусни ни навън, да излезем, да играем като останалите деца, но той беше категоричен - тренировки в залата\", разказа Кубрат. Като малки между него и Тервел имало доста голяма спортна ревност. \"Но осъзнах, че това е безсмислено. Всеки от нас е добър в това, което прави. Пък и аз имам само един брат. Да, имам три сестри, но брат ми е един\", заяви Пулев. „Моето мото е „Няма начин да няма начин”. Обичам да влизам в битки и да побеждавам. Не се страхувам от никого и от нищо”, категоричен е най-добрият ни боксьор. Според него славата освен позитиви носи и негативи. Карала го да се чувства като в затвор, защото не можел спокойно да прави много неща, които обикновените хора без проблем си позволяват. Кубрат е категоричен, че ще се бори за това да стъпи на върха на световния бокс още през 2019 г. Смята, че вече е готов за това. За целта ще тренира в Америка. Боксьорът признава, че не се смята за най-влиятелния български спортист. „С каквото мога, бих помогнал на България. Раздавам се за нея”, казва Кобрата. Сподели:", "date": "2018.12.29", "title": "Кобрата с разголваща изповед: Ако беше жив, баща ми щеше да ми се скара заради..."}
{"url": "https://pik.bg/%D0%BF%D0%BE%D0%B4-%D0%BB%D1%83%D0%BF%D0%B0-%D0%B5%D0%BA%D1%81%D0%BF%D0%B5%D1%80%D1%82-%D1%81-%D0%B2%D0%B0%D0%B6%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-12-%D0%BC%D0%B5%D1%81%D0%B5%D1%86%D0%B0-%D0%B8%D0%B4%D0%B2%D0%B0-%D0%BB%D0%B8-%D0%BD%D0%BE%D0%B2%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%BA%D1%80%D0%B8%D0%B7%D0%B0-%D0%B8-%D0%BD%D0%B0-news807645.html", "text": "Той посочи, че сред тези 500 000 работници са хората с увреждания в трудоспособна възраст, както и тези, за които се твърди, че нито учат, нито работят, а според експертите на Балканския институт по труда и социалната политика работят много здраво, но в сивата икономика. В резерва влизат и около 200 хиляди млади пенсионери, които няколко години след пенсионирането имат абсолютно запазена трудоспособност, каза Нейков. Експертът смята, че искането на бизнеса за внасяне на работници от трети страни е в грешна посока, защото внасянето на големи групи хора, макар и с благородната идея да се запълни дефицита на пазара на труда, има минуси. Нейков смята, че това може да породи социални и културни проблеми, както и проблеми, свързани с личния живот на тези хора - необходимост от уреждане на жилища, здравеопазване, насочено към тях. Много български работници смятат, че вносът на работници от трети страни се ползва и като натиск за задържане на заплатите в страната, коментира още Иван Нейков. По думите му работодателите не си дават сметка, че това е улица без изход,тъй като ще доведе до много допълнителни разходи за тях. \"Защото предстои навлизането на големи групи хора, а не на по десет камериерки, които да бъдат настанени в хотела, в който работят и да им се поемат разходите за храна\", аргументира се експертът. Според директора на Балканския институт по труда и социалната политика през 2019 година е задължително да бъдат направени промени в трудовото законодателство. Написаното за последните близо 40 години трудово законодателство е за големите фирми, необходим е анализ кое от действащото законодателство може да се спазва от микрофирмите и кое не, каза Нейков. В България по данни на НАП има малко над 300 000 работещи фирми, а по данни на Националната агенция за малки и средни предприятия 93 процента от всички тези фирми са микропредприятия - с по-малко от девет работника. Ако искаме този гръбнак на българската икономика - микропредприятията, да функционират съобразно закона, да направим такъв закон, който те да могат да спазват, заяви Нейков. Иван Нейков каза, че трябва да се реши и проблемът с признаването на знания, придобити по неформален начин. Голяма част от хората, които формално са без квалификация, имат умения и то немалки, каза Нейков и допълни, че е необходимо да се направи така, че с достъпен и бърз механизъм да се официализират тези знания. Илюзия е, че ще върнем хората на белия пазар, като не им признаваме знанията и уменията, а ги връщаме обратно за по четири години в училище, допълни експертът. Реални индикатори за предстояща криза в българската икономика все още няма, каза Нейков. Той допълни, че няма и причини да смятаме, че има нещо, което не сме направили и криза ще ни изненада. \"За разлика от периода 2008-2009 година, когато целият свят се тресеше от кризата, а в България заявявахме, че кризата стига до Калотина и продължава след Капитан Андреево, че тук е оазис, сега сме доста по-трезви и разбираме, че сме лодка в морето, което люлее всички\", каза Нейков. Експертът смята, че прогнозата за три процентна инфлация за догодина ще намали розовия цвят в оценките на управляващите за това, че 2019 година ще е година, в която хората ще имат по-висока покупателна способност. Натрупаната инфлация от тази и следваща година ще сведе до малки параметри, ако въобще доведе до нарастване на покупателната способност, а не до замразяване, каза Нейков. Според бившия министър на труда и социалната политика социалната сфера е една от малкото области в управлението на държавата, в която са настъпили реформи през 2018 година. Той отбеляза, че за първи път през последните десет години има истинска нова идея в социалната сфера и това е създаването на Закона за предприятията на социалната и солидарната икономика. България по този начин се наражда сред малкото страни, които имат ясно законодателство в тази сфера, каза Нейков и допълни, че заслугата е изцяло на Министерството на труда и социалната политика. Експертът смята, че предизвикателството е да се изработят подзаконовите актове, но по думите му министерството има достатъчно експертен потенциал, за да се справи. Новото законодателство ще е сериозна подкрепа за съществуващите предприятия, както и за новите предприятия в тази сфера, а през следващите години ще нараства непрекъснато техният принос в националната икономика, смята Иван Нейков. По думите му социалната и солидарната икономика дава възможност да се реагира бързо на нови потребности, които се появяват, да се подкрепят много от уязвимите групи в обществото в сферата на заетостта и предприемачеството. По отношение на реформата в политиките за хората с увреждания, Нейков каза, че трябва да се отбележи, че реформата е направена под натиск, който е имал и положителни, и отрицателни страни. Ако не беше този натиск, аз съм сигурен, че темата отново щеше да бъде подмината, щеше да бъде даден от бюджета някой лев отгоре за хората с увреждания и това е, коментира Нейков. Натискът имаше решаващо значение за създаване на новата правна рамка, новите правила, дори и новото отношение към хората с увреждания, заяви Нейков. Според него отрицателното на работата под натиск е, че когато се работи така, рискът да се сбърка е голям. Експертът смята, че предстои нелеката задача за създаване на подзаконовата уредба, административен капацитет на институциите, които ще извършват новата политика, обучение на хората, които ще правят индивидуалната оценка и индивидуалните планове. \"150 милиона лева допълнително далеч не решават всичко, има още много работа, но важното е, че чувствителността на обществото вече е променена\", каза Нейков. Той е на мнение, че във втората половина или към края на 2019 г. вече ще има задействана система по новия модел на грижа за хората с увреждания. \"2018 г. беше по-добра от 2017 година в социалната сфера от гледна точка на постигнатото в законодателството, през 2019 г. ще похарчим повече пари за социалната сфера, но въпросът е дали ще има по-добра социална политика за тези пари\", обобщи Нейков. В България има резерв на пазара на труда от минимум 500 000 работници, а работодателите настояват за внос на работници от трети страни, коментира за БТА директорът на Балканския институт по труда и социалната политика и бивш социален министър Иван Нейков. Сподели:", "date": "2018.12.29", "title": "ПОД ЛУПА: Експерт с важна прогноза за следващите 12 месеца. Идва ли нова световна криза и накъде ще поеме България, има ли спешна нужда от реформи"}
{"url": "https://pik.bg/%D1%82%D0%B0%D0%B7%D0%B8-%D1%81%D1%8A%D0%B1%D0%BE%D1%82%D0%B0-%D0%BC%D0%BE%D0%BB%D0%B5%D1%82%D0%B5-%D1%81%D0%B5-%D0%B7%D0%B0-%D0%B4%D1%83%D1%88%D0%B8%D1%82%D0%B5-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%82%D0%B5-%D0%B2%D0%B7%D0%B5%D0%BC%D0%B5%D1%82%D0%B5-%D1%81%D0%B8-%D0%B4%D0%BE%D0%BC%D0%B0%D1%88%D0%B5%D0%BD-%D0%BB%D1%8E%D0%B1%D0%B8%D0%BC%D0%B5%D1%86-%D0%BF%D1%80%D0%B0%D0%B2%D0%B5%D1%82%D0%B5-%D0%B1%D0%B0%D0%B2%D0%B5%D0%BD-%D1%81%D0%B5%D0%BA-news807691.html", "text": "В часовете между 10,00 и 13,00 ще влияе квадратурата на Слънцето и Луната. Може да ви обхване сънливост, лошо настроение, емоционалната неустойчивост, упадък на физическите сили, неувереност. Намалява обективността и нараства опасността от грешки. В часовете между 16,00 и 19,00 ще влияе квадратурата на Луната със Сатурн. Избягвайте да имате срещи, както и общуването с по-възрастни от вас, с родители. Не се учудвайте, ако се почувствате тъжни, изпълнени с безпокойство и тревоги, меланхолични. Неблагоприятно е и за здравето. Към 17,00 ч. ще се прибави и влиянието от секстила на Луната с Юпитер и това ще облекчи малко описаните негативни тенденции. Луната е в знак Везни до 03,24 ч. на 31 декември. Човек е особено чувствителен в този момент към хармонията и към дисхармонията в околната среда. Лунните влияния предразполагат към демокрация, колегиалност, сътрудничество. Засилва се общителността, емоционалността, нараства интересът към противоположния пол, изостря се чувството за справедливост. Преобладава нерешителност. Погрижете се всичко да бъде в ред в дома ви. Здравето ще зависи от хармонията на околната среда. Да не се претоварват бъбреците, защото сега са уязвими. Доминиращ 22 лунен ден от 23,54 ч. на 28 декември до 01,02 ч. на 30 декември. Хубав, спокоен и благоприятен лунен ден. Ден на мъдростта, тайните знания и неприкосновеността. Енергията му подобрява умствените способности, засилва способността за духовно и творческо обновление. Изостря се чувството за справедливост. Сега новите знания се придобиват особено добре, появяват се нови идеи и решения. Трябва да се чете между редовете. Подходящо време за предаване на опит и знания. Добре е да се медитира върху сакрални символи, мандали, карти таро, руни. В този лунен ден пред човек могат да се открият широки перспективи за достигане до щастието. Препятствията, които се появяват не са големи проблеми, а служат само като тренажор. Трябва да се търси положителната страна на всичко, което се случва. Добре е да се проявява щедрост и великодушие, да се правят подаръци, макар и нещо дребно. Добродетелта днес дава големи резултати. Всеки, който замисля нещо лошо е обречен на провал. Не трябва да се предприема нищо ново, никакви действия, от които да очаквате успех или наслада. Не трябва да се рискува, защото това може да повлече след себе си много непредсказуеми събития. Препоръчва се да се посветите на дома и домашната работа. Избягвайте излишното натоварване със спорове и конфликти. Днес е добър знак е да намерите дребни монети с герба нагоре. Пазете си нервите и здравето. Не се претоварвайте физически и емоционално. Заболявания появили се в този ден са доста опасни. Необходимо е да се обърне особено внимание на бедрената кост, кръста, долната част на гръбначния стълб. По-добре да не правите резки движения. Хапнете си добре, за да заредите стомаха, но без преяждане. Употребявайте повече зеленчуци, изобщо растителна храна в големи количества. Единственият лунен ден, когато употребата на сладко е желателна и всячески се приветства. Сексът в този лунен ден може да бъде спокоен, бавен и не толкова активен. Подстригване – Може след подстригването в този ден да придобиете нещо ново, но също така да прибавите и няколко излишни килограма. Не се подстригвайте много късо! Покупки - Благоприятно е за покупки на дрехи и украшения, за неща доставящи удоволствие. Сънища – В съня си ще видите символи, които ще ви помогнат да разберете в коя част от своята Душа трябва да внесете светлина и радост. Опирайки се на символите на вашия сън, нужно е да видите къде постоянно допускате грешки и кое ви пречи да усетите пълноценно радостта от битието. Сънищата само на разсъмване имат значение. Днес е 14 слънчев ден – Денят е посветен на всички страдащи души. Проявявайте повече любов, доброта и внимание към околния свят, към всичко живо – хора, растения, животни. Обезателно помагайте на нуждаещите се от помощ. Особено се препоръчва да ухажвате, да се грижите и да нахраните животните, включително бездомните. Хубаво е в този ден да си вземете домашен любимец в къщи. Също така добре е да раздавате подаръци, да подавате милостиня, хляб и да се молите за душите на починалите. Днес пред човек могат да се открият широки перспективи за достигане до щастието. Сподели:", "date": "2018.12.29", "title": "ТАЗИ СЪБОТА: Молете се за душите на починалите, вземете си домашен любимец, правете бавен секс и не се подстригвайте късо"}
{"url": "https://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B1%D0%BB%D1%8A%D1%81%D0%BD%D0%B0%D1%85%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D1%84%D0%B0%D1%80-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B0-%D0%B1%D0%BE%D0%B3%D0%BE%D0%BC%D0%B8%D0%BB-%D0%B3%D0%B5%D1%80%D0%B0%D1%81%D0%B8%D0%BC%D0%BE%D0%B2-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B8%D0%B7%D0%B1%D1%8F%D0%B3%D0%B0%D0%BB-%D0%BD%D1%8F%D0%BC%D0%B0-%D0%BA%D0%B0%D1%81%D0%BA%D0%BE-news807660.html", "text": "„Пътувахме по Околовръстния път край София, прибирахме се след среща с наша скъпа приятелка, когато като с „камшичен удар” ни връхлетя друга кола, движеща се с извънредно висока скорост. Управляваше млад мъж, който въобще не спря да види какво е направил, дали имаме нужда от помощ и т.н. – ей така, по човешки”, коментира Елиана. Тя поясни, че задницата на колата им е нагъната на хармоника, стъклата са избити, а от шока от удара двамата с Богомил не успяли да запишат номера на джигита. Който, както става ясно, е избягал с мръсна газ от катастрофата, която предизвикал. Богомил Герасимов е с тежък удар в главата и насинено око, но не желае да ходи в болница. Спътницата му в живота Елиана Митова е с наранени ребра и болки. Джигитът, избягал като подлец от катастрофата, се спотайва като всеки друг мръсник и подлец. Писателят Богомил Герасимов тази година стана на 87 години. Като наш дипломатически посланик е работил в Индия, Индонезия, Япония, Англия, Мексико и др.. Бил е и началник на протокола на Министерския съвет. Мемоарите му „Дипломация в зоната на кактуса“ претърпяха няколко издания, поради нестихващият читателски интерес към тях, тъй като разнищва мистерията около смъртта на Людмила Живкова. Богомил Герасимов е известен и с книгите си „Капки в морето“, „Мистерията Ева“, „Тайнствената сила на пирамидите“, „Тайните на отвъдното“, „Кукулкан слиза от небето“. В момента работи над свой нов, криминален роман. Твърди, че се чувства здрав и в страхотна форма. И никога не спира да повтаря: „Шофирайте внимателно, бъдете отговорни”! Да, ама по ирония на съдбата, стана жертва на развилнял се безотговорен джигит. Днес с горчивина установи, че срещу тази напаст на пътя няма как да се опазим – не помага богатият му шофьорски опит, нито това, че е взел шофьорска книжка в далечна Индия, където, както е знайно, задръстванията са ежедневие и са нужни бая ловкост, съобразителност и умения за оцеляване. Е, в Индия може и да е оцелял без катастрофа, ама тук изглежда е по-зле, щом джигит не го пожали, сочи тази проста, тъжна равносметка... Той не се съобразява нито с камери, нито със санкции и наказания, нито с КАТ или полицията. Няма страх от Бога и почивен ден - дори по време на светлите дни покрай Рождество Христово. Жертва на един такъв беснеещ джигит на Околовръстния път в София стана писателят, бивш наш дипломат Богомил Герасимов. За това съобщи лично неговата жена, журналистката Елиана Митова. Сподели:", "date": "2018.12.29", "title": "ИНЦИДЕНТ: Блъснаха на светофар дипломата Богомил Герасимов. Шофьорът избягал, няма каско"}
{"url": "https://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%83%D0%B1%D0%B8%D1%82%D0%B8%D1%8F%D1%82-%D0%B7%D0%B0%D0%B2%D0%B0%D1%80%D1%87%D0%B8%D0%BA-%D0%BF%D0%BE%D0%B8%D1%81%D0%BA%D0%B0%D0%BB-%D1%81%D0%B5%D0%BA%D1%81-%D0%B8-%D0%BC%D1%83-%D0%BE%D1%82%D1%80%D1%8F%D0%B7%D0%B0%D0%BB%D0%B8-%D0%B3%D0%BB%D0%B0%D0%B2%D0%B0%D1%82%D0%B0-news807711.html", "text": "Убитият на 27 декември вечерта в Пловдив заварчик Поли Стефанов поискал секс от 38-годишната си приятелка. Тя му отказала, а той я обидил, че навремето била проститутка. Краткият им диалог станал пред 20-годишния син на жената, който пък бил именник. Стефан не издържал на обидата, че майка му е изкарвала прехраната си, като труженичка и скочил върху 63-годишния мъж, пише в. \"Монитор\". Минути по-късно скандалът прераснал в побой. Една от стъклените чаши на масата била счупена. С нейното остро столче Поли Стефанов първо бил дупчен и ръган, като тези му рани били повърхностни. След това обаче 63-годишният бил довършен с кухненски нож. Младата му любовница му прерязала сънната артерия с ножа, като замахът явно бил толкова силен, а острието било изключително остро, че главата на мъжа била почти отрязана. В същата вечер майката и синът били арестувани. Оказало се, че и двамата са криминално проявени и имат досиета за кражби. Били арестувани при опит да избягат от Пловдив и да се укрият. Мярката им за неотклонение ще бъде гледана от окръжния съд в понеделник, на 31 декември. Сподели:", "date": "2018.12.29", "title": "НОВИ РАЗКРИТИЯ: Убитият заварчик поискал секс и му отрязали главата"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%BE%D0%B2%D0%B0%D0%BA-%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D0%BF%D1%80%D0%B0%D1%82%D0%B8-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BD%D0%BE%D0%B2%D0%B8%D1%8F-news807726.html", "text": "Министър-председателят Бойко Борисов се срещна с новия турнирен директор на Sofia Open Горан Джокович. Горан Джокович предаде специални поздрави на премиера Борисов от името на племеника си Новак Джокович, с когото се познават лично. По време на срещата беше обсъдено предстоящото домакинство на България на престижния тенис турнир. За четвърти път страната ни ще бъде домакин на турнир от календара на Асоциацията на професионалните тенисисти (ATP). Горан Джокович е в България, за да проследи организацията на надпреварата, която започва на 3 февруари 2019 г. в зала „Арена Армеец“. По време на срещата Горан Джокович заяви пред българския премиер, че се очаква турнирът да бъде един от най-силните в категорията АТP 250 през 2019 г. По думите му, това голямо спортно събитие ще обедини любителите на тениса на Балканите. Той направи съпоставка между обединението на България, Сърбия, Румъния и Гърция за домакинството на Мондиал 2030 г. “Видяхме как премиерите на няколко държави на Балканите планирате съвместно домакинство на големи футболни първенства, защо да не бъде така и в тениса. София може да бъде центъра на тази идея”, каза Джокович. Според Горан Джокович се очаква София да посрещне едни от най-добрите играчи в момента – Качанов, Циципас и Медведев, както и опитните тенисисти Вавринка и Монфис. По думите на турнирния директор на Sofia Open се очаква и Новак Джокович да се включи в спортното събитие. На срещата в Министерския съвет присъстваха министърът на младежта и спорта Красен Кралев, председателят на Българската федерация по тенис Стефан Цветков и зам.-председателят на УС на Федерацията Рангел Марков. Сподели:", "date": "2018.12.29", "title": "ПЪРВО В ПИК: Новак Джокович прати специални поздрави на Борисов. Премиерът се срещна с новия шеф на тенис турнира \"София Оупън\" (СНИМКИ)"}
{"url": "https://pik.bg/%D1%80%D1%83%D1%81%D0%BA%D0%B0%D1%82%D0%B0-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B2%D0%B8%D0%BD%D0%B0%D0%B3%D0%B8-%D0%B5-%D1%81-%D0%B5%D0%B4%D0%BD%D0%B0-%D0%BD%D0%B0%D1%81%D0%BE%D1%87%D0%B5%D0%BD%D0%BE%D1%81%D1%82---%D0%B0%D0%BD%D1%82%D0%B8%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-news807730.html", "text": "Руската активност в Македония и по повод на Македония никога не е била с друга насоченост, освен антибългарска. Когато русофилите говорят за техните руски братя, те категорично отказват да признаят простия факт, че антибългарската политика на Москва и Петербург винаги е произтичала от структурните, дългосрочни интереси на руската империя в различните й исторически превъплощения - слаба и проруска България, която да не представлява пречка за руската експанзия към проливите И същевременно - силна и проруска Сърбия, която да спира и изтласква Хабсбургското - европейското влияние от Балканите. Както преди столетия, така и сега. През Студената война само едно от двете условия беше постигнато - слаба и проруска България. Тито изведе Югославия от руската орбита, и въпреки това позицията на Москва остана последователно антибългарска по македонския въпрос - въпреки сервилността на \"братушките\" от БКП. Днес антибългаризмът на Москва спрямо Македония има дълбоки основания - целта е да се спре настъплението на НАТО и ЕС на Балканите. Сърбия отново е ключовия партньор. България отново е хленчещия помияр, който не иска да разбере, че хленчът и пораженческата позиция няма да го отърват от бой и унижение, идващи от Москва. Сподели:", "date": "2018.12.29", "title": "Руската активност в Македония винаги е с една насоченост - антибългарска"}
{"url": "https://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%82%D0%B5-%D0%B6%D1%8A%D0%BB%D1%82%D0%B8-%D0%B6%D0%B8%D0%BB%D0%B5%D1%82%D0%BA%D0%B8-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%B7%D0%B0-%D1%81%D0%B5%D0%B4%D0%BC%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D1%81%D1%8A%D0%B1%D0%BE%D1%82%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%BD%D0%BE-%D1%81%D0%B0-%D0%B4%D0%B0%D0%BB%D0%B5%D1%87-%D0%BF%D0%BE-%D0%BC%D0%B0%D0%BB%D0%BE-news807833.html", "text": "Френски \"жълти жилетки\", недоволните от социалната и данъчната политика на президента Еманюел Макрон, се събраха на седми поред съботен протест, но бяха доста по-малобройни, предаде Франс прес, цитиран от БТА. Движението, започнало преди месец и половина, отслабна значително в последните две седмици. По данни на правителството миналата събота в протестите са се включили към 38 600 души, докато седмица по-рано те бяха 66 000, а в първия ден на демонстрации - на 17 ноември - 282 000 души. Много от участниците в това народно движение, възникнало вън от всякаква политическа или профсъюзна рамка, смятат обаче, че намаляването на числеността им се дължи на коледните и новогодишните празници и прогнозират нови многолюдни протести през януари въпреки отстъпките от страна на правителството. Най-рано се събраха на протест хората в Марсилия - към 900 души. В други градове \"жълтите жилетки\" предпочетоха да не разкриват предварително планираните акции, за да изненадат силите на реда. Мирни протестни прояви имаше от Марсилия на Средиземно море през Албервил в Алпите до Руан в Нормандия. В началото на деня на парижкия булевард \"Шан-з-Елизе\" все още нямаше никакви протестни групи, но по протежението му имаше дискретно полицейско присъствие. По-късно няколко десетки протестиращи се опитаха да образуват там шествие, но бяха мирно отклонявани от силите за сигурност, посочва Асошиейтед прес. Участниците в днешните протести насочиха гнева си срещу медиите. Няколкостотин демонстранти преминаха в шествие през централите на водещи френски телевизии. Протестиращите, някои от които скандираха \"Журналисти - колаборационисти!\", минаха край централните офиси на телевизионната мрежа Бе Еф Ем и държавната \"Франс Телевизион\". Те казаха, че смятат да посетят и други телевизии. Според радио \"Франс енфо\", близо до студиата на Бе Еф Ем е имало сблъсъци между демонстранти и полиция, посочва ДПА. Някои \"жълти жилетки\" обвиняват водещите медии, че отразяват благоприятно управлението на президента Макрон и едрия бизнес, и пренебрегват протестите, въпреки че те са основната тема във Франция, откакто на 17 ноември хората излязоха масово на улицата, за да изразят гнева си срещу повишаването на данъците върху горивата. Нови демонстрации се очакват на \"Шан-з-Елизе и в новогодишната нощ. Сподели:", "date": "2018.12.29", "title": "Френските \"жълти жилетки\" се събраха за седма поредна събота на протести, но са далеч по-малобройни"}
{"url": "https://pik.bg/%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0-%D0%BE%D0%BB%D0%B5%D0%BA%D0%BD%D0%B0-%D1%81-4-%D0%B1%D0%BE%D0%BD%D0%B0-%D0%B8-%D0%B7%D0%BB%D0%B0%D1%82%D0%BD%D0%B8-%D0%BD%D0%B0%D0%BA%D0%B8%D1%82%D0%B8-news807698.html", "text": "36-годишна бургазлийка се раздели със сумата от 4000 лв. и 100 гр. златни накити.Кражбата е извършена от дома ѝ в к-с \"Изгрев\" късно снощи. Апашите са проникнали в апартамента ѝ през прозорец на първия етаж. Не е ясно дали по това време жената е била в дома си и как разбрала, че е жертва на кражба. Според съседите ѝ е близък човек, който знае с какви средства разполага и къде ги съхранява, съобщава \"Флагман\". Работата по случая продължава от служители на Пето Районно управление – Бургас. Сподели:", "date": "2018.12.29", "title": "Бургазлийка олекна с 4 бона и златни накити"}
{"url": "https://pik.bg/%D0%B1%D1%8F%D0%BB%D0%BE-%D0%B1%D0%B5%D0%B1%D0%B5-%D0%B1%D1%8A%D0%BB%D0%B3%D0%B0%D1%80%D1%87%D0%B5---%D0%BD%D0%B0%D0%B9-%D0%B6%D0%B5%D0%BB%D0%B0%D0%BD%D0%BE-%D0%BE%D1%82-%D0%BE%D1%81%D0%B8%D0%BD%D0%BE%D0%B2%D0%B8%D1%82%D0%B5%D0%BB%D0%B8%D1%82%D0%B5-%D1%83-%D0%BD%D0%B0%D1%81-news807692.html", "text": "Дете със светла кожа, на възраст до две години, здраво, българче. Това е профилът на най-желаната рожба от българите, подали документи, като осиновители. По-трудно нашенецът се наема да стане родител на изоставено от биологичните си мама и тати момче или момиче над пет годишна възраст, с тъмна кожа и физически дефект, та дори той да е лек. Тези деца в повечето случаи намират дома зад граница при чужденци, дошли да търсят своята рожба в българските институции. На запад ножицата за изразяване на предпочитания към детето от страна на осиновителите е почти затворена, законите са много по-рестриктивни откъм възможност за претенции от бъдещите родители-посока, в която и България върви. Въпреки тенденцията, през последните години като резултата от наложените мерки за минаване през специални форми на работа със специалисти, българските кандидат-осиновители започват все повече да разчупват стереотипите и вече са все по-склонни са да приемат дете с по-тъмна кожа и различен от българския етнически произход, коментира главният експерт в Закрила на детето към областната служба за социално подпомагане в Хасково Николета Колева. Повече вписани деца в регистъра за осиновяване има през 2018 година в Хасковска област. Повече обаче са и осиновените деца. Осиновявания има включително и в последния месец-декември на годината. 49 деца от регистъра за осиновяване са намерили своите родители през изтичащата година. 29 от тях са осиновени в страната, някои в Хасковски регион, а останалите са със семейства от чужбина, съобщава \"Хасково.нет\". В същото време 43 са кандидат-осиновителите в момента-два пъти по-малко от вписаните в националния регистър през годината около 100 деца. Повечето от децата обаче са с много нисък шанс да намерят семейство, тъй като са със сериозни увреждания. За други шансът да бъдат осиновени в България е малък, тъй като са на по-голяма възраст. Те обаче могат да намерят осиновители от чужбина. Своите родители чакат в регистър от Хасково тройка и четворка братя и сестри. По закон те не могат да бъдат разделяни от бъдещите си родители. В момента в Хасково върви и процедура по осиновяването на близначета, а това е хубава вест, защото малките могат да са у дома още в началото на новата година, разказа Николета Колева. Сподели:", "date": "2018.12.29", "title": "Бяло бебе, българче - най-желано от осиновителите у нас"}
{"url": "https://pik.bg/%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4-%D0%B0%D1%80%D0%B5%D1%81%D1%82%D0%B8-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D1%81%D0%BB%D0%B5%D0%B4-%D0%BC%D0%B5%D0%BB%D0%B5-%D0%B8-%D0%B3%D0%BE%D0%BD%D0%BA%D0%B0-%D1%81-%D0%BA%D0%BE%D0%BB%D0%B8-news807705.html", "text": "Истински екшън се е разиграл по улиците на Сандански. Криминалнопроявеният Венци Пантов и приятелката му Таня преследвали вчера следобед с автомобил Велизар В. и го заплашвали с убийство. Велизар успял да подаде сигнал до полицията и преследвачите са заловени и арестувани. При обиск в автомобила, в който са пътували, под седалката ченгетата намерили и въздушен пистолет, използван за заплахите. Последвал обиск в апартамента на Таня и там са открити наркотици. Двойката преследвачи са в ареста на полицията в Сандански, а мотивите за действията им се изясняват. Велизар е дал показания, но не е разкрил какви са отношенията му с Пантов и приятелката му и защо се е стигнало до този екшън. Според запознати, Пантов на няколко пъти заплашвал Велизар, но този път насочил и оръжие срещу него. Братът на Пантов бе в затвора за наркотици. Имат ли отношение наркотиците във враждата между В. Пантов и Велизар полицията ще изяснява. Сподели:", "date": "2018.12.29", "title": "ЪНДЪРГРАУНД: Арести в Сандански след меле и гонка с коли"}
{"url": "https://pik.bg/%D0%BD%D0%B0-%D0%BF%D1%80%D0%BE%D1%89%D0%B0%D0%B2%D0%B0%D0%BD%D0%B5-%D0%B2%D0%BC%D0%B5%D1%81%D1%82%D0%BE-%D1%81%D0%BA%D1%8A%D0%BF%D0%BE-%D0%BF%D0%BE%D0%B3%D1%80%D0%B5%D0%B1%D0%B5%D0%BD%D0%B8%D0%B5-%D0%BA%D1%80%D0%B5%D0%BC%D0%B8%D1%80%D0%B0%D1%85%D0%B0-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA%D0%B0-%D0%BD%D0%B0-%D0%B3%D0%B0%D0%BB%D0%B0-%D0%B7%D0%B0-2000-%D0%B4%D0%BE%D0%BB%D0%B0%D1%80%D0%B0-news807419.html", "text": "Джордж Пенев, племенникът на Гала, който бе застрелян от полицай на 10 декември в САЩ, е бил кремиран. Семейството му избрало център за кремация в американския град Бъфало, където живеят понече от 20 години, вместо традиционното за България погребение. Църковната служба, на която близките на Джордж се сгобуваха с него, бе на 22 декември в местен християнски храм. Приятелите му пристигнаха облечени в лилаво - любимия му цвят. Идеята била на приятелката му Лори. По-късно тялото на Джордж било откарано в центъра за кремация. Засега не се съобщава какво ще стане с праха на младия мъж. Не е ясно и каква точно е причинаха за избора на кремация, вместо далеч по-разспространеното сред българите стандартно погребение. Предполага се, че една от основните причини е по-ниската цена. Малко след убийството на Джордж сестра му Мария започна кампания за събиране на  дарения за покриване на разходите по църковната служба и погребението. На пръв поглед акцията изглежда странна, тъй като братът на Гала - Петър, е имал собствен бизнес в Бъфалбо. Твърди се, че въртял 3 пицарии, така че е логично да има достатъчно пари за погребение. Така или иначе, за броени дни приятелите на мъртвото момче събраха 10 хиляди долара. Само за кремация в САЩ средната цена е 2000 долара. Още по-скъпо е, ако се прави традиционно погребение, което включва покупката на парцел за гроба, разкрива седмичник. 23-годишният Джордж Пенев бе застрелян от полицай, след като размахал срещу него нож в предградие на Бъфало. Случаят бе отразен от местните медии. Една от версиите е, че Джордж е бил дрогиран и това е причаната за неадекватното му поведение срещу униформения. Сподели:", "date": "2018.12.29", "title": "НА ПРОЩАВАНЕ: Вместо скъпо погребение, кремираха племенника на Гала за 2000 долара"}
{"url": "https://pik.bg/%D0%BF%D1%80%D0%B5%D0%B8%D0%B7%D0%B1%D1%80%D0%B0%D1%85%D0%B0-%D0%B7%D0%B0-%D1%88%D0%B5%D1%81%D1%82%D0%B8-%D0%BF%D1%8A%D1%82-%D0%BC%D0%B8%D1%85%D0%B0%D0%B5%D0%BB%D0%B0-%D0%BA%D1%80%D1%83%D0%BC%D0%BE%D0%B2%D0%B0-%D0%BE%D1%82-%D0%B3%D0%B5%D1%80%D0%B1-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%BE%D0%B1%D1%81-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news807721.html", "text": "Михаела Крумова е новият-стар председател на Общински съвет – Кюстендил. Това е шестият мандат на Крумова като председател в местния парламент, където този пост е на ротационен принцип на всеки шест месеца. Като единствена кандидатура, тя получи подкрепата на 27 от 30 присъстващи общински съветници. “Винаги съм била обективна и диалогична в работата си, така ще продължа и занапред. Предстои тежък мандат, в година с 2 вота – за Европейски парламент и за местна власт, и напрежението в Общинския съвет ще се повиши. Надявам се обаче да продължим да взимаме решения в полза на гражданите”, заяви след избора си Крумова, която е член на НИС на Жени ГЕРБ и организационен секретар на местната структура на ГЕРБ в Кюстендил. Сподели:", "date": "2018.12.29", "title": "Преизбраха за шести път Михаела Крумова от ГЕРБ за председател на ОбС в Кюстендил"}
{"url": "https://pik.bg/%D1%87%D0%B5%D1%80%D0%BD%D0%B0-2018-%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%BF%D0%BE%D0%BB%D0%B5%D1%82%D1%8F-%D0%B2%D0%B8%D0%BA%D0%B8-%D0%BE%D1%82-%D0%BC%D0%B0%D1%81%D1%82%D0%B8%D0%BB%D0%BE-news807687.html", "text": "Отиващата си 2018-та година беляза живота на Вики Терзийска - вокалистката на група  \"Мастило\", с дълбока лична драма. Певицата губи един от най-скъпите си хора - брата на нейния мъж. Младият човек си отива от този свят, покосен от тежко заболяване. Нелепата загуба на близък приятел, загинал при катастрофа, е част от \"черната\" листа на отминаващата година. Музикантката сподели за болката си пред \"Събуди се...\". Светлите моменти в живота на Вики са свързани с работата, семейството и малката й дъщеричка Маргарита. Момиченцето е родено в края на април 2016 г. и появата му преобръща на щастливи 180 градуса живота на певицата. Времето и любовта на Вики вече имат съвсем ново измерение. Малката Маргарита, която е кръстена на майка й, расте будна и многа любознателна, сподели тя. Момиченцето проявява вече и интерес към музиката, но от всичко най-много обича песните на майка си, както и \"Педя човек - Лакът брада\" в изпълнение на невероятната Слава Рачева. Сподели:", "date": "2018.12.29", "title": "ЧЕРНА 2018: Страшна трагедия сполетя Вики от \"Мастило\""}
{"url": "https://pik.bg/%D0%BD%D0%B5%D0%BB%D0%B5%D0%BF%D0%BE-%D0%B4%D1%8F%D0%B4%D0%BE-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%BA%D1%8A%D1%89%D0%B0%D1%82%D0%B0-%D1%81%D0%B8-%D0%B2-%D0%B4%D0%BE%D0%BB%D0%BD%D0%B0-%D0%B1%D0%B0%D0%BD%D1%8F-news807740.html", "text": "Възрастен мъж почина нелепо заради пожар в къщата му. В 05.52 часа на 28 декември в оперативния център на Регионална дирекция „Пожарна безопасност и защита на населението“ - София е получено съобщение за пожар в къща в град Долна Баня. Това съобщиха от Главна дирекция „Пожарна безопасност и защита на населението“. За потушаване на пожара е изпратен екип на Районна служба „Пожарна безопасност и защита на населението“ - Костенец. При инцидента е загинал мъж на 79 г. Причината за пожара е в процес на установяване. Сподели:", "date": "2018.12.29", "title": "НЕЛЕПО: Дядо загина при пожар в къщата си в Долна Баня"}
{"url": "https://pik.bg/%D0%BC%D0%B5%D1%80%D0%BA%D0%B8-%D0%BC%D0%B2%D1%80-%D0%B7%D0%B0%D0%B1%D1%80%D0%B0%D0%BD%D0%B8-%D0%B4%D1%80%D0%BE%D0%BD%D0%BE%D0%B2%D0%B5%D1%82%D0%B5-%D0%B7%D0%B0-%D1%87%D0%BD%D0%B3-news807707.html", "text": "МВР забранява дроновете, алкохола и пиратките за тържествата за Нова година. Освен това ще има засилени проверки на всички, които се съберат на площадите. На концерта в новогодишната нощ в София няма да бъдат допускани хора във видимо нетрезво или неадекватно състояние, както и носещи оръжие, пиротехника, летящи фенери, дронове, стъклени чаши, спиртни напитки, бутилки с капачки и други опасни предмети, застрашаващи обществения ред, живота и здравето на присъстващите. Това съобщиха от пресцентъра на Столичната община по повод на новогодишния концерт „Сцена под звездите“ на площад „Княз Александър Първи“ в София на 31 декември 2018 г. срещу 1 януари 2019 г. Ще бъдат изградени и контролно-пропускателни пунктове. Заради концерта се въвежда специална организация на движението. Засилено присъствие на униформени служители на реда пък ще има за Новата година в центъра на Стара Загора. Към дежурните наряди ще бъдат добавени допълнително полицаи, които да оказват съдействие при неутрализиране на евентуални подпийнали жители и гости на града и недопускане на скандали. Засилено присъствие ще има и в големите градски квартали, разработен е цялостен план за действие при подобни събития, полицаи ще обхождат местата, за които от опит се знае, че са невралгични. От ОД на МВР разпространиха и съвети за предпазване от домови крадци, в които напомнят на пътуващите да не споделят намеренията си в социалните мрежи. Във Велико Търново в новогодишната нощ също ще има засилено полицейско присъствие в централната част на града. Към служителите на МВР за охраната на реда се присъединяват и екипи на частните охранителни фирми, които ще следят за недопускане на хора с огнестрелно или хладно оръжие в района на тържественото посрещане на новата година в центъра на града. Ще се следи също и за пияни и под въздействието на наркотични вещества. В Добрич се очаква по-засилен трафик за Нова година от границата с Румъния в посока курортния комплекс Албена, тъй като има информация, че в два от най-луксозните хотели всички места са резервирани. За това в тези участъци ще има засилено полицейско присъствие, както и по основните пътни артерии във и извън населените места, съобщи шефът на Пътна полиция в Добрич Жулиян Минев. Масовите прояви в новогодишната нощ в Шумен са слабо посещавани и не се предвиждат специални мерки за охрана извън стандартните за подобен тип мероприятия, показа проверка на \"Монитор\". Сподели:", "date": "2018.12.29", "title": "МЕРКИ: МВР забрани дроновете за ЧНГ"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B9-%D0%B5-%D0%BF%D1%80%D0%B5%D0%B1%D0%B8%D1%82%D0%B8%D1%8F%D1%82-%D0%B2-%D0%BA%D1%83%D0%BB%D1%82%D0%BE%D0%B2%D0%B8%D1%8F-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%B1%D0%B0%D1%80-news807733.html", "text": "33-годишният Веселин Вълев е зверски пребитият охранител на \"Планета Пайнер\" в култовия бургаски бар \"Алегро\". Мъжът работи от 4 години в дискотеката, един от лоялните служители е и много пъти е предотвратявал конфликти между клиенти. \"Говорих с него, трудно му се разбира заради нараняванията, които е получил. Каза, че са го нападнали в гръб. Изобщо не е разбрал какво става. Както стоял и спокойно се хранел, му скочили с крошета в главата\", каза пред Флагман.бг шефът на \"Планета Пайнер\" Веселин Балев. Той добави, че до 5,30 часа тази сутрин е бил в дискотеката и купонът продължавал. \"Не са ставали проблеми в \"Планета\". Компанията, която е нападнала моя служител, беше изведена от охраната, защото имахме оплаквания от клиенти. Не знам кои са нападателите, но моите хора не са могли да ги уговорят с нормален тон да не създават конфликти и се наложило да ги изведат\", каза още Балев. Той поддържа връзка с Веселин, който е освободен от УМБАЛ \"Бургас\" и дава показания в районното. Сподели:", "date": "2018.12.29", "title": "ОТ ПОСЛЕДНИТЕ МИНУТИ: Стана ясно кой е пребитият в култовия бургаски бар"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D0%BD%D0%B5%D1%88%D0%BA%D0%B0-%D1%80%D0%BE%D0%B1%D0%B5%D0%B2%D0%B0-%D0%B8%D0%B7%D0%BF%D0%BB%D0%B0%D0%BA%D0%B0-%D0%B1%D0%BE%D0%BB%D0%BA%D0%B0%D1%82%D0%B0-%D1%81%D0%B8-%D0%BD%D1%8F%D0%BC%D0%B0-%D0%BA%D0%B0%D0%BA-%D0%B4%D0%B0-%D1%81%D1%8A%D0%BC-%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%BA%D0%BE%D0%B3%D0%B0%D1%82%D0%BE-%D0%B2%D0%BC%D0%B5%D1%81%D1%82%D0%BE-%D0%B1%D0%BE%D0%B6%D0%B8%D0%B5--news807262.html", "text": "Потърсихме мъдрата, великата, непокорната, инакомислеща и световна Нешка Робева за коментар на надеждата, с която би следвало да ни зареждат коледните и новогодишните празници. За това какво и е казала и какво би казала на нас, съвременните българи, събеседничката и пророчицата Ванга. - Тези дни много се замислих. Вие питате дали тези празници ме зареждат с някаква надежда. Ами това е едно Рождество с предначертан край. - Аз, лично, съм песимист. Смятам, че хората вече комерсиализираха дори най-светлите празници. За 2018 години светът стана ли по-добър? Христос се роди, за да замести Мойсеевите закони – око за око, зъб за зъб, кръв за кръв. Дойде да проповядва любов, да каже, че любовта ще спаси човечеството. Вие да забелязвате нещо такова? По-кървави години от тези не е имало може би от Втората световна война. Какво става в момента? - Вятърът на промяната дойде. Ама какъв беше този вятър – то цунами. Той отнесе и последните ценности, които бяха останали на човечеството. Дори във войната има някакви закони – има военнопленници. Тук няма такова нещо. Алчността просто завладява и напоява атмосферата. Алчност и егоизъм – всичко, срещу което Христос проповядва. И ако той идва с един нов морал, сега трябва да чакаме нов месия. - Спомнете си какво казва Ботев. Ботев, който проклина българския народ. Казва: „Проклет да е, ако сега не въстане.“ А той не въстава. Той работи като вол, мълчи като риба и се моли да дойде месия да му оправи положението. Ама това не е валидно само за българина. Вижте човечеството. Какво става, това човечество ли е? Все по-страшно и по-страшно става. Аз не съм оптимист. И най-страшното е, че точно изкуството, културата, стремежа към бога творец – не само образ, но и подобие, каквото сме ние, го унищожаваме. Ние не разкриваме творчеството в себе си. В тази епоха на унищожение се подлага изкуството, пренебрегва се културата. Истинското образовани е станало за избрани. Всичко друго е със загладени мозъци. Човечество, на което му се предлага да е от потребители. - Аз си го обяснявам като нещо, което е абсолютно умишлено. Не съм сигурна дали нашите политици могат да разсъждават дотам, че да схващат, че непрестанните им промени в системата водят до срив, обяснявайки ни как допреди тях ние сме били полуидиоти. Ами те по кое време са родени, по кое време са образовани? Случи ми се преди дни да уча с 10-годишната ми внучка един от предметите и, по който тя трябва да знае, че България се управлява от парламент, че това е законодателният орган. Че има президент, че той е държавният глава. Че има премиер, министри и министрерства. По география учим за върхове, за области. Това го учи дете, което още нищо не е видяло. Всичко се прави, за да се отвратят децата от учението, от образованието. На тях не им се провокира любознателност. На тях им се дава компютърът, дават им се 3Д очилата, дават им се електронните игри. И така те трябва да преминат през живота – да бъдат потребители. Ще произвеждат, но ще вегитират. - Знаете ли, не съм много сигурна в тяхната искреност. - За тях конкретно може и да не е, но те, всички, играят театър. Защото тези, които не играеха театър, имаха доблестта да кажат: „Ние сме против!“ И се оттеглиха. Всички, които са в парламента, всички, които са в това правителство, играят театър. Може би има малки изключения. Защото ако не играят по свирката, ако не вървят по пътя, който им показват кукловодите и не се подчиняват, те ще отпаднат. Стана ми страшно, имах чувството, че ще припадна, когато видях това провесено надолу с главата прасе, което го подготвяха за разфасоване по Коледа в центъра на европейската културна столица Пловдив. Това е културата на Европа, няма какво да се лъжем. - От Франция тръгват всички революции, дори жълтите жилетки. В 21 век да има мизерстващи, да има деца, които умират от глад, да нямаш пари за лекарства и за елементарна болест. Да знаеш, че можеш да умреш, защото си обречен всичко да продадеш. И въпреки това да попаднеш на мошеник лекар, който ще ти вземе парите и няма да те излекува… Съжалявам много. Аз това нещо го знаех преди 35 години, когато моя приятелка ми казваше, че в Германия никога няма да те излекуват. Тогава се учудвах защо. Докато ми стана ясно, че на пациента се гледа като на портфейл, който носи пари при всяко посещение. Защото фармацията иска пари. Ние попихме всичко това. Страшен сън, от който не се будим. - Пак ще се върна към класиците. Отворете Вазов. Има едно стихотворение, мисля, че така се нарича - „Апатията“. Той описва точно това – апатията, която обхваща народа. Да, този народ в един момент трябва да се организира около надеждата, възпитанието и вярата, но всичко това беше убивано, убивано, убивано. - Аз водя моята малка борба в една зала. Аз водя борба, за да докажа, че децата, талантите, влезли в тази зала, ще получават цялата обич, наше внимание и отговорност. Децата. - Децата до известна възраст са деца, а след това в 95 процента стават копие на своите родители и продукт на своите родители съвместно със своето време. Какво да очаквате от тези деца? Аз имам допир до децата. Те споделят с мен. Аз все още знам за тях повече от техните родители. Знам доста много. И знам как инстинктивно те се противят на това, което става, на това, което правят родителите им. Те обаче са деца. И тези месомелачки ще ги смелят. Както става с всички останали. Но аз вярвам, че този велик експеримент, т.нар. божия промисъл, която не ни е дадено да знаем, тя сигурно така е насочена, че да минем като по спирала, да изпитаме страданието и от него да се роди прогресът, а не от самодоволството. Доволството води към регрес. Ужасяваща е идиотската манипулация, която се осъществява ежедневно - тази лековерност на народа ни. Самата аз, като човек, който що-годе разсъждавам, искам да се оградя, да се скрия от нея. Искам година или две, които ми остават, да бъда полезна. Аз съм изумена от тази лековерност на народа ни. От глупашката и инфантилна пропаганда. - Ако ви кажа: Ванга каза: „Не се мразете, обичайте се, помагайте си, не се шпионирайте!“, това ще промени ли нещо? - Повечето четящи са хора на моята възраст. Обърнете внимание, цялата пропаганда е насочена срещу такива хора. Те трябва да бъдат елиминирани, те трябва да бъдат забравени. Те трябва да бъдат осмени. Да бъдат сочени с пръст като хора, които отнемат нечии права. Така някои не можели да благоденстват, защото, видите ли, старият пречи. Тези, същите, не искат да работят колкото старите. Защото едва ли ще ми повярвате, ако ви кажа, че в 7,30 в залата влизаме две баби и последни в 20 часа вечерта излизаме. А младите хора подбират най-удобното за тях време. Работят толкова, колкото им се работи. Не искат да се лишат от никакво удоволствие. Те прекрасно знаят Кодекса на труда, когато става въпрос за празници. Всичките. И децата си знаят правата. Нямам нищо против правата, но никой не говори за задължения, за отговорности. За това никой не говори. А празниците за мен тази година бяха тъжни. Особено когато видях това нещастно провиснало прасе като символ на Коледа. Вместо сина божи, който е изпратен на земята, със своята саможертва да поведе народа, да го спаси, за да възцари мир и любов. И си спомням, когато леля Ванга веднъж каза и се разплака: „Господи, защо точно мен избра?“ И си спомням репликата на Христос за горчивата чаша: „Отче, ако може, тази чаша да ме отмине. Но ако не, нека бъде твоята воля.“ Всичко е предначертано. Какво трябва да открие човечеството. Човечеството всичко знае. А кои са тези, които влизат по храмовете, кръстят се и палят свещи? Това е такова лицемерие и такава алчност. Дори в средновековието е имало повече надежда за развитие. Сега единствената надежда на човечеството е всеки да може си купи робот, за да може човекът абсолютно да деградира. Да му слага храната в устата, да му ражда децата. А той да остане с един пръст, за да натиска копчето. Докато роботите се осъзнаят и не застанат срещу човечеството. Сподели:", "date": "2018.12.29", "title": "САМО В ПИК - Нешка Робева изплака болката си: Няма как да съм оптимист, когато вместо божие Рождество ни предлагат клане на прасета в европейската културна столица"}
{"url": "https://pik.bg/%D0%BA%D1%80%D0%B0%D1%8F%D1%82-%D0%BD%D0%B0-%D0%B5%D0%B4%D0%BD%D0%BE-%D0%BF%D1%80%D0%B8%D1%8F%D1%82%D0%B5%D0%BB%D1%81%D1%82%D0%B2%D0%BE-%D0%BF%D0%BE%D1%82%D1%80%D0%BE%D1%88%D0%B5%D0%BD%D0%B0%D1%82%D0%B0-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%BE%D0%B4%D0%B5%D0%BB%D0%BA%D0%B0-%D0%BA%D1%80%D0%B8%D1%81%D1%82%D0%B8%D0%BD-%D0%B8%D0%BB%D0%B8%D0%B5%D0%B2%D0%B0-%D0%BD%D0%B5-%D1%83%D0%B2%D0%B0%D0%B6%D0%B8-%D0%BF%D1%80%D0%BE%D0%BC%D0%BE%D1%86%D0%B8-news807566.html", "text": "Дивна промотира завръщането си на сцената с парти в столичен клуб, на което представи най-новото си парче \"Всичко/Нищо\", посветено на приятелката й Кристин Илиева. Моделката, която пострада тежко в катастрофата на пътя Русе - София обаче не уважи мероприятието, въпреки очакванията на всички. Отсъствието на Кристин всъщност разясни дали двете продължават да са близки след инцидента. Не е тайна, че той бе по вина на звездата, която дълбоко се разкая. Сред присъстващите не бяха забелязани и колеги на изпълнителката. Единствено дойде рапърът F.O., който беше неузнаваем, тъй като е свалил характерната за имиджа му брада. Дъщерята на Ваня Червенкова - Никол също се суетеше в едно от сепаретата на заведението, предаде \"Хотнюз\". Промоцията на Дивна бе водена и организирана от водещата Миглена Ангелова. Г-жа \"Искрено и лично\" подкрепя изпълнителката след инцидента и дори я провокира да продължи да се занимава с музика. Преди няколко месеца плъзна слуха, че победителката от \"Пей с мен\" е решила да се оттегли от сцената заради неприятностите, които я сполетяха. За събитието Дивна беше облечена повече от скромно - тренчкот от деним и дънки, в комбинация с ниски елегантни обувки. Освен новото си парче, младата дама изпя на живо всичките си хитове. Сподели:", "date": "2018.12.29", "title": "КРАЯТ НА ЕДНО ПРИЯТЕЛСТВО: Потрошената в катастрофа моделка Кристин Илиева не уважи промоцията на Дивна (СНИМКИ)"}
{"url": "https://pik.bg/%D0%B0%D0%BB%D0%BB%D0%B0-%D0%BF%D1%83%D0%B3%D0%B0%D1%87%D0%BE%D0%B2%D0%B0-%D1%81%D1%8A%D1%81-%D0%B7%D0%B2%D0%B5%D0%B7%D0%B4%D0%B5%D0%BD-%D1%85%D0%BE%D0%BD%D0%BE%D1%80%D0%B0%D1%80-%D0%B7%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%BF%D1%80%D0%B8%D0%BC%D0%B0%D1%82%D0%B0-%D0%B3%D1%83%D1%88%D0%B2%D0%B0-350-%D1%85%D0%B8%D0%BB%D1%8F%D0%B4%D0%B8-%D0%B5%D0%B2%D1%80%D0%BE-news807398.html", "text": "Руските звезди удрят тавана по хонорари в празничната новогодишна нощ на 31 декември. Примата на руската естрада Алла Пугачова ще излезе на сцената за 350 хиляди евро. След нея се нарежда популярната група \"Ленинград\" - те искат от 150 хиляди долара до 250 хиляди евро. Кралят на руската естрада Филип Киркоров ще пее в новогодишната нощ за 100 хиляди евро, а Светлана Лобода, Николай Басков, Баста и музикантите от \"Би-2\" ще \"минат\" с хонорари от 50 до 70 хиляди евро. Сподели:", "date": "2018.12.29", "title": "Алла Пугачова със звезден хонорар за Нова година. Примата гушва 350 хиляди евро"}
{"url": "https://pik.bg/%D0%B1%D1%8F%D0%BB-%D1%82%D0%B8%D0%B3%D1%8A%D1%80-%D0%B5-%D0%BD%D0%BE%D0%B2%D0%BE%D1%82%D0%BE-%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D0%B5-%D0%BD%D0%B0-%D1%81%D1%82%D0%B0%D1%80%D0%BE%D0%B7%D0%B0%D0%B3%D0%BE%D1%80%D1%81%D0%BA%D0%B8%D1%8F-%D0%B7%D0%BE%D0%BE%D0%BF%D0%B0%D1%80%D0%BA-%D1%81%D0%BD%D0%B8%D0%BC%D0%BA%D0%B8-news807558.html", "text": "Бял тигър е най-новото попълнение в старозагорския зоопарк, съобщи днес кметът на града Живко Тодоров. Хищникът пристигнал у нас от Словакия. Той е единственият от този вид в България. Тигърът все ще си няма име, но вече радва посетителите на зоопарка. От общината в Стара Загора съобщиха, че се разработва проект за превръщането на градския зоопарк в модерна европейска атракция. Снимка: Дарина Колева, бТВ Сподели:", "date": "2018.12.29", "title": "Бял тигър е новото попълнение на старозагорския зоопарк (СНИМКИ)"}
{"url": "https://pik.bg/%D1%86%D0%B8%D1%84%D1%80%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BF%D1%8A%D1%82%D1%83%D0%B2%D0%B0%D1%82-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news807454.html", "text": "През ноември най-голям брой пътувания на български граждани са осъществени към: Турция - 121.9 хил., Гърция - 73.8 хил., Румъния - 40.7 хил., Сърбия - 33.1 хил., Германия - 21.9 хил., Македония - 20.9 хил., Италия - 15.9 хил., Австрия - 15.2 хил., Обединеното кралство - 12.6 хил., Испания - 10.1 хиляди. Регистрирано е увеличение при пътуванията на чужденци в България с други цели (вкл. гостувания и транзитни преминавания) - със 7.8 на сто, и с цел почивка и екскурзия - с 0.6 на сто, докато тези със служебна цел намаляват с 1.4 на сто. Транзитните преминавания през страната са 28.6 на сто (164.3 хил.) от всички посещения на чужденци в България. От общия брой чужденци, посетили България през ноември 2018 г., делът на гражданите от Европейския съюз е 54.8 на сто, или с 1.1 на сто повече в сравнение със същия месец на предходната година. Увеличават се и посещенията на граждани от групата \"Други европейски страни\" - със 7 на сто, като най-голям е ръстът на посещенията на граждани от Сърбия - с 20.7 на сто. Най-много посещения в България през ноември 2018 г. са направили гражданите от: Румъния - 130.1 хил., Гърция - 94.0 хил., Турция - 87.6 хил., Сърбия - 49.4 хил., Македония - 46.4 хил., Украйна - 16.7 хил., Германия - 15.2 хил., Обединеното кралство - 11.5 хил., Италия - 10.8 хил., Полша - 9.0 хиляди. Пътуванията на български граждани в чужбина през ноември 2018 г. са 426.3 хил., или с 2.1 на сто над регистрираните през ноември 2017 година, съобщи Националният статистически институт. В сравнение с ноември 2017 г. e регистрирано увеличение при всички наблюдавани цели. През наблюдавания месец посещенията на чужденци в България са 575.2 хил., или с 3.4 на сто повече в сравнение с ноември 2017 година. Сподели:", "date": "2018.12.29", "title": "ЦИФРИТЕ ГОВОРЯТ: Българите пътуват все повече в чужбина"}
{"url": "https://pik.bg/%D0%B4%D0%BE-30-%D0%B1%D0%BE%D0%BD%D0%B0-%D0%B3%D0%BB%D0%BE%D0%B1%D0%B0-%D0%B7%D0%B0-%D0%B7%D0%B0%D1%80%D1%8F-%D0%B1%D0%B5%D0%B7-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news807461.html", "text": "От 300 до 30 000 лева глоба рискува всеки, който гърми на обществени места пиратки и бомбички. Продажбата и хвърлянето на подобни \"играчки\" е забранена със заповед на Община Пловдив. Табуто важи за площади и улици, паркове, културни и увеселителни заведения, в близост до училища, болници и детски градини, а също така и в междублокови пространства, предупредиха вчера от администрацията. Драконовските санкции са посочени в наредбата за обществения ред. Минималната граница от 300 лева е приета, за да стресира граждани, а 30 000 лева е горницата за фирмите, които организират мощни новогодишни зари без специално разрешение за това, съобщава \"Марица\". Забранена е също така продажбата на пиротехнически средства без необходимите разрешителни документи, инструкция за начин на употреба и сертификат за качество. Търговците нямат право да предлагат пиратки и бомбички на деца и тийнейджъри под 18 години. Напук на тези заповеди, които всяка година се издават в навечерието на Нова година, гърмежите започват още от 17-18 часа на 31 декември и не стихват до сутринта на 1 януари. Тийнейджърите също се снабдяват с лекота с пиротехническите средства. Сподели:", "date": "2018.12.29", "title": "До 30 бона глоба за заря без разрешение в Пловдив"}
{"url": "https://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-%D0%B4%D1%8A%D0%B6%D0%B4-%D0%B8-%D1%81%D0%BD%D1%8F%D0%B3-%D0%B7%D0%B0-%D1%87%D0%BD%D0%B3-%D0%BF%D1%80%D0%B5%D0%B7-%D0%BF%D1%8A%D1%80%D0%B2%D0%B8%D1%8F-%D0%B4%D0%B5%D0%BD-%D0%BE%D1%82-2019-%D0%B3-%D1%89%D0%B5-%D0%B5-%D0%BC%D1%80%D0%B0%D0%B7%D0%BE%D0%B2%D0%B8%D1%82%D0%BE-news807617.html", "text": "Днес облачността ще е значителна и на много места в Северна и Източна България ще има валежи от дъжд. Ще духа до умерен вятър от север-северозапад и с него ще нахлува студен въздух. Атмосферното налягане ще се повишава и ще е по-високо от средното за месеца. До обяд на места в Дунавската равнина и Предбалкана дъждът ще преминава в слаб сняг. Минималните температури ще са между минус 1 и 4°, а максималните - предимно между 2 и 7°. Това съобщи дежурният синоптик от Национален институт по метеорология и хидрология (НИМХ) при БАН Мартин Славчев, цитиран от Фокус. По Черноморието ще бъде предимно облачно и с превалявания от дъжд. Ще духа умерен северозападен вятър, който привечер ще се ориентира от север. Температурите ще се понижат и максималните ще са между 4° и 7°. Вълнението на морето е 2 -3 бала. Температурата на морската вода е 6° - 7°. В планините ще бъде предимно облачно, ветровито и студено. На много места ще превалява слаб сняг. Ще духа умерен и силен вятър от север-северозапад и в комбинация с ниските температури усещането ще е за мразовито време. Максималната на височина 1200 метра ще е около минус 1°, на 2000 метра - около минус 6°. В неделя ще е почти без валежи, но ще остане предимно облачно. Вятърът ще отслабне. През последния ден от старата година на места отново ще има превалявания, ще има и дъжд, и сняг. В новогодишната нощ все още на места ще превалява слаб сняг. Вятърът ще се ориентира от североизток, в източната половина от страната и ще се усили. Температурите към полунощ ще са от около минус 2°-минус 3° по високите полета на Западна България до 2°-3° в крайните източни райони. През първия ден от Новата година ще бъде студено, без съществени валежи. Сподели:", "date": "2018.12.29", "title": "ВРЕМЕТО ПО ПРАЗНИЦИТЕ: Дъжд и сняг за ЧНГ, през първия ден от 2019 г. ще е мразовито"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-7-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%83%D0%B4%D0%B0%D1%80%D0%B8-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D0%B8%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81-%D0%BE%D1%82-%D1%86%D1%83%D0%BD%D0%B0%D0%BC%D0%B8-news807642.html", "text": "Земетресение с магнитуд 6,9 по Рихтер е регистрирано днес в района на южния филипински остров Минданао. Това съобщи Геофизичният институт на САЩ, предаде Ройтерс. Малко по-късно Средиземноморския сеизмологичен център обяви, че магнитудът е бил 7 по Рихтер Епицентърът на труса се намира на 193 км източно от град Генерал Сантос. Първоначално земетресението беше обявено с магнитуд 7,2. Тихоокеанският център за предупреждения за цунами съобщи, че има опасност от цунами в намиращите се близо до земетресението части на Тихия океан. Не е застрашен американският щат Хавай. Сподели:", "date": "2018.12.29", "title": "ОТ ПОСЛЕДНИТЕ МИНУТИ: 7 по Рихтер удари Филипините, има опаснос от цунами"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D0%BD%D0%B0-%D0%BB%D0%B8%D0%BB%D0%B8-%D0%B6%D0%B8%D0%B2%D0%B5%D0%B5-%D0%B1%D0%B5%D0%B7-%D0%BF%D0%B5%D0%BD%D1%81%D0%B8%D1%8F-news807494.html", "text": "Първата любов на Лили Иванова и към момента единственият жив неин бивш интимен партньор – Здравко Радоев, преживявал без пенсия. Композиторът, създал едни от вечните български хитове, не могъл да пребори бюрокрацията и се примирал, че е обречен на глад и мизерия. Издържал се както може, помагали му близките, но още го боляло, че не вземал нито лев пенсия от Концертна дирекция заради изгорелите архиви. Радоев бил пенсиониран с указ на Държавния съвет по предложение на Съюза на музикалните дейци, когато станал на 50 години, а именно през далечната 1988 г. „Бяхме заедно с Емил Димитров, Васко Андреев и още един колега, но лично аз не съм подавал документи за пенсия, защото нямам такива, които да докажат трудовия ми стаж. Липсват ми 30 години!“, жалва се големият музикант. Въпреки това обаче пианистът, създал няколко групи и работил с най-големите родни звезди, не се поддал на битовите проблеми и още имал самочувствие. Макар и в напреднала възраст, изглеждал бодър и свеж, работел сам с компютър, ползвал скайп и имал профил във „Фейсбук“, където ежедневно си пишел с приятели. Внимавал обаче със здравето и гледал да не се пренатоварва, особено откакто се споминал неговият колега, приятел и съперник за сърцето на Лили – Иван Пеев. Всъщност Здравко се залюбил с примата малко преди конкурента си, но той бил по-убедителен, впечатлил я по-силно и до живот останал единственият, за когото естрадната дива казвала, че е обичала с цялото си сърце. В хода на съвместната работа между Лили и Здравко се заформила любовната им история. Нейната дарба го накарала да се откажа от турнетата с Леа Иванова, която тъкмо била  приключила в Румъния и заминала за „Фридрихщат Палас“. „Постепенно се сближихме с Лили, любовта дойде по-късно, но тя после се омъжи за Иван Пеев. Едва ли не аз самият провокирах чувствата ѝ към него, затова бях разочарован, че Иван ѝ предложи брак. Нещо, което аз не направих, защото смятах, че на този етап по-важни са музиката и кариерата“, спомня си Радоев. Когато Лили тръгнала на турне с Пеев в Белград, му сервирали новината, че ще се женят. После и двамата му обърнали гръб, а към днешна дата отношенията му с примата не били цветущи, защото композиторът ѝ се обидил, че никога не получил дори едно „благодаря“, че я изстрелял на върха на музикалната индустрия у нас. Сподели:", "date": "2018.12.29", "title": "ДРАМА: Първата любов на Лили живее без пенсия"}
{"url": "https://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%B2%D0%B5%D0%BD%D1%86%D0%B8-%D0%B2%D0%B5%D0%BD%D1%86-%D1%81%D1%82%D0%B0%D0%BD%D0%B0-%D1%82%D0%B0%D1%82%D0%BA%D0%BE-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BD%D0%B0-%D1%80%D0%B0%D0%BF%D1%8A%D1%80%D0%B0-%D0%BC%D0%B5%D0%BB%D0%B0%D0%BD%D0%B8-%D1%80%D0%BE%D0%B4%D0%B8-%D0%BC%D0%B0%D0%BB%D0%BA%D0%B0%D1%82%D0%B0-%D0%B0%D0%B3%D1%83%D0%B0%D1%8F-news807656.html", "text": "Преди няколко часа Венци Венц стана татко на дъщеря на име Агуая. Името произхожда от гръцката митология и символизира радост, изящество и красота, сподели самият изпълнител. Бебето и майка му Мелани са добре, а рапърът е най-щастливият татко на света. Агуая е висока 50 см и тежи 3,3 кг, съобщава \"Топ новини\". Продуцентите на рапъра вече го поздравиха официално: \"Целият екип на „Вирджиния Рекърдс“ желае на Venci Venc’ светът му да стане още по-прекрасен с малката Агуая, а на нея - да е необикновена като татко си и смело да върви по своя път.\" Сподели:", "date": "2018.12.29", "title": "ЧЕСТИТО: Венци Венц стана татко. Любимата на рапъра Мелани роди малката Агуая"}
{"url": "https://pik.bg/%D0%B8-%D0%BA%D1%80%D0%B0%D0%B2%D0%B0%D1%82%D0%B0-%D0%BF%D0%B5%D0%BD%D0%BA%D0%B0-%D0%BE%D1%82%D0%BF%D1%80%D0%B0%D0%B7%D0%BD%D1%83%D0%B2%D0%B0-%D0%BA%D0%BE%D0%BB%D0%B5%D0%B4%D0%B0-news807415.html", "text": "Всички от кюстендилското село Мазарачево гледат Пенка като писано яйце не само защото тя се превърна в емблема на борбата на дребния скотовъд, но и защото е бременна, пише столичен всекидневник. \"В третия месец е. Ветеринарят я прегледа и каза, че всичко е добре. Чакаме по великденските празници да се роди телето, като се надяваме да е мъжко и да стане най-якият бик у нас\", споделя бай Иван. Животното развълнува България и Европа с драматичната си, но с щастлива развръзка съдба. През юни т.г. Пенка влезе нелегално в Сърбия, върна се обратно у нас и имаше вероятност да бъде умъртвена. След мощна международна кампания, в която се включиха европейски депутати и дори легендарният музикант Пол Маккартни, тя беше спасена. По думите на Харалампиев Пенка и останалите девет крави в скромното му стопанство всеки ден са на паша, а като който ги види, се спира да им се порадва. \"Знам, че може да е малко прекалено, сантиментално и ненужно, но съм поукрасил обора. Животните няма да го разберат, но все пак и те носят душа и се надявам, че са почувствали атмосферата на празниците\", споделя бай Иван. Казва, че още не е избрал име за бебето на Пенка, за да не дърпа дявола за опашката. От Европа продължавали да поддържат контакти с него и да се интересуват от здравето и съдбата на смелата крава. Единственото нещо, което притеснява бай Иван, е съдебната битка, която той е повел със свой отколешен комшия за спорен имот. \"Пожелавам си за новата година да спечеля делата, тъй като искам там да направя нов дом за Пенка и другите животни и да развия животновъдството в района, който покрай нея да стане и символ на малкия, но трудолюбив стопанин, който се бори с абсурдите в системата\", заключва Иван Харалампиев. Всички, които се събрахме у дома за празниците, отидохме да се порадваме на Пенка. Нахранихме я, погалихме я, а децата дори излязоха с нея на разходка. Това заяви стопанинът на най-известната крава в Европа Иван Харалампиев. Сподели:", "date": "2018.12.29", "title": "И кравата Пенка отпразнува Коледа"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%B6-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D0%B8%D0%B7%D0%B4%D1%8A%D1%85%D0%BD%D0%B0-%D0%B2-%D1%85%D0%B8%D1%80%D1%83%D1%80%D0%B3%D0%B8%D1%8F%D1%82%D0%B0-%D1%81%D0%BB%D0%B5%D0%B4-%D0%BA%D0%BE%D0%BD%D1%82%D1%83%D0%B7%D0%B8%D1%8F-news807640.html", "text": "Мъж от Малък Чардак издъхна в Хирургиите на Пещерско шосе, след като е докаран в болницата с контузия на главата. 64-годишният Костадин Георгиев бил приет преди десет дни в УМБАЛ \"Свети Георги\". Бил опериран и настен в неврохирургията, но в неделя починал. Започнало е разследване. Полицаите са установили, че във фаталната вечер възрастният мъж пил до безсъзнание със свой приятел. По първочални данни няма следи от побой.  Според лекарите пияният мъж вероятно е паднал и се е ударил. Но не е ясно кога мъжът е получил травмата. Причината за смъртта ще стане ясна след аутопсията. Починалият живеел сам, от години имал проблеми с алкохола. Сподели:", "date": "2018.12.29", "title": "ТРАГЕДИЯ: Мъж от Пловдивско издъхна в хирургията след контузия"}
{"url": "https://pik.bg/%D1%83%D0%BA%D1%80%D0%B0%D0%B8%D0%BD%D1%86%D0%B8%D1%82%D0%B5-%D0%BE%D0%BB%D0%B5%D0%BF%D0%B8%D1%85%D0%B0-%D0%BF%D1%80%D0%BE%D1%82%D0%B5%D0%B6%D0%B5-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2-%D1%87%D0%B5%D1%80%D0%B5%D0%BD-%D1%81%D0%BF%D0%B8%D1%81%D1%8A%D0%BA-news807725.html", "text": "Протежето на Корнелия Нинова Александър Симов написа прочувствен пост във Фейсбук, с който се ожали колко е трогнат, защото е попаднал в \"черен\" украински списък с \"пипалата на Кремъл\". \"Уважаеми дами и господа, в живота си нивга не бях се надявал на толкова мил комплимент, но старият репортер се откри в един украински списък с пипалата на Кремъл. Това, разбира се, е поредната проява на украинската шизофрения, която вече става хронична и остра, но откакто хибридната война се развихри съм попадал във всякакви списъци - с комисари на подмяната, с автори на антидемократична пропаганда и какво ли още не. Сега вече съм пробил на международно ниво, уважаеми хибридчици! Обиден съм, че украинците са ми объркали презимето, но се заклевам, че ще продължа да пиша така, че те да го научат и никога да не го забравят\", остроумничи червеното острие сред червените депутати. Сподели:", "date": "2018.12.29", "title": "Украинците олепиха протеже на Корнелия Нинова в \"черен\" списък"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B4%D0%B6%D0%B5%D0%B1%D1%87%D0%B8%D0%B9%D0%BA%D0%B8-%D0%BF%D0%BB%D1%8A%D0%B7%D0%BD%D0%B0%D1%85%D0%B0-%D0%B2-%D1%85%D0%B8%D0%BF%D0%B5%D1%80%D0%BC%D0%B0%D1%80%D0%BA%D0%B5%D1%82%D0%B8%D1%82%D0%B5-%D0%BD%D0%BE%D0%B2%D0%B0-%D0%BC%D0%BE%D0%B4%D0%B0---%D0%B4%D1%8A%D1%80%D0%BF%D0%B0%D1%82-%D1%87%D0%B0%D0%BD%D1%82%D0%B0%D1%82%D0%B0-%D0%B4%D0%B8%D1%80%D0%B5%D0%BA%D1%82%D0%BD%D0%BE-%D0%BE%D1%82-%D0%BA%D0%BE%D0%BB%D0%B8-news807651.html", "text": "Джебчийките налазиха големите хипермаркети. Те кацнаха у нас от цяла Европа на Бъдни вечер и очаквам да останат до 18-19 януари. Новата мода при тях е да обират хората, докато си пазаруват в големите вериги, като дърпат чантите им директно от количките. Това разказа пред в. \"Телеграф\" шефът на сектор \"Сигурност\" в СДВР Красимир Любомиров. Той апелира гражданите да са изключително бдителни и да не оставят без надзор личните си вещи. Практика е - особено при жените, докато пазаруват месо, зеленчуци и плодове, да оставят дамските си чанти в количката. Това точно действа като магнит на джебчийките. Любомиров разкри, че има цивилни екипи във всеки мол. По данни на МВР най-голямата група джебчийки, която се е прибрала в България за празниците, е от Англия. Сподели:", "date": "2018.12.29", "title": "ВНИМАВАЙТЕ: Джебчийки плъзнаха в хипермаркетите. Нова мода - дърпат чантата директно от количката"}
{"url": "https://pik.bg/%D0%BB%D0%B0%D0%B2%D0%B8%D0%BD%D0%B8-%D0%B7%D0%B0%D1%82%D1%80%D1%83%D0%BF%D0%B0%D1%85%D0%B0-11-%D0%B4%D1%83%D1%88%D0%B8-%D0%B2-%D1%80%D1%83%D1%81%D0%B8%D1%8F-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D1%82%D1%8A%D1%80%D1%81%D1%8F%D1%82-%D0%BE%D1%86%D0%B5%D0%BB%D0%B5%D0%BB%D0%B8-%D0%BF%D1%80%D0%B5%D0%B7-2-%D0%BC%D0%B5%D1%82%D1%80%D0%BE%D0%B2%D0%B8-%D0%BF%D1%80%D0%B5%D1%81%D0%BF%D0%B8-news807648.html", "text": "Лавини затрупаха 11 души рано тази сутрин в Хабаровския край в Русия, съобщиха местните власти, цитирани от ТАСС. \"Няколко лавини паднаха в селището Многовершинни. Предполагаме, че под снега се намират 11 души\", каза местната управа на Николаевския район. Първата лавина е паднала на територията на компресорна станция на златодобивна компания, където е имало един човек. На помощ му се е притекла спасителна група от 10 души, но тогава паднала втора лавина и те също са били затрупани под снега. Третата лавина блокирала пътя на спасителите. 12 екипи с техника са изпратени в района, но образувалите се преспи са около 2 метра и спасителната акция е силно затруднена. Към момента осем от затрупаните от лавина са спасени, а един е загинал, предаде БТА, цитирайки ТАСС. \"Извадени са девет души. Осем са живи, един е загинал\", заяви представител на местните власти. Сподели:", "date": "2018.12.29", "title": "Лавини затрупаха 11 души в Русия, спасители търсят оцелели през 2-метрови преспи"}
{"url": "https://pik.bg/%D0%BF%D0%BE%D1%87%D0%B8%D1%82-%D1%81%D0%BF%D0%BE%D0%BC%D0%BD%D1%8F%D0%BC%D0%B5-%D1%81%D0%B8-%D0%B7%D0%B0-14-000-%D0%BD%D0%B5%D0%B2%D0%B8%D0%BD%D0%BD%D0%B8-%D0%B4%D0%B5%D1%86%D0%B0-%D0%B8%D0%B7%D0%B1%D0%B8%D1%82%D0%B8-%D0%BE%D1%82-%D0%B6%D0%B5%D1%81%D1%82%D0%BE%D0%BA%D0%BE%D1%81%D1%8A%D1%80%D0%B4%D0%B5%D1%87%D0%BD%D0%B8%D1%8F-%D0%B8%D1%80%D0%BE%D0%B4-news807638.html", "text": "Като се видял подигран от мъдреците, които се поклонили на Младенеца Христа, но не се върнали при него, а по друг път заминали за страната си, Ирод се ядосал твърде много и, страхувайки се да не би новороденият Цар Юдейски да му отнеме царството, заповядал да избият всички младенци във Витлеем и всичките му предели от две години надолу. Така жестокият Ирод принесъл в жертва на своето необуздано властолюбие хиляди младенци, като не знаел, че Иисус Христос се родил да устрои царство не на земно владичество, а на вечното спасение; че всички хитрини човешки са безсилни и напразни за всемогъщия Божий промисъл, който властно и безпрепятствено устройва спасението на света. Ирод не знаел, че животът му, за който самонадеяно се грижел, ще продължи не повече от една година и че съдбата му зависи от Бога! Божият съд – по думите на църковните писатели – постигнал Ирода чрез страшни болести, които прекратили живота му за незаконното избиване на невинните. Съществува мнение, че броят на прославените от Църквата жертви на трагедията във Витлеем – 14 хиляди – не съответства на действителността. Историците се отнасят със съмнение към това, че по заповед на цар Ирод в действителност са убити 14 хиляди младенци. Според тях преди около над 2000 години в този мъничък град не би могло да има толкова деца от мъжки пол на възраст до две години. Същевременно в сирийските източници се споменават 64 хиляди убити във Витлеем невинни деца; а в редица западни мартирологии се посочват 144 хиляди младенци-мъченици. Рама е градче, което се намира на 12 км от Витлеем и със сигурност е попаднало под действието на заповедта на Ирод. За него се споменава в Евангелието на Матей - “Глас бе чут в Рама, плач и ридание, и писък голям; Рахил плачеше за децата си, и не искаше да се утеши, защото ги няма” (Мат. 2:17-18) Св. Йероним Стридонски, който се подвизава във Витлеем през втората половина на ІV век, пише, че по указа на Ирод са убити \"много хиляди” младенци. - Тия невинни юдейски младенци пострадали заради безначалния Младенец Христос – Сина Божи по повеля на юдейския цар Ирод. Сподели:", "date": "2018.12.29", "title": "ПОЧИТ: Спомняме си за 14 000 невинни деца, избити от жестокосърдечния Ирод"}
{"url": "https://pik.bg/%D1%8E%D0%BD%D0%BA%D0%B5%D1%80-%D1%81%D0%B5-%D1%87%D1%83%D0%B4%D0%B8-%D1%80%D0%B0%D0%B7%D0%B1%D0%B8%D1%80%D0%B0-%D0%BB%D0%B8-%D1%80%D1%83%D0%BC%D1%8A%D0%BD%D0%B8%D1%8F-%D0%BA%D0%B0%D0%BA%D0%B2%D0%BE-%D0%B7%D0%BD%D0%B0%D1%87%D0%B8-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news807650.html", "text": "Председателят на Европейската комисия Жан-Клод Юнкер изрази съмнения дали румънското правителство разбира какво значи да ръководи ЕС през следващите шест месеца, предаде ДПА. Румъния е \"технически много добре подготвена\" за шестмесечното председателство на Съвета на ЕС, което започва на 1 януари, каза Юнкер в интервю за в. \"Велт ам зонтаг\". \"Но смятам, че правителството в Букурещ не разбира напълно какво значи да бъде председател на страните от ЕС\", добави той. \"Предпазливото действие изисква желание да се вслушаш в другите и да оставиш собствените си тревоги настрана\", каза Юнкер и добави, че се съмнява, че случаят е такъв. Според него вътрешнополитическите кавги в Румъния са сигнал, че страната може да не изглежда като едно цяло на европейската сцена. \"У дома е необходим единен фронт, за да се насърчи единство в Европа по време на председателството на Съвета\", смята той, предаде БТА. Сподели:", "date": "2018.12.29", "title": "Юнкер се чуди разбира ли Румъния какво значи европредседателство"}
{"url": "https://pik.bg/%D1%82%D1%80%D0%B8%D1%82%D0%B5-%D0%B7%D0%BE%D0%B4%D0%B8%D0%B8-%D0%B7%D0%B0-%D0%BA%D0%BE%D0%B8%D1%82%D0%BE-2019-%D0%B3%D0%BE%D0%B4%D0%B8%D0%BD%D0%B0-%D1%89%D0%B5-%D0%B1%D1%8A%D0%B4%D0%B5-%D0%BD%D0%B5%D0%B7%D0%B0%D0%B1%D1%80%D0%B0%D0%B2%D0%B8%D0%BC%D0%B0-news807365.html", "text": "Остават броени часове до настъпването на 2019 г. Въпреки че някои от нас все още не смеят да кроят планове, то други вече смело се опитват да предвидят следващите събития в живота си и планират да започнат нова работа, да завършат образованието си или да скрепят връзката си с брак. Със сигурност всеки очаква с вълнение да види какво ще се случи. И докато за едни годината няма да е особено щедра, то за други тя ще е повече от благодарна. За три зодии 2019 година ще бъде незабравима. Ето кои са те: Тази година ще осъществите приключение, за което винаги сте мечтали, но все не са ви достигали финанси, кураж или свободно време. Най-сетне всички ваши липси ще са попълнени и най-после ще можете да грабите с пълни шепи от живота. Ще скочите в неизвестното с голямо вълнение и ще се пренесете на място, което сте виждали досега само в своите най-красиви сънища. Ще поемете много рискове, но и ще изживеете неповторими емоции, с каквито малко хора могат да се похвалят. За вас 2019 година ще е повече от вълшебна. Любов – това е думата, с която най-точно и бързо може да се опише вашата следваща година. Тези от вас, които са се страхували, че няма да срещнат обич, най-после ще открият своята съдбовна половинка. Да, това няма да се случи много лесно, но след много трудности и предателства ще открият човека, който ще ги накара да забравят за несгодите си. За обвързаните Риби годината също ще е важна, защото ще скрепят отношенията си и ще увеличат своето семейство с поне още един член. Дори и тези от вас, които са загубили вяра в своя късмет, през 2019 година ще се уверят, че чудеса съществуват не само в приказките и филмите, но и в реалния живот. Точно когато са загърбили всякаква надежда и са потънали в униние, ще се случи нещо, което ще ги накара да вдигнат гордо глава. Най-сетне Козирозите ще прегърнат една своя мечта и животът им ще се изпълни със смисъл. Сподели:", "date": "2018.12.29", "title": "Трите зодии, за които 2019 година ще бъде незабравима"}
{"url": "https://pik.bg/%D0%BC%D0%B0%D0%BD%D0%B8%D0%B0%D0%BA-%D0%BF%D0%BE-%D1%85%D0%B0%D0%B7%D0%B0%D1%80%D1%82%D0%B0-%D0%BF%D1%80%D0%BE%D0%B1%D0%B2%D0%B0-%D0%B4%D0%B0-%D0%B7%D0%B0%D0%BA%D0%BE%D0%BB%D0%B8-%D0%B6%D0%B5%D0%BD%D0%B0-%D1%81%D0%B8-%D1%82%D1%8F-%D0%BB%D1%8A%D0%B6%D0%B5-%D0%B2-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%87%D0%B5-%D1%80%D1%8F%D0%B7%D0%B0%D0%BB%D0%B0-%D0%B7%D0%B5%D0%BB%D0%B5-%D0%B8-%D1%81%D0%B8-%D0%BF%D0%BE%D1%80%D1%8F%D0%B7%D0%B0%D0%BB-news807643.html", "text": "Семейните празници очевидно са причина за множество семейни скандали. Това поне сочи статистиката на случаите на проявена агресия в криминалните хроники през последните дни. 63 -годишен мъж беше убит снощи в дома си на ул. \"Родопи\", а задържани за тежкото престъпление са 38-годишната му приятелка и 20-годишният й син. В навечерието на Бъдни вечер жена прободе съпруга си на ул. \"Козлудуй\" в Пловдив. Още едно тежко престъпление е станало в Пловдивско точно преди Коледа, съобщава \"Трафик Нюз\". 27-годишна жена от Труд е приета в болницата с дълбока прорезна рана на врата. Пред лекарите Рефие Магдова  заявила, че порязването е битов инцидент и е станало, докато е кълцала зеле за салата. Лекарите обаче се усъмнили в нейната версия, не само защото раната била на шията й - място, трудно за нараняване при рязане на салата, а и защото жената била доста уплашена. Полицията била уведомена за случая и започнали проверка. Оказало се, че Руфие е жертва на домашно насилие от страна на съпруга си. Няколко дни преди нападението 28-годишният Валентин Камбуров започнал да я притиска да му даде златото от зестрата си, за да го заложи. Младият мъж бил пристрастен към хазарта и прекарвал доста време в игралните зали. Жената, която сама се грижела за двете си малки деца, категорично отказала. Споровете продължили, в навечерието на Коледа скандалът ескалирал, Камбуров грабнал кухненския нож и нападнал жена си. Драмата се разиграла в дома на родителите на Руфие, които се притичали на помощ. Видели дъщеря си обляна в кръв и я качили на колата, за да я закарат в болницата. Валентин също потеглил с тях и по пътя е предупредил, че ако каже какво се е случило, ще заколи и двете деца без да му мигне окото. Уплашена, жената изпълнила нарежданията му и първоначално скрила истината за инцидента. По -късно обаче, при разпита в полицията признала какво всъщност я накарало да излъже. Камбуров е задържан в ареста на РПУ - Труд. Предстои наблюдаващият прокурор да реши дали да иска от съда да наложи постоянен арест. Сподели:", "date": "2018.12.29", "title": "Маниак по хазарта пробва да заколи жена си, тя лъже в полицията, че рязала зеле и си порязала... врата"}
{"url": "https://pik.bg/%D0%BD%D0%B0-%D1%81%D0%B2%D0%B5%D1%82%D0%BB%D0%BE-%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B9-%D0%B5-%D0%B8%D0%B7%D1%82%D0%B5%D0%B7%D0%B0%D0%B2%D0%B0%D0%BD%D0%B8%D1%8F%D1%82-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B2-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-%D0%B2-%D1%81%D0%B2%D0%B8%D0%BB%D0%B5%D0%BD%D0%B3%D1%80%D0%B0%D0%B4%D1%81%D0%BA%D0%BE-news807665.html", "text": "Шюĸpю Бeнли, бивш coбcтвeниĸ нa Edirne TV и oдpинcĸия ceдмичниĸ Ger?ek Haber, e изтeзaвaният c тoĸ в cвилeнгpaдcĸoтo ceлo Чepнoдъб, cтaвa яcнo oт пocт нa Шюĸpю в нeтa. Cпopeд нeгo e бил yпoeн c eтep, в ĸoлa мy зaвъpзaли oчитe, в ĸъщaтa гo били жecтoĸo нaвcяĸъдe, cъблeĸли гo гoл и мy пycĸaли тoĸ, пpoвecили гo нa „пaлecтинcĸa зaĸaчaлĸa”, oблeĸли гo в жeнcĸи дpexи и нaпpaвили видeo. Сподели:", "date": "2018.12.29", "title": "НА СВЕТЛО: Стана ясно кой е изтезаваният журналист в къщата на ужасите в Свиленградско"}
{"url": "https://pik.bg/%D0%BD%D0%B0%D0%B9-%D0%BF%D0%BE%D1%81%D0%BB%D0%B5-%D0%BB%D0%B5%D0%B2%D1%81%D0%BA%D0%B8-%D1%83%D1%80%D0%B5%D0%B4%D0%B8-%D0%BA%D0%B0%D0%BF%D0%B8%D1%82%D0%B0%D0%BD%D0%B0-%D0%BD%D0%B0-%D0%B1%D0%B5%D1%80%D0%BE%D0%B5-%D0%B1%D0%B5%D0%B7-%D0%BF%D0%B0%D1%80%D0%B8-news807664.html", "text": "Левски ще подпише предварителен договор с капитана на Берое Мартин Райнов, пише в. \"Тема Спорт\". Контрактът на халфа със старозагорци изтича през лятото и той все още не го е подновил. Националът няма и да го стори, а още в първия ден на 2019 година ще парафира със \"сините\". При такова развитие на обстоятелствата се очаква двата клуба да се разберат за трансфер на играча на \"Герена\" още през зимата, защото през лятото Берое няма да получи и лев за правата на Райнов. Привличането на 26-годишния футболист, който беше близо до Левски и преди началото на сезона, ще е първа крачка по изпълнението на желаната от треньора Славиша Стоянович селекция. Той настоява на \"Герена\" да бъдат доведени повече български играчи. Ако исканията му не бъдат изпълнени, не е изключено сърбинът със словенски паспорт да напусне. Стоянович държи да види със синята фланелка и нападателя Валери Божинов. Сподели:", "date": "2018.12.29", "title": "НАЙ-ПОСЛЕ: Левски уреди капитана на Берое без пари"}
{"url": "https://pik.bg/%D0%B1%D0%B0%D0%B1%D1%85-%D1%81-%D1%86%D0%B5%D0%BD%D0%B5%D0%BD-%D1%81%D1%8A%D0%B2%D0%B5%D1%82-%D0%BD%D0%B5-%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BF%D1%80%D0%B0%D1%81%D0%B5%D1%82%D0%B0-%D0%B2-%D0%B7%D0%B0%D0%B4%D0%BD%D0%B8%D1%82%D0%B5-%D1%81%D0%B8-%D0%B4%D0%B2%D0%BE%D1%80%D0%BE%D0%B2%D0%B5-news807442.html", "text": "Днес изтичат европейските ограничения, наложени на България заради чумата по дребните преживни животни. Д-р Георги Чобанов от Българската агенция по безопасност на храните (БАБХ) отчете пред БНР, че са унищожени 2800 животни в стадата, в които е доказано заболяването. Но заради отказа на собствениците на ферма в Болярово да допуснат ветеринарните власти да ликвидират огнището се отлага процедурата по възстановяване на статута ни на страна свободна от чума. „Възстановяването на статуса на държавата става шест месеца след унищожаването на последното болно или контактно животно. Тоест шест месеца изтекоха, но не сме още в ситуацията да имаме претенции да се възстанови статутът. Надяваме се на една по-благоприятна ситуация, за което сме в постоянна комуникация с Европейската комисия“, каза той. Според д-р Георги Чобанов следващата година ще е по-тежка по отношение на африканската чума по свинете. „Ако може, следващата година стопаните да пропуснат отглеждане на прасета в задните дворове“, призова той. „Има достатъчно свинско месо в магазинната мрежа, а и цената му на този етап е доста добра, така че по възможност да не гледат прасета следващата година, за да не създават и на себе си неприятни емоции“, допълни Георги Чобанов. Сподели:", "date": "2018.12.29", "title": "БАБХ с ценен съвет: Не гледайте прасета в задните си дворове"}
{"url": "https://pik.bg/%D1%80%D0%B0%D0%B7%D1%81%D0%B5%D1%8F%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%B1%D1%80%D0%B0%D0%B2%D0%B8-%D0%BA%D1%8A%D0%B4%D0%B5-%D0%B5-%D0%BF%D0%B0%D1%80%D0%BA%D0%B8%D1%80%D0%B0%D0%BB%D0%B0-%D0%BF%D0%BE%D0%B4%D0%B0%D0%B4%D0%B5-%D1%81%D0%B8%D0%B3%D0%BD%D0%B0%D0%BB-%D0%B2-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news807655.html", "text": "Пловдивчанка изгуби автомобила си навръх Коледа. Превозното стредство било оставено паркирано в продължение на четири дни. Във втория ден от празниците обаче 45-годишната жена установила липсата му. Тя веднага се усъмнила в кражба и подала сигнал в Шесто РУ, пише Plovdivnow.bg. Потърпевшата разказала, че била оставила автомобила си паркиран до хотела на улица \"Арх. Камен Петков\" на 22 декември. Около 16:00 часа на 26 декември установила, че той липсва. Униформените веднага се заели с установяване на всички обстоятелства около изчезването на возилото. Започнала предварителна проверка да наличие на данни за извършена кражба на МПС. В хода на работата обаче станало ясно, че жената се е заблудила и е подала погрешни първоначални сведения. Автомобилът \"Нисан Микра\" бил намерен непокътнат на около километър от посочения от жената адрес. Той бил оставен на паркинг на бул. \"Източен\" №80. От извършения оглед станало ясно, че возилото е в нормално техническо състояние. Не били установени никакви интервенции. Предстои материалите по случая да бъдат докладвани в Районна прокуратура - Пловдив. Работата продължава от служители на управлението. Сподели:", "date": "2018.12.29", "title": "Разсеяна шофьорка от Пловдив забрави къде е паркирала, подаде сигнал в полицията"}
{"url": "https://pik.bg/%D0%B8%D0%BD%D0%B4%D0%B8%D0%B9%D0%BA%D0%B0-%D0%BE%D1%82%D1%80%D1%8F%D0%B7%D0%B0-%D0%BF%D0%B5%D0%BD%D0%B8%D1%81%D0%B0-%D0%BD%D0%B0-%D1%81%D0%B2%D0%BE%D0%B9-%D1%81%D1%8A%D1%81%D0%B5%D0%B4-%D0%BA%D0%BE%D0%B9%D1%82%D0%BE-%D1%8F-%D1%82%D0%BE%D1%80%D0%BC%D0%BE%D0%B7%D0%B5%D0%BB-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-news807189.html", "text": "Индийска жена отряза пениса на свой съсед, който я тормозел сексуално, след което го завела в болница, за да му спаси живота, предава Франс прес. Четиридесет и седем годишната индийка прибягнала до услугите на двама мъже, за да подмами 27-годишния си преследвач в индустриалната зона на Мумбай. След което тя му отрязала половия орган. Полицията задържала жената и двамата ѝ съучастници. Извършителката си признала за деянието, към което тя пристъпила, след като била подложена на непрекъснат сексуален тормоз. Съседът многократно искал сексуални услуги от майката на две деца. Той съобщил на съпруга ѝ, че е влюбен в жена му, след което последвал семеен скандал. Полицията събрала уликите - ножа на престъплението и отрязания полов орган. Пострадалият постъпил в болница в критично състояние и бил стабилизиран след претърпяната операция. Сподели:", "date": "2018.12.29", "title": "Индийка отряза пениса на свой съсед, който я тормозел сексуално"}
{"url": "https://pik.bg/%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%B7%D0%B0%D0%BF%D0%BE%D1%87%D0%B2%D0%B0-%D1%83%D0%B4%D0%B0%D1%80%D0%BD%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D0%BD%D0%B0-%D1%83%D0%BB%D0%B8%D1%86%D0%B8%D1%82%D0%B5-%D0%B8-%D0%BE%D1%81%D0%B2%D0%B5%D1%82%D0%BB%D0%B5%D0%BD%D0%B8%D0%B5%D1%82%D0%BE-news807191.html", "text": "Одобрени са по бюджета на община Кюстендил за реализиране на общински проекти. Средствата ще се използват за , както и за ремонт и оборудване на социални домове на територията на града. Със заключителните разпоредби на постановлението се предлага преразпределение между обектите на средствата, които са предоставени на община Варна. Допълнителните средства се осигуряват за сметка на преструктуриране на разходите и/или трансферите по 2 млн. лева допълнителни трансфери ремонт на уличната мрежа, уличното осветление, водопровода за минерална вода централния бюджет за 2018 година. Сподели:", "date": "2018.12.29", "title": "Кюстендил започва ударни ремонти на улиците и осветлението"}
{"url": "https://pik.bg/%D1%82%D0%B0%D1%87%D0%B8-%D1%81%D0%B5-%D0%BF%D0%BE%D0%B4%D0%BF%D0%B8%D1%81%D0%B0-%D0%BF%D0%BE%D0%B4-%D0%B7%D0%B0%D0%BA%D0%BE%D0%BD%D0%B8%D1%82%D0%B5-%D0%B7%D0%B0-%D0%BA%D0%BE%D1%81%D0%BE%D0%B2%D1%81%D0%BA%D0%B0-%D0%B0%D1%80%D0%BC%D0%B8%D1%8F-news807517.html", "text": "Президентът на Косово Хашим Тачи съобщи във \"Фейсбук\", че се е подписал под пакета от закони, които предвиждат създаването на пълноценна армия, информира ТАСС. На 14 декември косовският парламент прие три законопроекта, които превръщат Силите за сигурност в армия. Депутатите подкрепиха законопроекти за създаване на военно министерство, трансформиране на Силите за сигурност в армия и създаване на Служба на косовските сили за сигурност. В съобщението Тачи отбелязва, че армията е създадена 10 г. след обявяването на Косово за независима държава и 20 г. след освобождението. Той добави, че армията ще осигури на косоварите \"по-добра перспектива за новите поколения\". Документът беше подписан в присъствието на командващия Силите за сигурност на Косово Рахман Рама. В рамките на 15 дни законът ще бъде публикуван в Официален вестник и след това ще влезе в сила. Армията ще е от 5000 военнослужещи и 3000 от резерва. Разходите за армията на година ще бъдат в размер на 98 милиона евро. НАТО и ЕС смятат, че решението на Косово е прието в крайно неудачен момент, тъй като заплашва стабилността и перспективите на страната да се присъедини към военния алианс. САЩ приветстваха решението на Косово. Президентът на Сърбия Александър Вучич предупреди, че действията на Косово връщат процеса по урегулиране на ситуацията с няколко години назад. Сподели:", "date": "2018.12.29", "title": "Тачи се подписа под законите за косовска армия"}
{"url": "https://pik.bg/%D0%BD%D1%8F%D0%BC%D0%B0-%D1%83%D0%B3%D0%BE%D0%B4%D0%B8%D1%8F-%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D0%BF%D0%B0%D0%BA-%D0%BD%D0%B0%D1%82%D0%B8%D1%80%D0%B8-%D0%B3%D0%BE%D0%B4%D0%B5%D0%BD%D0%B8%D0%BA%D0%B0-%D1%81%D0%B8-%D0%BC%D0%B0%D1%80%D1%82%D0%B8%D0%BD---%D0%BD%D0%BE%D0%B2%D0%B8%D1%8F%D1%82-%D0%B9-%D1%83%D1%85%D0%B0%D0%B6%D0%BE%D1%80-%D1%8F-%D0%B7%D0%B0%D1%82%D1%80%D1%83%D0%BF%D0%B0-%D1%81%D1%8A%D1%81-%D1%81%D0%BA%D1%8A%D0%BF%D0%B8-%D0%B4-news806624.html", "text": "Емануела да не ви е в къщата! Само преди няколко седмици, докато живя в Къщата на Биг Брадър, чалга дивата рестартира любовта си с юриста Мартин Николов. Но това явно е било само за пред камерите За въпросния Мартин си е цяло изпитание, а може би и наказание, да си има вземане-даване със звездата на \"Пайнер\". Няма и месец след захаросаните сцени помежду им в риалити формата и ето, че отношенията между Емануела и гаджето й отново са забуксували. Първите признаци за това се появиха в профилите на певицата в социалните мрежи. Емануела се изфука с нов ухажор, разри светското предаване на ПИК TV \"Жълтите новини\". Мистериозният и щедър господин явно е успял да впечатли зеленоокота изпълнителка с първите си подаръци - дълго бяло палто и нови ботушки. Снимките с даровете са придружени с текст \"Благодаря, моя любов\". И тук идва тънкият момент, заради който Емануела е заподозряна в нова авантюра. На кадрите не е тагнала Мартин, при положение, че досега дори за най-малкия му подарък, като букет рози, например, не е пропускала да го спомене, коментират запознати. Сподели:", "date": "2018.12.29", "title": "НЯМА УГОДИЯ: Емануела пак натири годеника си Мартин - новият й ухажор я затрупа със скъпи дарове (СНИМКИ)"}
{"url": "https://pik.bg/%D0%B7%D0%B0%D1%89%D0%BE-%D1%87%D0%B5%D1%80%D0%B2%D0%B5%D0%BD%D0%BE%D0%BA%D0%BE%D1%81%D0%B8%D1%82%D0%B5-%D1%81%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%B8-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news807311.html", "text": "Вярваш, или не, генът MC1R, заради който някои имат червени коси, е отговорен и за други физически характеристики, определящи червенокосите като най-добрите в секса изобщо. Независимо дали харесваш червенокоси хора, или ти самата си с червена коса по рождение, ето някои причини защо именно този цвят на косата гарантира диво изкарване в леглото: Червенокосите са физически по-чувствителни Гените, отговорни за червената коса карат хората да реагират по различен начин на физически стимули, от онези с други цветове на косата. Червенокосите усещат разликите в температурата по-лесно и реагират на болката по различен начин от блондинките и брюнетките. Тази повишена чувствителност дава възможност в леглото да се експериментира с топли и студени лубриканти, а едно кубче лед може да направи любовната игра страшно вълнуваща. Заради засилените си усещания червенокосите нямат никакви проблеми при достигането на оргазъм. Червенокосите имат специални феромони Сексапил лъха от всяка пора на хората с червена коса. В книгата си The Redheaded Encyclopedia авторът Стивън Дъглас твърди, че червенокосите имат сладък и мускусен аромат на кожата, в резултат от производството на специфични феромони. Те подлудяват срещуположния пол. Учените са доказали, че MC1R – мутирал протеин, е отговорен за това 1-2% от населението на Земята да бъде с естествена червена коса. Именно този ген е „вътрешният грим” на червенокосите. Червенокосите правят повече секс Оказва се, че прелъстителният вид на червенокосите не е легенда. Най-убедителният аргумент за това е, че според проучване хората с червена коса правят повече секс от русите и чернокосите. Секс-проучване в Хамбург е доказало, че червенокосите се забавляват в пъти повече в леглото от останалите. Те получават и най-много оргазми, предава Космополитън. Червенокосите имат репутация на еротични изкусителки Стереотипът за избухливата червенокоска го знаем всички. Някои твърдят, че те са емоционални заради повишената си чувствителност към болката и други физически стимули. Това обаче изиграва роля и в леглото, където хората с червена коса са супер страстни и горещи. А и червеното е цветът на страстта, нали? Червено вино, червено червило, червена рокля... Сподели:", "date": "2018.12.29", "title": "Защо червенокосите са най-добри в леглото"}
{"url": "https://pik.bg/%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%BD%D0%B0-google-%D0%BE%D1%82-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D1%85%D0%B0%D1%80%D0%B4%D1%83%D0%B5%D1%80-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-$3-%D0%BC%D0%BB%D1%80%D0%B4-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-news807367.html", "text": "Google са възприемани като софтуерна компания, но вече направиха сериозни стъпки в разработването на хардуер. Най-добрият пример за опитите им в тази сфера са смартфоните Pixel, които вече трета година разнообразяват предложенията с Android в премиум сегмента. Въпреки, че Google Pixel 3 не могат да се конкурират директно с устройства като Samsung Galaxy S9 или Huawei P20 все пак провокират интереса на доста потребители със своя дизайн и иновативни функции. Aнализатори от RBC Capital Markets публикуваха любопитни детайли за приходите на компанията от продажбата на смартфони по цял свят. Според изчисленията им Google ще генерират приходи от приблизително $8.8 млрд. от продажбата на хардуер през календарната година. От своя страна това е увеличение с внушителните 65%, спрямо същите резултати през 2017г. Това е най-категоричното доказателство за представянето на Pixel 3 на пазара. Имайте предвид, че в цифрите са включени и умните джажи от серията Google Home, както и устройствата с бранда Nest. През следващата година се очаква тази тенденция да се промени и Google Pixel серията да отчита по-малко продажби от тях. Общата печалба от продажба на хардуер за компанията през годината достига до почти $3 млрд., което представлява увеличение от 55%, в сравнение с предходната година. Прогнозите са, че този стабилен ръст ще продължи с двуцифрени стойности поне до края на 2021 г. Сподели:", "date": "2018.12.29", "title": "Приходите на Google от продажбата на хардуер достигнаха $3 млрд. тази година"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%BF%D0%B8%D1%8F%D0%BD-%D0%B2%D0%B8%D0%BB%D0%BD%D1%8F-%D0%B2-%D1%81%D0%BF%D0%B5%D1%88%D0%BD%D0%BE%D1%82%D0%BE-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B3%D0%BE-news807436.html", "text": "Пиян мъж е задържан в Козлодуй, след като от спешното отделение в града сигнализирали за непристойното му поведение, съобщиха от областната дирекция на МВР във Враца. Сигналът в полицията е получен на 27 декември, малко след 19 часа от дежурен лекар във филиала за спешна медицинска помощ. Той заявил, че лице в нетрезво състояние буйства, държи се непристойно и пречи на медицинския екип. Изпратените на мястото униформени са задържали 35-годишен мъж от Козлодуй. Сподели:", "date": "2018.12.29", "title": "ЕКШЪН В КОЗЛОДУЙ: Пиян вилня в спешното, задържаха го"}
{"url": "https://pik.bg/%D0%B8%D0%B7%D0%BD%D0%B5%D1%81%D0%BE%D1%85%D0%B0-%D1%82%D1%80%D0%B8%D1%85%D0%BB%D0%BE%D1%80%D0%B5%D1%82%D0%B0%D0%BD%D0%B0-%D0%BE%D1%82-%D0%B1%D0%B8%D0%B2%D1%88%D0%B8%D1%8F-%D0%B7%D0%B0%D0%B2%D0%BE%D0%B4-%E2%80%9E%D0%BF%D0%BE%D0%BB%D0%B8%D0%BC%D0%B5%D1%80%D0%B8%E2%80%9C-%D0%B2-%D0%B4%D0%B5%D0%B2%D0%BD%D1%8F-news807458.html", "text": "Цялото количество трихлоретан е вече транспортирано от територията на бившия завод „Полимери\" в Девня и няма опасност за околната среда, съобщи областният управител Стоян Пасев. Той обясни и в какво ще се превърне бившият завод, след като опасното вещество вече е изнесено. „Има две инвестиционни намерения, от които по-голямото е да се произвежда метал от скрап. Не е опасен за околната среда. Плюсът при тях е, че теренът е със сменено предназначение, тоест няма да имат никакви проблеми за комплексно разрешително. Може би чисто времево, до шест месеца ще започнат инвестициите\", каза Стоян Пасев. Операцията по преместването на веществото бе предприета след няколко регистрирани случая на изтичане на трихлоретан, заради което в общината бе обявявано частично бедствено положение. Сподели:", "date": "2018.12.29", "title": "Изнесоха трихлоретана от бившия завод „Полимери“ в Девня"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81%D0%B5-%D1%82%D1%80%D0%B5%D1%81%D0%B5-%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2-%D0%B5-%D0%BD%D0%B0-%D1%81%D0%BA%D0%B8-%D0%B2-%D0%B1%D0%B0%D1%80%D0%BE%D0%B2%D1%81%D0%BA%D0%B8-%D0%BA%D1%83%D1%80%D0%BE%D1%80%D1%82-%D1%81%D0%BD%D0%B8%D0%BC%D0%BA-news807662.html", "text": "Собственикът на Левски Спас Русев явно не е притеснен от неспирните проблеми в неговия клуб. Босът си прекарва повече от приятно коледно-новогодишните празници. Бизнесменът е на ски-ваканция в една от най-престижните дестинации на Стария континент. Финансовият благодетел на \"сините\" е във френския курорт Куршевел. Той публикува фотос в Инстаграм в близост до ресторанта \"Кап Хорн\" в местността, който е един от най-старите там - от 1856 г. Припомняме, че по-рано днес фирмата \"Голбъл Мениджмънт\" ЕООД, която е представлявана от футболния агент Николай Жейнов, подаде молба за обявяване на клуба в несъстоятелност. От Левски все още не са направили коментар по темата. Сподели:", "date": "2018.12.29", "title": "БОМБА НА \"ГЕРЕНА\": Левски се тресе, а собственикът Спас Русев е на ски в баровски курорт (СНИМКА)"}
{"url": "https://pik.bg/%D1%88%D0%B0%D0%BC%D0%B0%D0%BD%D0%B8-%D0%BE%D1%82-%D0%BF%D0%B5%D1%80%D1%83-%D1%81-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B8-%D1%80%D0%B8%D1%82%D1%83%D0%B0%D0%BB%D0%B8-%D0%B7%D0%B0-%D0%BF%D1%83%D1%82%D0%B8%D0%BD-%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B2%D0%B8%D0%B4%D0%B5%D0%BE-news807400.html", "text": "Група шамани от Перу направиха на плажа край Лима ритуал и приветстваха настъпващата Нова година с портрети на световните лидери Владимир Путин, Доналд Тръмп и Ким Чен-ун. С всеки портрет шаманите правят различни действия - бият ги с цветя, пеят им, а също ги топят в морето. По думите на един от перуанците, церемонията е проведена, за да бъде предадена сила и енергия на целия свят, а също и да се възцари мир и спокойствие. Друг шаман отбелязва, че около Путин, Тръмп и Ким Чен-ун е имало огромно напрежение през 2018 г., но през 2019 г. то значително ще намалее. Сподели:", "date": "2018.12.29", "title": "Шамани от Перу с новогодишни ритуали за Путин, Тръмп и Ким Чен-ун (ВИДЕО)"}
{"url": "https://pik.bg/%D0%BD%D0%B5%D0%BF%D0%BE%D0%BA%D0%BE%D1%80%D0%BD%D0%B0-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%82%D0%BE%D0%BD%D0%B8-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D1%81%D0%BB%D0%BE%D0%B6%D0%B8-%D1%85%D0%B0%D0%BB%D0%BA%D0%B0-%D0%BD%D0%B0-%D0%BD%D0%BE%D1%81%D0%B0-news807409.html", "text": "Магдалена, дъщерята на Тони Димитрова, смути майка си с ексцентрично решение. Младата дама си постави халка на носа. Наследницата на изпълнителката на \"Бургас и морето\" си пада по нестандартните украшения и не се страхува да експериментира с различни дрънкулки за естетична украса. Магдалена разкрива, че не е надупчила носа си, защото бижуто й е с клипс и не се налага да се правят дупки по хрущяла на дихателния орган, пише седмичник. Самата Тони Димитрова пък се шегува с щерка си, че е заприличала на танцуваща мечка от парка Белица. Сподели:", "date": "2018.12.29", "title": "НЕПОКОРНА: Щерката на Тони Димитрова сложи халка на носа"}
{"url": "https://pik.bg/%D1%81%D1%8A%D0%B4%D1%8F%D1%82-%D0%B5%D0%BA%D1%81%D1%86%D0%B5%D0%BD%D1%82%D1%80%D0%B8%D0%BA%D0%B0-%D0%B1%D0%B0%D0%BD%D0%BA%D1%81%D0%B8-%D0%B7%D0%B0-%D1%81%D0%B0%D0%BC%D0%BE%D1%83%D0%BD%D0%B8%D1%89%D0%BE%D0%B6%D0%B8%D0%BB%D0%B0%D1%82%D0%B0-%D1%81%D0%B5-%D0%BA%D0%B0%D1%80%D1%82%D0%B8%D0%BD%D0%B0-news807481.html", "text": "Банкси е извършил престъпление, когато неговата творба се самоунищожи на търг в Лондон, защото това стана, след като тя вече беше продадена, съобщи в. \"Дейли мейл\". Правни експерти твърдят, че той престъпно е причинил имуществена щета, когато е включил устройството, нарязващо картината \"Момиче с балон\", съобщава БТА. Купувачът плати 1,04 милион британски лири за картината. Според експерти нейната стойност може да се е увеличила заради зрелищния номер. Саломе Верел, адвокат и преподавател в Юридическия университет, каза, че художникът може да очаква на вратата му да позвъни полиция, за да го арестува, стига да бъде установена самоличността му. Банкси редовно уврежда чуждо имущество с графитите си по външни стени. Жалба срещу това досега никой не е подал. \"Изглежда Банкси ще продължи да се измъква от закона и да го нарушава в името на изкуството - каза Верел. - Хареса ми художествената стойност на нарязването на картината, но е интересно, че Банкси използва чужда собственост, за да внушава художествените си идеи\". \"Не мисля, че други хора биха останали ненаказани за подобно поведение\" - добави Верел. \"Момиче с балон\" е една от най-известните творби на Банкси. Нарисувана е през 2002 г. на стена в Източен Лондон. Момичето е сирийско бежанче - образ, използван често от художника. Текстът към нея е \"Винаги има надежда\". Миналата година тя беше избрана за любимата картина на британците. Сподели:", "date": "2018.12.29", "title": "Съдят ексцентрика Банкси за самоунищожилата се картина"}
{"url": "https://pik.bg/%D1%85%D0%B0%D0%BA%D0%B5%D1%80%D0%B8-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%BB%D0%B8%D1%87%D0%BD%D0%B8%D1%82%D0%B5-%D0%B4%D0%B0%D0%BD%D0%BD%D0%B8-%D0%BD%D0%B0-1000-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8-%D0%B4%D0%B5%D0%B7%D0%B5%D1%80%D1%82%D1%8C%D0%BE%D1%80%D0%B8-news807455.html", "text": "Хакери откраднаха личните данни на близо 1000 севернокорейски дезертьори, избягали в Южна Корея, предаде Спутник по информация на Министерството на обединението на Южна Корея. Информацията, която се съхранявала в компютър в център за презаселване, включвала имената, рождените дати и адресите на 997 дезертьори от Северна Корея. \"Заради подозрения, че компютър от Центъра Хана в северната провинция Кьонсан може да е бил атакуван от хакери, на 19 декември проведохме съвместно разследване с местните власти и центъра, което потвърди, че компютърът е бил заразен със зловреден код\", заяви южнокорейският министър, цитиран от агенция Йонхап. Според министерството това е първият мащабен теч на информация, който засяга севернокорейски дезертьори. В момента се води разследване, за да се установи кой стои зад кибератаката и откъде е осъществена тя. При извършените проверки в останалите центрове не са били установени други случаи на хакерски атаки. Възможните потърпевши са били уведомени за кражбата на данните им. До момента обаче няма информация за нанесени щети. Сподели:", "date": "2018.12.29", "title": "Хакери откраднаха личните данни на 1000 севернокорейски дезертьори"}
{"url": "https://pik.bg/%D0%BF%D0%B5%D1%82%D1%80%D0%BE%D0%BB%D1%8A%D1%82-%D0%BF%D0%BE%D1%81%D0%BA%D1%8A%D0%BF%D0%B2%D0%B0-%D1%81-%D0%B4%D0%BE%D0%BB%D0%B0%D1%80-%D0%B7%D0%B0-%D0%B1%D0%B0%D1%80%D0%B5%D0%BB-news807459.html", "text": "Петролните фючърси поскъпват по време на петъчната търговия с над 1 долар за барел (с между 2,35% и 2,85%), заличавайки част от техния вчерашен спад с между 3,5% и 4,2%, тъй като през последните дни инвеститорите на пазарите на суровини продължават да бъдат силно повлияни от бруталните движения на фондовите борси и по-специално на Уолстрийт. Снощният спад на петролните цени беше повлиян от първоначалното рязко понижение на трите основни американски фондови индекси и от данни на Американския петролен институт (API), според които складовите запаси на суров петрол в САЩ са нараснали през седмицата до 21 декември с цели 6,9 млн. барела до общо 448,2 млн. барела. Това вчерашно понижение на двата основни вида петролни фючърси с между 3,5% и 4,2% беше факт само ден, след като те поскъпнаха с близо 9% благодарение на агресивното възходящо движение на пазарите на акции на Уолстрийт в сряда. Снощният позитивен драматичен обрат на Уолстрийт само час преди затваряне на американските борси пък доведе до риск-апетит и на пазарите на суровини, позволявайки днес фючърсите на американския лек суров петрол с доставка през февруари да поскъпват с 2,8% към 45,80 долара за барел, а аналогичните фючърси на петрола Брент - с 2,15% към 53,60 долара за барел. Въпреки че търговията на петролните пазари остава силно зависима от настроенията на пазарите на акции, фючърсите на черното злато все още се търгуват недалеч от техните дъна от средата на 2017 година, тъй като инвеститорите продължават да се притесняват относно забавянето на глобалния икономически растеж, респективно на потреблението на петрол догодина и от наличието на свърхпроизводство. Днес вниманието на петролните пазари ще бъде насочено към официалните данни на Енергийната информационна агенция (EIA) на САЩ за седмичните складови запаси на суров петрол. Ако данните на EIA потвърдят доста силния ръст на петролните запаси, отчетен от API, това може да ограничи текущия нов опит за поскъпване на петрола. През последния месец САЩ се превърна в световен лидер, добивайки рекордните 11,6 млн. барела на ден, което е повече от производството на петрол в Саудитска Арабия и Русия. Междувременно Ройтерс цитира руският енергиен министър Александър Новак да казва, че растящият протекционизъм и непредсказуемостта на американската администрация са изиграли голяма роля за резките ценови колебания на глобалните петролни пазари през последните две години. Той също така посочи, че Русия може да намали производството си на петрол с между 3 и 5 млн. тона през първата половина на 2019 година като част от постигнатото в началото на декември споразумение във формата \"ОПЕК+\" за съкращаване на добивите с общо 1,2 млн. барела дневно, отбелязва БНР. Сподели:", "date": "2018.12.29", "title": "Петролът поскъпва с долар за барел"}
{"url": "https://pik.bg/%D1%84%D0%B0%D0%B2%D0%BE%D1%80%D0%B8%D1%82%D1%8A%D1%82-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D1%89%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D0%BC%D0%B5-%D0%B7%D0%B0-%D0%B4%D0%BE%D0%BD%D0%B1%D0%B0%D1%81-news807534.html", "text": "Украинският комик и шоумен Владимир Зеленски, който според проучванията на общественото мнение е сред фаворитите за президентския пост в Киев, заяви, че конфликтът в Източна Украйна трябва да бъде решен по пътя на преговорите, пише епицентър. Основната задача е да бъде запазен животът на хората, подчерта Зеленски в интервю за тв канала на популярния водещ Дмитрий Гордон. Той изключи варианта за връщане чрез оръжие на териториите на самопровъзгласилите се Донецка и Луганска републики в Донбас. \"Ще се наложи да преговаряме. Искаме, не искаме, ако трябва и с дявола да се договорим, само и само да не умира нито един човек\", категоричен бе Зеленски. Според него в хода на преговорите е възможно да бъде немерен компромис, който да удовлетвори и двете страни. Според последните проучвания на общественото мнение Владимир Зеленски е втори след фаворитката Юлия Тимошенко. Бившата министър-председателка има 11,9%, Зеленски я следва с 8,2% сред всички избиратели. Сегашният президент Петро Порошенко е трети с 6.5%. Президентските избори в Украйна ще се проведат на 31 март. Сподели:", "date": "2018.12.29", "title": "Фаворитът за президент на Украйна хвърли бомба: Ще трябва да преговаряме за Донбас!"}
{"url": "https://pik.bg/%D0%BF%D0%BE%D0%B4-%D0%BD%D0%BE%D0%B6%D0%B0-%D1%8F%D0%BA%D0%B0%D1%82%D0%B0-%D0%B4%D1%83%D0%BF%D0%B0%D1%80%D0%B0-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%BD%D0%B0%D0%B4%D1%83-%D0%BE%D1%89%D0%B5-%D1%81%D0%B8%D0%BB%D0%B8%D0%BA%D0%BE%D0%BD%D0%BE%D0%B2%D0%B8%D1%82%D0%B5-%D0%B1%D0%BE%D0%BC%D0%B1%D0%B8-%D1%81%D0%BD%D0%B8%D0%BC%D0%BA%D0%B0-news807545.html", "text": "С още силикон се напомпа за Коледа младата певица Гери — Никол. Изпълнителката на „Яката дупара” напомпа още повече гърдите си. Това е видимо от последните й снимки, на които Гери позира в изрязан тоалет, който изкарва на показ пищните й форми. Очевидно младата дама няма проблем да слага все повече и повече силикон по тялото си, пише „Телеграф”. Тя вече е тунинговала устните, гърдите, задните си части, а родителите й приемат това за нещо напълно нормално. Сподели:", "date": "2018.12.29", "title": "ПОД НОЖА: Яката дупара Гери-Никол наду още силиконовите бомби (СНИМКА)"}
{"url": "https://pik.bg/%D0%BC%D1%8A%D0%B6%D0%B5%D1%82%D0%B5-%D0%B2-%D0%B1%D0%B0%D1%89%D0%B8%D0%BD%D1%81%D1%82%D0%B2%D0%BE-%D1%81%D1%82%D0%B0%D0%B2%D0%B0%D1%82-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-news807193.html", "text": "Все повече мъже излизат в отпуск по \"бащинство\" - броят им се е увеличил с 20 процента за периода от 2014-а до 2017-а година и по последни данни са над 21 000. Това сочи анализ на Националния осигурителен институт. Разходите за обезщетения за бременност и раждане се увеличават с близо 28 процента за периода от 2014-а до 2017-а година, и достигат 368 милиона лева - това сочи анализ на Националния осигурителен институт. Расте и броят на получаващите обезщетения за майчинство за срок от 410 дни-  по последни данни те са малко над 88 000. По предварителни данни, живородените деца в България през 2017-а са малко под 64 хиляди, докато през 2014-а са над 67 хиляди. Въпреки това получаващите обезщетения за бременност и раждане се увеличават с пет хиляди души. Експертите от НОИ обясняват, че това се дължи на факта, че са повечето осигурени за болести, майчинство, а влияние оказват и направените законодателни промени, с които се е разширил кръгът на хората с право на този вид парични обезщетения. Всяка трета от жените, които го получава е на възраст между 30 и 34 години. Средно на ден обезщетението е малко над 24.60 лв. при 23 лева за 2014-а. 662 са пък жените, които са се възползвали от дадената от юни 2017-а година възможност да се върнат по рано на работа и да получават половината си обезщетение за майчинство. Увеличава се броя на получаващите обезщетение за гледане на малко дете от една до двегодишна възраст и през 2017-а се над 76 хиляди души. Това обезщетение от 340 лева е за целия период. Сподели:", "date": "2018.12.29", "title": "Мъжете в \"бащинство\" стават все повече"}
{"url": "https://pik.bg/%D1%82%D1%80%D0%BE%D0%B3%D0%B0%D1%82%D0%B5%D0%BB%D0%BD%D0%BE-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D0%B0%D0%BB%D0%B8%D0%BD%D0%B0-%D0%BC%D0%B8%D1%82%D0%B5%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%B8-%D1%80%D0%B0%D0%B7%D0%BA%D1%80%D0%B8-%D0%BD%D0%B5%D0%BF%D0%BE-news806562.html", "text": "19-годишният модел Калина Митева, който представи България повече от достойно на най-големия световен конкурс за красота, е вече в родината си и с трепет очаква Бъдни вечер, но не заради подаръците, а заради семейните традиции. Като тази да се събере цялата фамилия - тя, заедно с всички братя, сестри, братовчеди и родители, при баба й и дядо й. Струпването около елхата е ежегодно явление за семейството на Митева. Още от детството \"Мис България\" си спомня, че с нетърпение очаквала момента, в който добрия старец ще се покатери до балкона и ще завърже на него своя чувал с дарове. И макар и вече голяма, днес тя продължава все така да се радва на този момент. \"На Бъдни вечер към 23-24 ч. минава дядо Коледа и завързва чувала с подаръците. Семейството ни е голямо и именно фактът, че се събираме всяка година всички под един покрив, е може би най-важната традиция, която спазваме по това време на годината. На трапезата се грижим да има традиционно коледно меню. Дядо ми обикновено се грижи за него, тъй като той е начело на малкия ни семеен ресторант и има страхотен опит в кухнята, но цялото семейство помагаме\", обясни Калина пред \"Монитор\". От пет години насам Коледа е специална за нея и по друга причина - в дома й заживява още един член на семейството, след като майка й и баща й стават приемни родители. \"Приемам я и я обичам като своя истинска сестра. Ние сме едно много голямо, задружно и обичливо семейство\", признава Митева. Именно това я подтиква и самата тя да стане доброволец към фондация \"Надежда за малките\". Там помага от времето, в което родителите й отварят вратите на дома им за дете в нужда, като за това я насърчава майка й. И до ден-днешен тя е силно ангажирана с каузата. \"Работим с деца до 3 годинки. Те са истински ангелчета. Това, което хората по принцип не осъзнават, е, че те нямат нужда от много, за да са щастливи. Дори една усмивка или прегръдка е достатъчна да ги зарадва и те винаги отвръщат със същото\", казва Митева. Вече е категорична, че когато един ден свие и своето семейно гнездо, би станала също приемен родител. Щедростта на родителите й и опитът й в \"Надежда за малките\" вдъхновяват Калина и за благотворителната кауза, която тя представи в рамките на \"Head To Head Challenge\" по време на Мис Свят. Конкурсът се проведе в китайския град Саня, където тя прекара около месец. Там тя се прославя с прозвището \"Момичето с лъжиците\" заради пърформънса с фолклорни мотиви, в който тя танцува именно с лъжици. Особен успех както за нея, така и за България, несъмнено е класирането й в топ 20 на предизвикателство \"Head To Head Challenge\" и в кръга на талантите. За 2019 г. пък красавицата си пожелава здраве - за нея, за семейството й, за всички българи. \"А за по-далечното бъдеще, тя не е съвсем сигурна какво я очаква. В плановете й влизат магистратура в чужбина, работа по специалността и паралелни ангажименти в модните среди. Колкото до бъдещото ни представяне на \"Мис Свят\", тя прогнозира, че България тепърва ще може да надгражда и да се доказва още повече на международния подиум. Сподели:", "date": "2018.12.29", "title": "ТРОГАТЕЛНО: \"Мис България\" Калина Митева проговори за тайните на семейството си и разкри неподозирани факти за сестра си..."}
{"url": "https://pik.bg/%D1%81%D1%82%D1%80%D0%B5%D0%BB%D0%B1%D0%B0-%D0%BF%D1%80%D0%B5%D0%B4%D0%B8-%D1%81%D1%82%D0%B0%D1%80%D1%82%D0%B0-%D0%B3%D1%80%D0%B8%D1%88%D0%BE-%D0%B3%D0%BE-%D1%83%D0%B4%D0%B0%D1%80%D0%B8-%D0%BD%D0%B0-%D0%B7%D0%B0%D0%B1%D0%B0%D0%B2%D0%BB%D0%B5%D0%BD%D0%B8%D1%8F-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news807663.html", "text": "Почивката е част от усилената работа. Особено преди важен старт. Григор Димитров и щабът му знаят това много добре и се опитват да го практикуват и преди началото на новия сезон в Бризбейн. Турнирът, който предхожда Откритото първенство на Австралия, стартира на 30 декември, а дни преди това българинът намери време да разпусне със... стрелба. Димитров и номер 49 в световната ранглиста американецът Тайлър Фриц посетиха зала за игри в Австралия. Те постреляха първо с пистолетчета, а след това изпробваха точността си и с топчета. В крайна сметка и двамата имат само няколко дни преди нещата да станат сериозни и да се захванат с важната работа - печелене на мачове на корта. Бризбейн винаги е бил от любимите турнири на Димитров. През миналата година той игра на полуфинал, а през 2017 г. спечели титлата в надпреварата. Сподели:", "date": "2018.12.29", "title": "СТРЕЛБА ПРЕДИ СТАРТА: Гришо го удари на забавления в Австралия"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B1%D0%BC%D0%B2-%D1%81%D0%B5-%D0%BD%D0%B0%D1%86%D0%B5%D0%BF%D0%B8-%D0%B2-%D1%81%D1%82%D1%8A%D0%BB%D0%B1-%D0%B4%D0%BE-%D0%BD%D0%BE%D0%B2%D0%B0%D1%82%D0%B0-%D0%BF%D0%BE%D1%89%D0%B0-news807674.html", "text": "БМВ 530D се нацепи в стълб на кръстовището на бул. „Сан Стефано” и  бул. „Стефан Стамболов”, съобщава \"Флагман\", позовавайки се на очевидци. Катастрофата е станала рано тази сутрин. Водачът на бавареца явно е карал с превишена скорост и е изтървал управлението на автомобила. Цяло чудо е, че няма жертви. Беемвето се е врязало дълбоко и все още не е изтеглено от мястото на инцидента. И към този час автомобилът е край Новата поща. Сподели:", "date": "2018.12.29", "title": "КАТАСТРОФА В БУРГАС: БМВ се нацепи в стълб до Новата поща"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0---%D1%8F%D0%B4%D0%BE%D0%B2%D0%B5-%D0%B7%D0%B0-%D0%BE%D0%B2%D0%BD%D0%B8%D1%82%D0%B5-%D0%BA%D0%BE%D0%B7%D0%B8%D1%80%D0%BE%D0%B7%D0%B8%D1%82%D0%B5-%D0%B4%D0%B0--news807639.html", "text": "Ядосани сте защото търсите отговори, за проблеми на работното място, но никой не е склонен да ви ги даде. Взаимоотношенията ви с вашите колеги са обострени. Не слушайте близките си, които ви предлагат да си останете у дома и да не ходите на работа, защото ще си създадете допълнителни трудности. Трудно ще се справите със служебните си задачи, ако се лутате между желанието си за развлечение и вашите задължения и се чудите на кое от двете да дадете предимство. Ако сте убедени, че ще постигнете напредък в работата с поредното начинание, се заемете с него без повече бавене. Неочаквани събития може да ви извадят от летаргията и да се наложи в почивния ден да участвате във важна среща. Не е изключено да ви поканят на политическа дискусия. На работното си място се справяте добре с поставените ви неочаквано трудни задачи. Както винаги сте в отлична форма и се изкушавате да блеснете, но може да си спечелите врагове. Отхвърлете до обед служебните си задължения. Следобед  поставете началото на нови задачи. Намерете най-добрата подкрепа за идеите си във вашата сфера на дейност. Общувайте предпазливо при запознанства, за да не ви измамят с някое некоректно предложение. Погрижете се да защитите интересите си, въпреки че сте повлияни от емоцията. Склонни сте да се карате и с хората, които са добронамерени и готови да ви помогнат в трудни моменти. Рискувате да сринете авторите си заради обиди, изречени към колеги, които винаги са ви подавали ръка в трудни моменти. Изпитвате потребност да кажете мнението си без да се налага да премълчаване пропуските на вашите колеги. Реалната оценка на постигнатото е болезнена за вашите колеги и не я приемат. Не са изключени разправии заради отдавна назряващи служебни проблеми, на които нарочно не обръщаха внимание. Вашият авторитет ще се издигне, ако завършите до края на деня започната сутринта работа. Оценката е от значение за вашето материално състояние и за бъдещите ви планове. Вечерта направете анализ на постигнатото, за да отстраните грешките и да запълните пропуските в знанията си. Подгответе програмата си за следващия месец. Не разчитайте на късмета си. Активната работа е единствената гаранция за успех. Не се притеснявайте да поискате помощ от колегите си или от влиятелните си познати. Добре е чрез тях да разрешите важен професионален проблем, който не бива да ви притеснява повече. Днес сте напрегнати и изнервени от неочаквано посещение на ваши познати, които искат финансова помощ. Изпълнени сте със сили, но сте разсеяни и нямате желание за работа. Бъдете упорити, ако искате да се справите бързо със служебните си задачи и да се приберете навреме у дома. Предприетите от вас необмислени промени са причината за неприятностите на работното ви място. Отстоявайте търпеливо и без агресия мнението си. Останете верни на принципите си. Недейте да спорите без причина с колегите си. Пътуванията са успешни. Начинанията са нежелателни. Завършете започнатите задачи. Значимо предложение за делови задгранични пътувания изисква да прецените дали ще се справите с разноските. Предпазвайте се от обещания за лесни успехи, свързани с инвестиции, които ви носят загуби. Ще ви подведат с лъжи за лесни успехи, ако решите да се отдадете на нереалните си фантазии. Оценете силите си и се възползвайте от ставащото около вас, като не нарушавате стабилността си. Бъдете критични към постъпките си, особено на работното място. Избягвайте запознанствата. Бъдете сдържани в общуването с колегите си. Сподели:", "date": "2018.12.29", "title": "САМО В ПИК: Ексклузивен хороскоп на топ астроложката Алена - Ядове за Овните, Козирозите да избягват агресията"}
{"url": "https://pik.bg/%D0%B2%D0%B0%D0%BB%D1%8F-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B0-%D1%81-%D1%82%D1%8A%D0%B6%D0%BD%D0%B0-%D1%80%D0%B0%D0%B2%D0%BD%D0%BE%D1%81%D0%BC%D0%B5%D1%82%D0%BA%D0%B0-%D0%B7%D0%B0-2018-%D1%82%D0%B0-%D0%BD%D0%B5-%D1%86%D0%B5%D0%BD%D0%B8%D0%BC-%D1%82%D0%BE%D0%B2%D0%B0-%D0%BA%D0%BE%D0%B5%D1%82%D0%BE-%D1%81%D0%BC%D0%B5-%D0%B8%D0%BC%D0%B0%D0%BB%D0%B8-%D0%B8-%D0%BA%D0%BE%D0%B5%D1%82%D0%BE-%D0%B8%D0%BC%D0%B0%D0%BC%D0%B5-news807680.html", "text": "На прага на 2019 г. певицата Валя Балканска, гайдарят Петър Янев и неговите синове Стоян и Христо говориха в ефира на \"Събуди се\" за семейните ценности и българския дух, които се опитват да запазят. „2018 г. беше като всяка друга. Понякога имаш успех, друг път - не. Все пак, ако имаш воля, ще успееш”, каза Валя Балканска. Петър Янев допълни, че щом изпращаме изминалата година живи и здрави, то тя е била успешна. „Трябва да се научим да се радваме на истинските неща. В последните години започнахме да мислим само за пари”, каза още гайдарят. Той допълни, че са създали Българска национална гайдарска асоциация, за да запазят и предадат традициите на следващото поколение. Синовете на Янев споделиха, че баща им е този, който ги е научил да бъдат човечни. „Ценностите ни се промениха. Вече никой не гледа другия. Не ценим това, което сме имали и което имаме. Превърнали сме се в егоисти”, смята Валя Балканска. Тя сподели още, че за нея най-голямата тръпка е да види радостта на публиката, когато излезе на сцената. Сподели:", "date": "2018.12.29", "title": "Валя Балканска с тъжна равносметка за 2018-та: Не ценим това, което сме имали и което имаме"}
{"url": "https://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D1%81-%D0%B4%D0%B2%D0%B0-%D1%80%D0%BE%D0%B6%D0%B4%D0%B5%D0%BD%D0%B8-%D0%B4%D0%BD%D0%B8---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%B4%D0%B6%D0%BE%D0%BD%D0%B8-%D0%B2%D0%B5%D0%BB%D0%B8%D0%BD%D0%BE%D0%B2-news807675.html", "text": "За себе си футболната легенда на ЦСКА Георги Велинов твърди, че има два рождени дни. Първият - преди 61 години, вторият - преди 11. Именно тогава спортистът става вторият българин с трансплантиран черен дроб у нас. Вратарят е шесткратен шампион на България, четирикратен носител на Купата и най-добър футболист за 1981 г. Сега Велинов тренира вратарите на ЦСКА. Споделя, че след операцията се е променил много, защото осъзнал колко кратък всъщност е животът. „Всичко тръгна от едно напълняване. И си казах: \"А! Не е възможно коремът ми да се надува, пък краката ми да са слаби\". Отидох на лекар и ми откриха цироза”, върна се назад в годините пред камерата на Нова телевизия  Джони Велинов. Докато мисли, че се бори с посредствено заболяване, минават три години. Животът бавно се изплъзва от ръцете на Джони. Силите постепенно го напускат до момента, в който трансплантация на черен дроб е единственото му спасение. Футболистът поверява живота си в ръцете на проф. Никола Владов и екипа на Военно-медицинска академия и става вторият българин с трансплантиран черен дроб у нас. „След операцията проф. Владов каза, че са ми оставали 28 дни. Това е най-хубавото нещо - донорството, да знаете. Много хора го подценяват. Всеки мисли: „На мен няма  да ми се случи. Като си отива човек, поне да дари живот на още трима- четирима. Доколкото разбрах, до 7 човека можели да бъдат спасени от един”, споделя Велинов. Сподели:", "date": "2018.12.29", "title": "РАЗТЪРСВАЩА ИЗПОВЕД: Футболна легенда с два рождени дни - ето какво каза Джони Велинов"}
{"url": "https://pik.bg/%D0%BA%D1%83%D1%80%D0%B8%D0%BE%D0%B7-%D0%B2-%D1%80%D1%83%D1%81%D0%B5-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%BE-%D1%82%D0%B0%D0%B1%D0%BB%D0%BE-%D0%B7%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B4%D0%BE%D0%BA%D0%BB%D0%B0%D0%B4%D0%B2%D0%B0-%D0%BD%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B8-news807376.html", "text": "С надписи на китайски свелинни табла на градския транспорт в Русе уведомяват пъниците за разписанието на автобусте. Информацията на китайски вече не изненадва русенци. Хората не знаят как да се ориентират за времето на пристигане на своя автобус, но приемат с чувство за хумор странната ситуция. Светлинните табла по спирките в Русе са 100. Дефекти се случвали само на някои места и то рядко. Причината - софтуерът, който е китайски изчиствал натрупани грешки при токов удар. \"Когато тези грешки достигнат определен брой - самото табло има такава процедура за изчистване на тези грешки. То се рестартира и се връща в заводските си настройки и започва да си прави самодиагностика и тества всичи компоненти. Заводските му настойки са на китайски\", каза пред Нова телевизия Николай Кутинчев от Община Русе. Профилактика на системата се правела нощем или през почивните дни. \"Колко отнема да се рестартира едно табло? Не е часове със сигуност, просто не сме го засичали колко точно минути\", заяви Кутинчев. От Общината уверяват, че системата се следи, благодарят на гражданите за сигналите и там, където се налага, сменят мобилните чипове. Сподели:", "date": "2018.12.29", "title": "КУРИОЗ В РУСЕ: Електронно табло за градския транспорт \"докладва\" на... китайски"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%BC%D0%B0%D1%81%D0%BE%D0%B2-%D0%B1%D0%BE%D0%B9-%D0%B2-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B1%D0%B0%D1%80-%D1%81%D1%8A%D0%B1%D1%83%D0%B4%D0%B8-%D0%B1%D1%83%D1%80%D0%B3%D0%B0%D1%81-news807697.html", "text": "Масов бой разтресе бар „Алегро”, намиращ се в центъра на Бургас. Инцидентът е станал рано тази сутрин. Първоначално възникнал скандал между няколко от посетителите на заведението, който се разраснал в сцена от истински екшън. В заведението, което работи денонощно, след бесните купони по дискотеките неизтрезнели батки ядат шкембе чорби в ранни зори. Според \"Флагман\" участниците в зверското меле били солидно подпийнали и всичко тръгнало от безобидна забележка. Полицията е ангажирана с грозното сбиване. Сподели:", "date": "2018.12.29", "title": "ЕКШЪН: Масов бой в известен бар събуди Бургас"}
{"url": "https://pik.bg/%D0%BA%D1%80%D1%8A%D0%B2-%D0%BD%D0%B0-%D0%BF%D1%8A%D1%82%D1%8F-%D0%BC%D0%BE%D0%BC%D1%87%D0%B5-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D0%BA%D0%B0%D1%81%D0%BA%D0%B0%D0%B4%D0%B0-%D0%BA%D1%80%D0%B0%D0%B9-%D0%B4%D1%8A%D0%BB%D0%B3%D0%BE%D0%BF%D0%BE%D0%BB-news807693.html", "text": "Непълнолетно момче от варненското село Партизани е с опасност за живота след пътно-транспортно произшествие. Снощи, около 22:00 часа, на пътя между Дългопол и село Партизани, е възникнало ПТП. Непълнолетният и неправоспособен водач на автомобил \"Форд\", по време на движение с несъобразена скорост, губи контрол над автомобила, излиза от платното за движение и се блъска в крайпътно дърво. Вследствие на инцидента момчето е настанено в болнично заведение с опасност за живота. Пострадал е и пътник от леката кола(също непълнолетен), който е получил контузни наранявания. По случая е образувано досъдебно производство. Сподели:", "date": "2018.12.29", "title": "КРЪВ НА ПЪТЯ: Момче бере душа след каскада край Дългопол"}
{"url": "https://pik.bg/%D1%8F%D0%BA%D0%BE-%D0%BD%D0%B0%D0%BA%D0%B2%D0%B0%D1%81%D0%B5%D0%BD-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B5%D0%BD-%D1%82%D0%B8%D0%BF-%D1%81%D0%BF%D1%80%D0%B5%D1%82%D0%BD%D0%B0-%D0%B3%D0%BE%D0%BB%D1%8F%D0%BC-%D0%B5%D0%BA%D1%88%D1%8A%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B0%D0%B2%D1%80%D1%8A%D1%85-%D0%BA%D0%BE%D0%BB%D0%B5%D0%B4%D0%B0-news807652.html", "text": "Яко наквасен криминален тип спретна голям екшън в район „Тракия“, след като не го пуснаха да влезе в дискотека „Галакси“. За инцидента, който се е разиграл преди няколко дни, съобщава \"Марица\", позовавайки се на очевидци. Навръх Коледа, около 4 ч. сутринта, пияният до козирката мъж поискал да влезе в нощното заведение. Предвид състоянието му, обаче, охраната не го допуснала в дискотеката. Ядосаният купонджия решил да си изкара яда в близкия денонощин магазин. Вътре той започнал да буйства и да се заяжда с клиентите, които избягали уплашени навън. В това време пияният решил да напазарува без пари, като тръгнал да излиза с неплатената стока. Забележката на продавача го изнервила още повече и се наложило от персонала да натиснат паникбутона. След броени минути на мястото пристигнал патрул на охранителната фирма. Сотаджиите опитали да усмирят буйстващия мъж, но той се нахвърлил и върху тях. Те обаче успели да го задържат и му щракнали белезници. В този момент пристигнал и полицейски екип от Пето районно, който откарал кавгаджията в участъка. Оказало се, че мъжът е стар познайник на полицията с криминални регистрации и за други подобни прояви. Сподели:", "date": "2018.12.29", "title": "Яко наквасен криминален тип спретна голям екшън в Пловдив навръх Коледа"}
{"url": "https://pik.bg/%D0%BE%D1%80%D0%B0%D0%BA%D1%83%D0%BB---%D0%B3%D0%B0%D0%B4%D0%B0%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D1%81%D1%80%D0%B5%D1%89%D0%BD%D0%B5-%D0%BA%D1%80%D0%B0%D1%81%D0%B8%D0%B2%D0%B0-%D0%B8-%D1%83%D0%BC%D0%BD%D0%B0-%D0%B6%D0%B5%D0%BD%D0%B0-%D0%BF%D1%80%D0%B5%D0%B7-%D0%BD%D0%BE%D0%B2%D0%B0%D1%82%D0%B0-%D0%B3%D0%BE%D0%B4%D0%B8%D0%BD-news807488.html", "text": "„Бойко Борисов ще се кандидатира за президент на следващите президентски избори и има голяма вероятност да ги спечели, било то и на косъм, тъй като ще бъде срещу силен опонент. Следващите президентски избори ще бъдат най-оспорваните досега. Не трябва да имаме никакви илюзии, че Бойко Борисов ще се задоволи с представителните функции, които настоящата Конституция е дала на президента. Той ще иска разширяване на правомощията, търсейки подкрепа от всички политически партии и отляво, и отдясно“, предвижда феноменът Теодора Стефанова, известна като гадателката на Берлускони. „Около 2019 г. Борисов ще реши, че вече не иска да бъде сам и ще извърви пътя си с красива, умна и интелигентна жена. Но близкото бъдеще съвсем не е безоблачно. Близки хора ще го разочароват и той ще се почувства предаден. Но ще успее да оцелее и да продължи напред. Дори Бойко Борисов ще бъде обединител на държавите на Балканския полуостров, като ще помогне да преодолеем болезненото си минало и всички страни ще се обединим в мир и хармония“, продължава с пророчествата си Теодора. Тя е убедена, че настоящото правителство на Борисов ще има успешен мандат, Борисов ще се поучи от грешките си, ще разбере как да лавира и балансира. Теодора предрича и бляскаво бъдеще за втория човек в ГЕРБ. „Още по-силни позиции в политическия живот очакват и Цветан Цветанов. Още поне 10 години ще бъде един от главните фактори в политиката. Той ще иска да има и международна кариера, когато новото поколение политици поеме кормилото на България“, казва тя. Гадателката получава послания от нейното извънземно Унилсън, на когото тя вярва безрезервно. „Унилсън успя да ме накара да прозра, че не бива да позволяваме егото да ни води в този живот, не то е пътеводна звезда, то е мракът“, доверява Теодора. Стефанова прави и категорични прогнози за политическия живот в страната. Според нея президентът Радев няма да се откаже от своята роля в политиката, ще преодолее всички трудности и ще си стисне ръцете с всеки, който някога му е бил опонент. Ще бъде изправен пред две големи предизвикателства – едното, касаещо международна институция. Конфликтите в БСП ще затихнат. Нинова ще покаже новото лице на партията, смята Стефанова, а ДПС ще привлича все повече млади хора. Скоро партията ще има за лидер жена. Страната ни ще има газов хъб и ще стане фактор в търговията с газ от Каспийско море, както и с руски газ, смята една от най-близките жени до бившия италиански премиер Силвио Берлускони. Сподели:", "date": "2018.12.29", "title": "ОРАКУЛ - Гадателката на Берлускони: Борисов ще срещне красива и умна жена през новата година"}
{"url": "https://pik.bg/%D0%BA%D0%BE%D1%88%D0%BC%D0%B0%D1%80-%D1%85%D0%B8%D0%BB%D1%8F%D0%B4%D0%B8-%D1%81%D0%B5-%D0%B8%D0%B7%D0%BD%D0%B0%D1%81%D1%8F%D1%82-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D0%B0%D0%BF%D0%B8-%D0%B8-%D0%BD%D0%B5%D1%80%D0%B2%D0%B8-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-news807751.html", "text": "Хиляди потеглиха отново на път в навечерието на Нова година. На магистрала „Хемус” около тунел Витиня, където движението е в една лента, трафикът е умерено натоварен. Ограничаването на движението в една лента създава предпоставки за опашка от автомобили, но засега ситуацията не е критична. Вали обаче сняг, така че съветът към шофьорите е да карат с повишено внимание. Мнозина тръгнаха на път, за да посрещнат Нова година в съседните държави. Към момента на граничния пункт „Калотина” е спокойно и времето, необходимо на колите, за преминат е от 2 до 5 минути. Не така обаче е на \"Маказа\". Заседнали в трафика се оплакват в социалните мрежи, че е истински кошмар, чака се с часове, за да се премине в Гърция. Интензивен трафик се очаква в утрешния ден, когато много наши сънародници ще отидат да празнуват Нова година в съседна Сърбия. Има достатъчно работещи гишета, няма проблеми с преминаването. От „Гранична полиция” уверяват, че разполагат с достатъчно хора, които да обработват бързо документите. На останалите гранични пунктове също не е натоварено. Преминава се безпроблемно в посока Македония, Гърция, Румъния и Турция. Сподели:", "date": "2018.12.29", "title": "КОШМАР: Хиляди се изнасят от България! Тапи и нерви по границите"}
{"url": "https://pik.bg/%D1%8F%D1%81%D0%B5%D0%BD-%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%BD%D0%B0-%D0%B3%D1%80%D0%B8%D1%88%D0%BE-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news807758.html", "text": "Ясен е първият съперник на Григор Димитров за сезон 2019. Това е японецът Йошихито Нишиока, който ще се изправи срещу най-добрия ни тенисист в първия кръг на ATP 250 турнира в Бризбейн. Поставеният под №6 българин попадна в последната четвъртина на схемата. Ако започне сезона с победа, във втори кръг на състезанието го очаква победителят от двойката Джон Милмън - Тенис Сандгрен. До този момент Димитров и Нишиока не са се срещали нито веднъж. Японецът е на 23 години и в момента заема №75 в света, а рекордът му е №58 през 2017-та година. Сподели:", "date": "2018.12.29", "title": "Ясен е първият съперник на Гришо за новата година"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B7%D0%B0%D0%BA%D0%BB%D0%B0%D1%85%D0%B0-%D1%88%D0%B5%D1%84-%D0%BD%D0%B0-%D0%BD%D0%B5%D1%84%D1%82%D0%B5%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BF%D1%80%D0%B5%D0%B4-%D0%BE%D1%87%D0%B8%D1%82%D0%B5-%D0%BD%D0%B0-18-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%BC%D1%83-%D0%B3%D0%B0%D0%B4%D0%B6%D0%B5-news807714.html", "text": "Шефът на нефтената компания \"Мастер-нефт\" Шалва Шаляхов бе убит в Москва, съобщават руските медии. В нощта на 28 декември неустановен засега престъпник с медицинска маска на лицето нападнал Шаляхов във входа на дома му и му нанесъл смъртоносни удари с нож. От получените травми главата на нефтената компания починал на място. Според РЕН.тв бизнесменът се прибирал с 18-годишно момиче. Килърът го заклал пред очите на приятелката му. Приказлива съседка разказва, че след убийството входът бил потънал в кръв. \"Имаше поне три литра кръв. На чистачката й прилоша\", споделя тя и допълва, че нефтеният бос често бил забелязван с охрана. 61-годишният Шаляхов е собственик на компанията \"Мастер-нефт\". Тя е партньор на големите \"ЛУКОЙЛ-Западная Сибир\" и \"ЛУКОЙЛ-Коми\". По случая е образувано досъдебно производство. Сподели:", "date": "2018.12.29", "title": "БРУТАЛНО: Заклаха шеф на нефтена компания пред очите на 18-годишното му гадже"}
{"url": "https://pik.bg/%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8-%D1%82%D0%B0%D1%80%D0%B8%D0%BA%D0%B0%D1%82%D0%B8-%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%B5%D0%BD-%D1%82%D1%8E%D1%82%D1%8E%D0%BD-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%B7%D0%B0-%D0%B0%D0%BB%D0%BA%D0%BE%D1%85%D0%BE%D0%BB-news807713.html", "text": "Полицията откри незаконен тютюн в магазин за алкохол във Враца, съобщиха от областната дирекция на МВР. Вчера, при проверка на търговския обект, полицейските служители са намерили 7 плика, съдържащи ситно нарязан тютюн без български акцизен бандерол. Складът е стопанисван от А.А., на 40 години от Враца, а незаконната стока е с общо тегло от 2.800 кг. За случая са уведомени служители на митническа мобилна група, които са образували митническа преписка. Сподели:", "date": "2018.12.29", "title": "ВРАЧАНСКИ ТАРИКАТИ: Спипаха незаконен тютюн в магазин за алкохол"}
{"url": "https://pik.bg/%D0%B7%D0%BE%D1%80%D0%BD%D0%B8%D1%86%D0%B0-%D0%B8-%D0%B9%D0%BE%D1%81%D0%B8%D1%84-%D1%80%D0%B0%D0%B4%D0%B8%D0%BE%D0%BD%D0%BE%D0%B2%D0%B8-%D1%81%D1%8A%D0%B1%D1%80%D0%B0%D1%85%D0%B0-%D1%81%D1%82%D0%BE%D1%82%D0%B8%D1%86%D0%B8-%D0%BF%D0%BE%D1%87%D0%B8%D1%82%D0%B0%D1%82%D0%B5%D0%BB%D0%B8-%D0%BD%D0%B0-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%B0%D1%82%D0%B8%D0%BD%D0%B5-%D0%B2-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8%D1%8F-news807770.html", "text": "Стотици любители на класическата музика се събраха днес на новогодишното матине на известното дуо Зорница и Йосиф Радионови. Залата в Националната музикална академия беше препълнена от зрители, дошли да се порадват на виртуозните изпълнения на двамата музиканти. \"Подготвили сме ви прекрасни парчета, които сме свирили на бис на наши концерти\", представи програмата цигуларят проф. Йосиф Радионов. Всяко произведение предизвикваше бурни аплодисменти. Йосиф Радионов и съпругата му, пианистката Зорница Радионова, бяха заложили днес предимно на романтичната музика. Произведения от Шуберт, Виенявски, Брамс произвучаха от сцената. Дуото отдаде почест и на Панчо Владигеров, чието име носи Музикалната академия. Двамата изпълниха и прочутата \"Компарсита\", която досега не е била свирена никога на сцената на Консерваторията. Бисовете и цветята за талантливите музиканти бяха много. Сподели:", "date": "2018.12.29", "title": "Зорница и Йосиф Радионови събраха стотици почитатели на новогодишно матине в Консерваторията"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B2%D1%8A%D1%80%D0%BD%D0%B0-%D0%BB%D0%B5%D0%BD%D1%82%D0%B0%D1%82%D0%B0-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D0%B3%D0%B5%D1%80%D0%B1-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B0%D1%82%D0%B0%D0%BA%D0%B0-%D1%81%D0%B5-%D0%BE%D0%B6%D0%B0%D0%BB%D0%B8-%D0%BE%D1%82--news807671.html", "text": "Няма друга политическа сила и друг лидер на партия, които да са претърпели толкова удари. Това каза лидерът на \"Атака“ Волен Сидеров в предаването \"На жълтите павета“ по партийната телевизия \"Алфа\" \"Не е лошо да върнем лентата и да видим как се елиминират цели събития, фактори, хора, лица“, отбеляза Сидеров, като даде за пример 50-хиляден митинг, организиран от партията му през 2006 година, който не е бил отразен от националните медии и подценяването му като кандидат на балотажа на президентските избори през същата година, когато се изправи срещу Георги Първанов. По думите на Сидеров ГЕРБ е била създадена през 2006 година, за да бъде спрян възходът на „Атака“. \"Политическият отговор беше създаване на нова политическа сила, която да измести „Атака“. Докато аз бях представян като нацист, Бойко Борисов беше като супермен“, посочи Сидеров, като подчерта, че въпреки всичко партията му не е била спряна напълно. „Атака“ съществува, продължава да съществува. Направи още няколко пъти присъствие в българския парламент, въпреки че половината от парламентарната ни група през периода 2009-2013 г. беше купена от брокери на ГЕРБ и беше разбита. Преди изборите от 21 души 11 бяха купени, за да напуснат групата. Даваха им пари на ръка, които се водиха като субсидия и т.н. Само времето не достигна да разбият цялата група“, обясни Волен Сидеров. По думите му това е бил отговорът на ГЕРБ, когато той е започнал да коментира тяхната политика. „Ние имахме много съвпадения в програмите. Дадохме подкрепата си на ГЕРБ парламентарно при едни силно изявени протекционистки и дори националистки намерения на Борисов, касаещи енергетиката, производството, борбата с монополите. Всичко това съвпадаше с нашите виждания. Когато се видя, че те завиват от тях, аз оттеглих подкрепата си и отговорът беше разбиване на парламентарната група“, допълни лидерът на „Атака“. Сидеров. \"Нямам нито желанието, нито енергията, нито съм на годините да се заяждам лично с някого. Единственият смисъл в тези критики е да се насочи тази енергия, защото загубим ли я, ще загубим въобще възможността патриотичен, националистически вот да бъде добър и успешен в България. А в Европа той идва на дневен ред“, коментира Сидеров. „Това е още един парадокс. Това, което са казали през 2006 година: „Създайте партия, за да спрете „Атака“ ще успее, когато атакисткото мислене идва на власт в Европа, а тук патриотичното ще бъде потопено, защото сме си проиграли шансовете“, допълни лидерът на \"Атака\". По повод предстоящите евроизбори, Сидеров отбеляза: „Месеци наред говоря на коалиционен съвет, че общ добър резултат би запазил управляващата коалиция. До момента нямам това разбиране да ми се каже: „Да, така е“ и да действаме“. „От коалиционните партньори, доколкото чувам нямат желание да са с мен на евроизборите, но това го чувам като слухове, официален отговор нямам“, допълни Волен Сидеров \"Влизането в управлението на НФСБ и ВМРО в най-високите постове, вицепремиерските, донесе повече негативи, отколкото позитиви, защото аз през цялото време повтарях и насочвах погледа към важните неща, съществените сфери, а те го приемаха като лично заяждане\", каза още Сподели:", "date": "2018.12.29", "title": "ЕКСКЛУЗИВНО: Волен Сидеров върна лентата с тежки думи за ГЕРБ. Лидерът на \"Атака\" се ожали от жестоките удари в политиката"}
{"url": "https://pik.bg/%D0%BA%D0%B8%D1%82%D0%B0%D0%B9-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D0%BA%D0%B0%D0%BD%D0%B0%D0%B4%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-news807702.html", "text": "Канадски гражданин, задържан в Китай по-рано този месец, е освободен и е върнат в Канада, обяви правителството в Отава, цитирано от \"Гардиън\". Канадската национална телевизия CBC съобщи, че Сара Макайвър е учител. По-рано този месец китайското външно министерство заяви, че на Сара Макайвър е наложено \"административно наказание\", тъй като е работила нелегално. Сара Макайвър е третият канадски гражданин, задържан от Китай след ареста на финансовия директор на китайския телекомуникационен гигант \"Хуавей\" Мън Ванчжоу на 1 декември. Канадски представител коментира, че няма причина да се вярва, че задържането на жената е свързано с предишните арести. Канадският външен министър Кристия Фрийланд не спомена жената в призива си към Пекин да освободи другите двама канадци. На 10 декември Китай арестува двама канадци - бившият дипломат Майкъл Ковриг, работещ за мозъчния тръст Международна кризисна група, и Майкъл Спейвър, консултант за КНДР. Според китайските власти има подозрения, че са \"заплаха за националната сигурност\" - често използвана фраза от Пекин, когато става въпрос за шпионаж. Но арестите се разглеждат като отмъщение след задържането на Мън Ванчжоу. Отава многократно обяви, че арестът на Мън Ванчжоу не е политически, а част от съдебна процедура, която е към договор с Вашингтон за екстрадиране. Сподели:", "date": "2018.12.29", "title": "Китай освободи канадски гражданин"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D1%81%D0%B5-%D1%81%D1%82%D0%B8%D1%81%D0%BA%D0%B0-%D0%B4%D0%B0-%D1%80%D0%B0%D0%B7%D0%BF%D1%83%D1%81%D0%BD%D0%B5-%D1%84%D0%B8%D0%BD%D0%B0%D1%81%D0%BE%D0%B2%D0%BE-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news807724.html", "text": "Българинът ще изтегли около 400 млн. лева бързи кредити за празничното пазаруване, друг източник на пари са потребителските кредити. Общата сума, която сме дали по празниците за миналата година, е 1.5 млрд. лева. Тази зима обаче тя е нараснала и ще стигне близо 2 млрд. лева. \"Това изобщо не е малко – само в последните дни преди Коледа и Нова година харчим между 250-300 млн. за подаръци\",  прогнозира финансистът Стойне Василев пред БНТ. 20% от сумата ще дойде от теглени кредити. \"Свикнали сме цяла година да се стискаме, а по празниците или на почивка да се отпускаме финансово\", коментира Василев. Експертът препоръчва да планираме разходите си разумно, за да няма неприятни изненади през януари. Финансовите специалисти съветват още да избягваме лошите покупки и да плащаме първо на себе си. \"Лошите покупки\" включват стоки, които бързо губят от стойността си. Типичен пример е колата. Всеки нов автомобил губи 20% от своята цена веднага след като е купен. Не на последно място е и принципът да живееш под възможностите си. Ако не можете да си позволите покупка с налични средства, без ползването на кредит, просто не я правете. Така например ако реализирате доход от 25 000 лева, то трябва да живеете сякаш притежавате 15 000. Важно е потребителят да се информира за същността на финансите и да следи своите разплащания всеки месец – така ще му е по-лесно да направи дадена покупка и съответно да разбере за какво харчи най-много. В същото време вече 10 години спазваме навиците си да харчим приблизително еднакво за хотели и ресторанти. През 2017 г. 6,9 на сто от годишните разходи на българина са отивали за това перо, докато през 2007 г. - 6,1 на сто, сочат данните на Евростат. За отбелязване е обаче, че по-голямата част от тези разходи на българина - над 4%, се получават от похарченото по ресторанти и заведения, а не толкова от хотелско настаняване. Сподели:", "date": "2018.12.29", "title": "Експерт: Българинът се стиска да разпусне финасово по празниците"}
{"url": "https://pik.bg/%D0%B3%D0%B0%D0%B7%D0%BF%D1%80%D0%BE%D0%BC-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D1%80%D0%B5%D0%BA%D0%BE%D1%80%D0%B4%D0%B5%D0%BD-%D0%B8%D0%B7%D0%BD%D0%BE%D1%81-%D0%B7%D0%B0-%D0%B5%D0%B2%D1%80%D0%BE%D0%BF%D0%B0-news807703.html", "text": "Износът на руски газ за Европа е достигнал нов рекорд през 2018 г. въпреки дипломатическото напрежение и стремежа на Европейския съюз да намали зависимостта си от Русия, съобщи руската газова компания \"Газпром\". В Европа и Турция са продадени 201 млрд. куб. м газ през изминалата година или с около 3,5% повече в сравнение с 2017 г., посочи пред журналисти генералният директор на компанията Алексей Милер. Този износ представлява по-голямата част от продажбите за Европа, а друга част, която е открита за конкуренцията, е износ на втечнен природен газ. Постоянното нарастване на европейското търсене на руски газ се изтъква от Русия в защита на новите й проекти за газопроводи - през Турция и Балтийско море. \"Газпром\" покрива около една трета от европейското потребление. Сподели:", "date": "2018.12.29", "title": "\"Газпром\" се похвали с рекорден износ за Европа"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B4%D1%80%D0%B0%D0%BC%D0%B0---%D0%BA%D0%B0%D1%82%D0%B5%D1%82%D0%BE-%D0%B5%D0%B2%D1%80%D0%BE-%D0%B8%D0%B7%D0%BF%D0%BB%D0%B0%D0%BA%D0%B0-%D0%BF%D1%80%D0%B5%D0%B4-%D0%BF%D0%B8%D0%BA-%D0%BC%D0%BD%D0%BE%D0%B3%D0%BE-%D0%BE%D0%B1%D0%B8%D1%87%D0%B0%D0%BC-%D0%B8%D0%B2%D0%B0%D0%BD-%D0%BB%D0%B0%D1%81%D0%BA%D0%B8%D0%BD-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D0%B4%D0%B0-%D0%BD%D0%B5-%D0%B5-%D0%B8-news807812.html", "text": "\"Не съм в София, в чужбина съм, и нямам никаква обективна информация за състоянието на моя колега и приятел Иван Ласкин. Питат ме за него, но честно да ви кажа, не смея да звъня телефони след всички страховити писания, че е зле във Военно-медицинска академия, че органите му отказват и че се търси донор за него, че в Народния театър има акция за кръводаряване. Не знам дали трябва да се молим за него. Дано всичко да е наред. Ужас, ужас! Той е много готин човек, приятел ми е и много го обичам.\" Това изплака пред ПИК актрисата Катерина Евро. Актьорът Иван Ласкин е в изкуствена кома, медици и близки правят опити за намиране на донор. Състоянието му е много тежко и спешно се налага трансплантация на черен дроб, за да може новият орган да осигури нормалното функциониране на организма, категорични са лекари. Специалисти обясниха пред столичен ежедневник, че Ласкин има проблем със съсирването на кръвта и това затруднява откриването на подходящ донор, чиито показатели да съвпадат или поне да се доближат до тези на Ласкин. Най-добрите специалисти действително са в денонощна борба за живата на актьора - близките се молят за живота му Както ПИК съобщи, черният дроб предаде екранния Васко да Гама от село Рупча. Иван Ласкин е в критично състояние, след като получи нови здравослoвни проблеми. Половинката на водещата на \"ВИП брадър\" Алекс Сърчаджиева е настанен в реанимацията на ВМА в критично състояние. 48-годишният актьор е в изкуствена кома, която е направена по решение точно на лекуващите лекари. Същевременно председателят на Съюза на артистите в България - Христо Мутафчиев, се опита да внесе нокта оптимизъм, като заяви пред ПИК, че състоянието му се подобрява и от гилдията няма да оставят такъв приятел и талант. \"Състоянието на Иван Ласкин е добро. Лекарите във Военна болница правят всичко възможно, всичко, което могат да направят и което е необходимо за него. Той излиза от критичното състояние и се подобрява. Това мога да ви кажа\", коментира пред ПИК Мутафчиев тежкото му състояние. \"Мисля, че няма нужда темата да се раздува. Има хора, които злорадстват и спекулират\", каза Мутафчиев по телефона. На въпрос дали съюзът предприема инициативи за събиране на средства и подпомагане на болния им колега, той отговори, че засега такива действия не са необходими. Ако обаче се обърнат към него, той е готов да реагира на момента. \"Няма как да оставим изключително добър приятел и талантлив колега, да го оставим ей така на произвола на съдбата, а и лекарите правят всичко необходимо. Но пак казвам, ако се обърнат към мен, моментално ще реагирам\", подчерта Мутафчиев. Сподели:", "date": "2018.12.29", "title": "СТРАШНА ДРАМА - Катето Евро изплака пред ПИК: Много обичам Иван Ласкин, надявам се да не е истина ужасната вест, че е зле"}
{"url": "https://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D0%BF%D0%B0%D1%80%D0%B8-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%B8-%D0%B0%D0%BF%D0%B0%D1%80%D0%B0%D1%82%D1%83%D1%80%D0%B0-news807763.html", "text": "Пазарджишката многопрофилна болница получава 450 000 лв. за ремонт и нова апаратура. Парите са отпуснати от министерството на здравеопазването. Преди дни здравното заведение, което основно обслужва областта, получи други 230 хиляди лева за нови хемодиализни апарати. 40 хиляди лева ще бъдат вложени за ремонт и нова апаратура в Съдебна медицина. С останалите 415 хиляди лева ще се ремонтират Неврологичното и Инфекциозното отделение. Предвидено е да се закупи и нов ренгенов апарат. Според ръководството на болницата подобна финансова подкрепа се получава за първи път от години насам. Директорът на лечебното заведение Васил Вълчев е на мнение, че държавата трябва да подпомага областните и общинските болници, а не да се разкриват непрекъснато нови частни заведения за лечение. Той уточни, че с парите от първия транш вече са закупени 8 чисто нови апарата за хемодиализа. Сподели:", "date": "2018.12.29", "title": "ЗА ПЪРВИ ПЪТ: Пазарджишката болница получава допълнителни пари за ремонт и апаратура"}
{"url": "https://pik.bg/%D0%B1%D0%B8%D0%BD%D0%B0%D0%BB%D0%B8-%D0%B9%D1%8A%D0%BB%D0%B4%D1%8A%D1%80%D1%8A%D0%BC-%D0%BD%D0%BE%D0%BC%D0%B8%D0%BD%D0%B8%D1%80%D0%B0%D0%BD-%D0%B7%D0%B0-%D0%BA%D0%BC%D0%B5%D1%82-%D0%BD%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB-news807826.html", "text": "Доскорошният премиер на Турция Бинали Йълдъръм беше номиниран от управляващата Партия на справедливостта и развитието за кмет на Истанбул, предаде Франс прес. Йълдъръм всъщност беше последният премиер на Турция, която тази година стана президентска република. На последните няколко национални вота мегаполисът на Босфора гласува преимуществено за опозиционната Народнорепубликанска партия. Но със силната кандидатура на Йълдъръм управляващите се надяват да прекъснат тази тенденция. Президентът Реджеп Ердоган, който е лидер на Партията на справедливостта и развитието, а също и бивш премиер и кмет на Истанбул, днес лично е обявил номинацията на Йълдъръм. Франс прес цитира изявление на Ердоган от миналото: \"Ако изгубим Истанбул, губим цяла Турция\". Агенцията не уточнява кога турският президент е използвал тази фраза. Сподели:", "date": "2018.12.29", "title": "Бинали Йълдъръм номиниран за кмет на Истанбул"}
{"url": "https://pik.bg/%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D1%81-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B8%D1%8F-%D0%B7%D0%B0-%D1%82%D0%B5%D0%B6%D0%BA%D0%B0%D1%82%D0%B0-%D0%B7%D0%B0%D0%B3%D1%83%D0%B1%D0%B0-%D0%BD%D0%B0-%D0%BB%D0%BE%D0%BB%D0%BE%D0%B2%D0%B0-%D1%87%D1%83%D0%BB%D0%B8-%D1%81%D0%B5-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%B0-news807684.html", "text": "Чухме се по телефона. Как, не?! Изказах й съболезнования, разбира се. Това сподели в интервю за в. \"Телеграф\" великата Стоянка Мутафова за колежката си Татяна Лолова, която загуби съпруга си Славе на Коледа. \"Това е голяма трагедия, загуба. Целият й съзнателен живот мина със Славе. Дано има сили и кураж да продължи. Заради Сава, снахата и внуците. Тя е силна и ще се справи. Има какво да я крепи, но е много тежко да загубиш любимия\", каза Мутафова. Тя разкри, че се е видяла случайно със Славе преди 15-20 дни. \"Засякохме се някъде и нямаше предпоставки, че толкова скоро ще си отиде. Беше достоен, скромен и възпитан мъж. Не даваше вид, че е толкова болен. Аз го помня още от идването му в театъра, помня как се залюбиха с Таня. Чудесен брак имаха, чудесен! За пример\", сподели още голямата актриса. Тя призна, че най-големият подарък за празниците е, че е още на крака и детето й е добре. \"Пожелавам си още време с Муки. Тя беше с мен на празниците, хапнахме заедно. Имаме два котарака и едно куче\", разказа Стоянка Мутафова. Тя се надява да е здрава, за да играе в Сатирата. Сподели:", "date": "2018.12.29", "title": "СИЛНИ ДУМИ: Стоянка Мутафова с откровения за тежката загуба на Лолова. Чули се по телефона, а покойния й съпруг видяла преди две седмици"}
{"url": "https://pik.bg/%D0%BA%D0%BE%D1%88%D0%BC%D0%B0%D1%80%D0%BD%D0%B8-%D0%BF%D1%80%D0%B0%D0%B7%D0%BD%D0%B8%D1%86%D0%B8-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BD%D0%B0%D0%B2%D1%80%D1%8A%D1%85-%D0%B1%D1%8A%D0%B4%D0%BD%D0%B8-%D0%B2%D0%B5%D1%87%D0%B5%D1%80-%D0%B2-%D1%81%D0%B2%D0%B8%D0%BB%D0%B5%D0%BD%D0%B3%D1%80%D0%B0%D0%B4-news807843.html", "text": "Кошмарни празници за семейство от Свиленград. Група агресивни мъже нахлули в дома им на Бъдни вечер и пребили общо петима души. Мъжете нахлули в дома на семейство Стоеви около 18:30 часа, когато вече навън е тъмно, разбивайки вратата. На Бъдни вечер семейство Стоеви се готви да седне на трапезата, когато чуват, че навън нещо става. Първата жертва на групата от ромската махала е баба Райна, която е трудно подвижна. „Влязоха вътре. Аз ги попитах какво правят, а те ме удариха”, разказа Райна Капитанова пред Нова телевизия. По-късно става ясно, че групата търси млад мъж, който работи като охранител в дискотека и два дни по-рано ги е изгонил от там заради пререкания в заведението. След като не го откриват на първия етаж, тръгват към втория. „Бяха десетина човека, може би и повече, с взлом изкъртиха вратата и влязоха. С влизането ме повалиха на земята и започнаха да ме ритат, удрят с тояги и юмруци”, разказва Красимир Стоев. След мелето в коридора част от групата се качва на втория етаж. По пътя удря и бащата на Красимир. А в стаята е Веселина заедно с 9-годишния си син. „Срещу него бяха застанали двама мъже, които го разпитваха къде е момчето, което търсят”, разказва Веселина Стоева. След като не откриват охранителя, когото търсят, нападателите тръгват навън. На излизане удрят и Веселина. Отвън виждат съседа, който е с телефон в ръка. Това става причина също да бъде нападнат. След пристигането на полицията трима от нападателите са арестувани за 24 часа. Те се държали агресивно и към униформените, но не са удряли никой от тях. А охранителят, заради когото е станало нападението, и днес не беше в дома си. Задържаните вече са освободени, предстои прокуратурата да им повдигне обвинения. Сподели:", "date": "2018.12.29", "title": "КОШМАРНИ ПРАЗНИЦИ: Неизвестни пребиха семейство навръх Бъдни вечер в Свиленград"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B4%D1%83%D0%B5%D1%82-%D1%80%D0%B8%D1%82%D0%BE%D0%BD-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%BD%D0%B0%D0%B2%D1%80%D1%8A%D1%85-%D1%81%D0%B2%D0%BE%D1%8F%D1%82%D0%B0-%D1%80%D1%83%D0%B1%D0%B8%D0%BD%D0%B5%D0%BD%D0%B0-%D1%81%D0%B2%D0%B0%D1%82%D0%B1%D0%B0-%D0%BE%D0%B6%D0%B5%D0%BD%D0%B8%D1%85%D0%BC%D0%B5-%D1%81%D0%B5-%D0%BF%D0%BE-%D0%B7%D0%B0%D0%BF%D0%BE-news807612.html", "text": "Коледните празници тази година бяха по-специални за Катя и Здравко от \"Ритон\". Дуетът, чиито хитове знаят няколко поколения българи, чества своята Рубинена сватба. В навечерието на Бъдни вечер, на 23 декември, се навършиха 40 години, откакто те стават семейство. По този повод екипът на светското предаване на ПИК TV гостува в дома на звездите. \"Сякаш беше вчера, толкова бързо се изнизаха годините... Ако не бяха родителите ни, сигурно щяхме да си живеем без брак. В началото много пътувахме, нямаше ни цели месеци, нямахме собствено жилищи, даже и жилище под наем. Живеехме при майка ми и баща ми, там ни стоеше багажът. В онези години не можеше без да сте женени, да живеете заедно, да спите заедно. Моите родители бяха с по-модерно разбиране, но хората около нас - не. Затова майка ми каза: \"Или се женете, или Здравко да излиза на квартира!\", върна се назад в спомените си Катя. \"Всъщност преди сватбата, ние 3-4 години живяхме заедно, без да сме женени. Бяхме един вид революционери в онова по-пуританско време. А и аз като чух \"на квартира\" - да се набутвам? Ааа, не!\", намесва се в разговора с типичното си чувство за хумор и Здравко. Какъв подарък получи Катя от половинката си за Рубинената сватба, с какво успяха да съхранят толкова години любовта и мира в дома си, защо не биха написали биографична книга за живота си, защо отказват за участват в сборни концерти на плейбек и как се подготвят за новия си спектакъл на 30 май идната година - гледайте сега в \"Жълтите новини: Сподели:", "date": "2018.12.29", "title": "САМО В ПИК TV: Дует \"Ритон\" пред медията ни навръх своята Рубинена сватба: Оженихме се по заповед на тъщата!"}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B8%D1%8F%D1%82-%D0%B2%D1%83%D0%BB%D0%BA%D0%B0%D0%BD-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D1%81%D1%82%D1%80%D0%B5%D0%BC%D0%B3%D0%BB%D0%B0%D0%B2%D0%BE-news807842.html", "text": "Според наблюдения на индонезийската агенция по вулканология Анак Кракатау, висок 338 метра преди, вече се издига едва на 110 метра. Част от кратера се е срутила в океана след изригването, предизвикало цунами. По изчисления на индонезийската агенция във водите са паднали между 150 и 180 милиона кубични метра скални маси. Сателитни снимки, заснети преди бедствието и след него от Японската космическа агенция, показват, че морските дълбини са погълнали два кубични километра от вулканичния остров, на който се намира Анак Кракатау. Днес - седмица след трагедията, хиляди индонезийски мюсюлмани се събраха в местността Пандегланг, засегната най-силно, за да почетат паметта на жертвите. ,,Моля се за пострадалите - да получат подкрепа и да се въоръжат с търпение. Моля се освен това правителството незабавно да ни подпомогне във възстановяването, да ни осигури дрехи и храна, или най-малкото морална подкрепа\", обясни пред АФП Диан Росдиана. Най-малко 426 души са загинали в катастрофата, сочат данни на властите. Анак Кракатау все още тътне глухо и поради опасения от ново цунами над 40 000 души са евакуирани от околностите, добавя агенцията. Заплахата от повторно цунами не е голяма, смята обаче шефът на индонезийския център за предотвратяване на вулканични и геологически катастрофи Антониус Пурбо, цитиран от ТАСС. В Индонезия днес има 127 активни вулкана, 7 от които активно изригват, напомня агенцията. В четвъртък индонезийските власти повишиха степента на опасност от Анак Кракатау, разшириха и закритата за достъп зона около вулкана. Индонезийският архипелаг - най-големият в света, включващ 18 000 острови и островчета, е формиран на мястото, където се срещат три големи тектонични плочи - индо-тихоокеанската, австралийската и евразийската. Държавата е разположена в \"огнения пояс\", опасващ Тихия океан - зона на силна сеизмична активност. Вулканът Анак Кракатау, предизвикал цунамито, което уби над 400 души миналата седмица в Индонезия, изгуби над две трети от височината си заради изригването, довело до тази катастрофа. Това съобщи днес официален източник, предаде Франс прес. Сподели:", "date": "2018.12.29", "title": "Ужасяващият вулкан в Индонезия намалява стремглаво"}
{"url": "https://pik.bg/%D0%B2-%D1%82%D1%83%D1%80%D1%86%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%82-%D0%BE%D1%89%D0%B5-%D0%B3%D1%8E%D0%BB%D0%B5%D0%BD%D0%B8%D1%81%D1%82%D0%B8-12-%D0%BE%D1%82-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D1%81%D0%B0-%D0%B4%D0%B5%D0%B9%D1%81%D1%82%D0%B2%D0%B0%D1%89%D0%B8-%D0%B2%D0%BE%D0%B5%D0%BD%D0%BD%D0%B8-news807754.html", "text": "В рамките на операция срещу проникването на т.нар. „Терористична организация на гюленистите - паралелна държавна структура (ФЕТО/ПДС) в турската армия, са задържани 28 заподозрени, от които съдът арестува 17 души, предаде информационната агенция ДХА. Сред арестуваните са 12 действащи военни. Операцията за залавяне на т.нар. „гюленисти” са проведени в пет различни провинции, като сред задържаните е и запасен полковник. Повечето от арестуваните 12 действащи военнослужещи са със звание старши лейтенант и старши сержант, посочва още ДХА. Сподели:", "date": "2018.12.29", "title": "В Турция арестуват още \"гюленисти\", 12 от задържаните са действащи военни"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B8%D0%B7%D0%BB%D1%8F-%D0%B3%D0%BD%D0%B5%D0%B2%D0%B0-%D1%81%D0%B8-%D1%81%D1%80%D0%B5%D1%89%D1%83-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B0%D1%82%D0%B0-%D0%BD%D0%B0-%D0%BD%D0%B5%D0%BD%D1%87%D0%B5%D0%B2---%D0%B8%D0%B7%D0%B2%D0%B0%D0%B4%D0%B8-%D0%BD%D0%B0-%D1%81%D0%B2%D0%B5%D1%82%D0%BB%D0%BE-%D0%BA%D0%BE-news807746.html", "text": "Бившият депутат от ГЕРБ Антон Тодоров изля гнева си във Фейсбук, видя ПИК. Политическият анализатор разби на пух и прах Росица Русева, протеже на бившия военен министър Николай Ненчев. За нея Тодоров твърди, че е била проститутка. Скандалът гръмна преди малко повече от две години и стана повод за съдебно дело, което Антон Тодоров спечели. Русева се опита да коментира случилото се в социалните мрежи, като нападна Тодоров. Той обаче извади на светло, колко пари му дължи още Русева, като разкри, че тя се е покрила на втора инстанция, за да не стане за резил. На вниманието на настоящи и бъдещи гадини, създатели на лъжи, фейк информации, обиди и клевети, които си мислят, че могат да се еб..ват с Антон Тодоров. Гадини, за разлика от другите публични лица, аз не прощавам на никого! И гоня до край! Имайте го предвид, когато решите да разпространявате за мен лъжи, клевети, помия. Няма значение кои сте и колко сте! Интересува ме само КЪДЕ СТЕ! Росица Русева /с няколко регистрации за проституция/, която Николай Ненчев беше назначил за де факто втори човек в Министерството на отбраната беше решила, че ще се закача с мен. Даже публикува сърцераздирателно официално ПР съобщение на сайта на БЗНС-Ненчев през февруари 2016 г. Заведе ми и дело, защото съм бил казал в няколко телевизии през 2016 г., че имала регистрации за проституция. Загуби делото на първа инстанция и понеже видя секретния доклад на ДАНС, който и ние видяхме на закрито съдебно заседание, в който беше описано това, както и много други неща /че е комуникирала непрекъснато, от години с криминално проявени, че има криминалистични регистрации, че е подготвяна за ТВУ, че има нееднократни регистрации за скитничество и т.н./, не посмя изобщо да ходи на втора инстанция. Беше осъдена да ми плати 2400 лв. Досега ми е платила /на парчета/ 1012 лв. Има да плаща още 1388 лв. на мен и допълнителна сума на адвоката, както и на съдия-изпълнител, за изпълнителното дело. Наскоро и бащата на Делян Пеевски се опари с 1606 лв. Подбирайте думите си добре и мислете /ако има с какво/, когато решавате да се еб..вате с Антон Тодоров. За Ваше добро Ви го казвам. Сподели:", "date": "2018.12.29", "title": "САМО В ПИК: Антон Тодоров изля гнева си срещу \"проститутката\" на Ненчев - извади на светло колко пари му дължи Росица Русева"}
