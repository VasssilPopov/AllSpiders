{"url": "http://pik.bg/%D0%B0%D0%BB%D0%B0%D1%80%D0%BC%D0%B0-%D0%B7%D0%B0%D1%89%D0%BE-%D0%B4%D0%B2%D0%BE%D0%B9%D0%BA%D0%B8%D1%82%D0%B5-%D1%81%D0%B5-%D0%BA%D0%B0%D1%80%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%BA%D0%BE%D0%B3%D0%B0%D1%82%D0%BE-%D1%81%D0%B0-%D0%B3%D0%BB%D0%B0%D0%B4%D0%BD%D0%B8-news700042.html", "text": "Ако не е хубаво да си лягате гладен, далеч по-важно е да не започвате разправия на празен стомах, твърдят американски изследователи от Университетът в Охайо. Те анализирали най-честите причини за неразбирателство в една двойка. Според резултатите от проучването гладът допринася за напрежението между двама души. Гладните хора по-често губят самоконтрол, а причината за това е липсата на енергия, която нашият мозък добива от храната, съобщава БГНЕС. В хода на изследването учените изследвали нивото на захар на участниците сутрин и вечер и това колко често се карат влюбените. Колкото по-ниско било нивото на захар, толкова по-често се карали партньорите. Самите те признават, че при \"нормални\" условия не биха реагирали така остро в някои ситуации.", "date": "2017.10.25", "title": "АЛАРМА! Защо двойките се карат повече, когато са гладни    "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B0%D1%80%D0%B0%D0%B1%D0%B8%D1%81%D1%82%D1%8A%D1%82-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D1%87%D1%83%D0%BA%D0%BE%D0%B2-%D0%BC%D0%B5%D0%B4%D0%B8%D0%B9%D0%BD%D0%B0%D1%82%D0%B0-%D0%BC%D0%B0%D1%88%D0%B8%D0%BD%D0%B0-%D0%BD%D0%B0-%D0%B8%D0%B4%D0%B8%D0%BB-%D1%80%D1%83%D1%85%D0%BD%D0%B0-news699995.html", "text": "Емблематичната информационна агенция „Амак” на ИДИЛ замлъкна. Медийните експерти са на мнение, че от една седмица тя вече не предоставя информация. Последното обновяване на сайта е от 17 октомври 2017 г. Абонаментът чрез електронна поща също вече е деактивиран. Единственият белег за продължаващо съмнително съществуване на „Амак” е чрез „телеграм”, отразяващо новини от разгромената терористична организация.  Това съобщи на страницата си във Фейсбук арабистът Владимир Чуков. Вероятно офисите и студиата на водещ Според руски източници ИДИЛ продължава да контролира 5% от територията на Сирия, а според турски – 10%, коментира експертът. ите медийни платформи на терористите са били в Ракка, изцяло освободена преди две седмици от частите на прокюрдските Сирийски демократични сили. Експерти твърдят, че заедно с Амак са замлъкнали и седмичното списание „Ан Наба”, както и продуцентските къщи „Ал Фуркан” и „Ал Хаят”. Последните създаваха видиоклиповете със страховитите кървави сцени, допълва той. Т.нар. информационна агенция „Амак” е създадена от сириеца Мохамед Бара Кадик, познат още с името Риян Машаал. Той се ражда и израства в сирийския град Алеппо. Завършва английска филология в местния университет. През 2011 г., когато започват събитията в неговата родина, създава заедно с колеги информационната мрежа ”Халеб нюз”. Той е известен като един от най-старите опозиционери на правителството на Башар Асад. Още от началото на 2013 г. Кадик е информатор на ИДИЛ за личностите, които работят срещу терористичната организация в града. Много от арестите на ИДИЛ там са резултат от негови доноси. През втората половина на 2013 г., когато Сирийската свободна армия прогонва ИДИЛ от Алеппо, Кадик се премества в съседния провинциален град ал Баб, сега под турски контрол. Впоследствие се премества в Ракка, където създава, заедно с други журналисти т.нар. официална информационна агенция на ИДИЛ „Амак”. Когато войските на СДС доближават Ракка, той се премества в съседния по-малък град Маядин. На 31 май 2017 г. 31-годишният Мохамед Кадик е убит заедно с дъщеря си от въздушен удар на международната коалиция.", "date": "2017.10.25", "title": "ЕКСКЛУЗИВНО В ПИК! Арабистът Владимир Чуков: Медийната машина на ИДИЛ рухна"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D0%B0%D0%B1%D0%B0-%D0%B8%D0%B2%D0%B0%D0%BD%D0%BA%D0%B0-%D0%BE%D0%BF%D0%B8%D1%82%D0%B0%D0%BB%D0%B0-%D1%81%D1%8A%D1%81-%D1%81%D0%B5%D1%82%D0%BD%D0%B8-%D1%81%D0%B8%D0%BB%D0%B8-%D0%B4%D0%B0-%D1%81%D0%B5-%D1%81%D0%BF%D0%B0%D1%81%D0%B8-%D0%BE%D1%82-%D0%BF%D0%BE%D1%82%D0%BE%D0%BF%D0%B0-%D1%81%D1%82%D0%B8%D0%B3%D0%BD%D0%B0%D0%BB%D0%B0-%D1%81%D0%B0%D0%BC%D0%BE-%D0%B4%D0%BE-news700047.html", "text": "Абсолютен апокалипсис! Такова чудо досега не сме виждали! С тези думи посрещнаха репортер на Флагман.бг бедстващите жители на каменското с. Ливада. Картината в населеното място е като след филм на ужасите. Преливащата река е осеяна с трупове на животни, а къщите и колите на хората са пълни с тиня. Местните разказват, че рано сутринта 2-метрова приливна вълна заляла селото. Вече няколко часа са без ток. Подобно е положението и в другото сериозно засегнато от потопа село – Полски Извор. Водният ад взе жертви и на двете места. Около къщата на 87-годишната баба Иванка е пълно с хора. Жената е намерена мъртва рано сутринта. Тя е открита от внука си на прага на стаята. Издъхнала, докато със сетни сили опитвала да се спаси от наводнението. „Аз й бях опора. Като удавник за сламка се хващаше за мен”, ридае внукът на загиналата жена. Младият мъж се вайка и се държи за главата около потъналата в тиня къща. Хората се притесняват, че ще загубят домовете си. Някои от тях скоро правили ремонт на къщите си, които сега са под вода. Притесняват се, че няма откъде да намерят средства, за да възстановят домовете си.", "date": "2017.10.25", "title": "ЖЕСТОКА ТРАГЕДИЯ! Баба Иванка опитала със сетни сили да се спаси от потопа, стигнала само до прага на стаята"}
{"url": "http://pik.bg/%D0%BB%D0%B5%D0%BA%D0%B0%D1%80%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D0%B8%D1%81%D0%BA%D0%B0-%D0%BF%D0%BE%D0%B2%D0%B5%D1%87%D0%B5-%D0%BF%D0%B0%D1%80%D0%B8-%D0%B7%D0%B0-%D0%B4%D0%B6%D0%B8%D0%BF%D0%B8%D1%82%D0%B0%D1%82%D0%B0-news700088.html", "text": "Българският лекарски съюз поиска догодина парите за джипитата да бъдат увеличени с 23 млн. лв., а самите джипита настояха за 25 млн. лв. повече. Общопрактикуващите лекари изразяват категоричното си несъгласие с предвиденото повишение на бюджета им за 2018 г., което по думите им било минимално, в размер на 0,001 процент. Пред Дарик обаче общопрактикуващи лекари изразиха съмнение, че евентуално увеличение на парите ще повиши производителността им, тъй като и на този етап ангажираността им била достатъчно голяма. 23 млн. лв. повече за джипита и 23,5 млн. лв. повече за специализираната извънболнична помощ искат от Лекарският съюз, информира Дарик председателят на съсловието д-р Венцислав Грозев. Така според него щяла да се облекчи тежестта върху болничната помощ. \"Във връзка с промяна в системата на здравеопазването, нейното реформиране и натовареността на извънболничната медицинска помощ - тя е тази, която се занимава с профилактиката, с диспансеризацията, но в която ще се извадят и дейности от болничната помощ, и затова ние определяме такъв ресурс. При общопрактикуващите лекари и досега е концентрирана голяма част от профилактиката на детското и майчиното здравеопазване. В специализираната извънболнична помощ - акушер-гинеколозите във връзка с майчиното здравеопазване и профилактиката на бременността с нейното нормално протичане - всичко това е в извънболничната помощ и затова ние тези пари ги искаме са дейности\", каза Грозев. От Сдружението на общопрактикуващите лекари заявиха, че работата им не била атрактивна, а да специализираш обща медицина било най-трудно, тъй като специализантът нямало откъде да получи финансиране. Искането за 25 млн. лв. повече за догодина е породено от факта, че в новия бюджет било предвидено минимално увеличение, твърди председателят на сдружението доц. Любомир Киров, цитиран от Дарик. Общопрактикуващи лекари от столицата обаче изразиха дълбоко съмнение, че едно увеличаване на парите им ще увеличи и работата, която са способни да извършват. Причината е, че и към този момент времето им било запълнено. Междувременно от Лекарския съюз настояха цялата надлимитна дейност на болниците тази година да бъде заплатена.", "date": "2017.10.25", "title": "Лекарският съюз иска повече пари за джипитата"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D0%BE%D1%81%D1%8A%D0%B4%D0%B8-%D0%BC%D0%B2%D1%80-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%B5%D0%BD-%D0%B0%D1%80%D0%B5%D1%81%D1%82-news700082.html", "text": "Пловдивчанин осъди МВР да му плати обезщетение за незаконен арест. Полицаите го задържали за 24 часа и след това го пуснали, без дори да го разпитат. Той първо оспорил в съда задържането си и доказал, че то е незаконно, а след това завел дело срещу Вътрешното министерство за финансова компенсация. Поискал 10 000 лв. за преживяното унижение, но с решение от 20 октомври Пловдивският административен съд му присъжда само 500. Той обаче може да обжалва и пред ВАС, съобщава Марица. На 14 април 2016-а една от колите на фирмата на пловдивчанина блъснала друг автомобил и потрошила лявата му врата и стъклата от същата страна. Било образувано досъдебно производство за унищожаване и повреждане срещу неизвестен извършител, а на управителя на дружеството била изпратена призовка да се яви на разпит в полицията. Той обаче не го направил и така бил заведен принудително в Районното, където била издадена заповед за задържането му за 24 часа. Именно тази заповед той оспорил като незаконосъобразна и доказал, че мярката е несъразмерно тежка на наличните към онзи момент данни за негово евентуално участие в повреждането на блъснатата кола. След спечелването на това дело той внесъл и новия иск, базиран на Закона за отговорността на държавата и общините за вреди. Пред съда пледирал, че е бил опозорен и след излизането си на свобода изпаднал в депресия. Въпреки тези доводи магистратите уважават малка част от финансовите му претенции.", "date": "2017.10.25", "title": "Пловдивчанин осъди МВР за незаконен арест"}
{"url": "http://pik.bg/%D0%B7%D0%B4%D1%80%D0%B0%D0%B2%D0%B5%D0%BD-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80-%E2%84%961-%D1%83-%D0%BD%D0%B0%D1%81-%D1%80%D0%B0%D0%B7%D0%B2%D0%B5%D0%BD%D1%87%D0%B0-%D1%82%D1%80%D0%B8-%D0%BC%D0%B8%D1%82%D0%B0-%D0%B7%D0%B0-%D0%B2%D0%B0%D0%BA%D1%81%D0%B8%D0%BD%D0%B8%D1%82%D0%B5-news700020.html", "text": "В България битуват 3 мита, които пречат най-много на ваксинирането срещу грип. Това заяви главният държавен здравен инспектор д-р Ангел Кунчев на пресконференция, на която бе представена информационната кампания на Световната здравна организация за грипа за тази година, предаде Кредоуеб.бг 2% се ваксинират срещу грип Не повече от 2% от населението у нас се ваксинира срещу грип през последните 4 години и това е срамен процент, коментира д-р Кунчев. Всички ние трябва да се опитаме да променим това съотношение, тъй като при такъв процент ваксинирани не можем да очакваме да имаме някакъв резултат върху общественото здраве в страната. Първият мит е, че ваксината може да ни разболее. От медицинска гледна точка това е абсурдно, защото ваксината не съдържа жив грипен вирус, а само антигени, които подсилват имунитета. От друга страна, очакванията към ваксините у нас са неоправдано високи, подчерта д-р Кунчев. Вторият мит е, че ваксината ще ни предпази от всички болести през целия зимен сезон. Хората си мислят, че, ако например си сложат ваксината през октомври, до май следващата година няма да имат никакви проблеми. Истината е, че ваксината обхваща само 2 – 3 грипни щама. В момента 60 – 70 процента от циркулиращите причинителите на различни респираторни заболявания и неразположения са риновируси, а 20 – 30 процента са аденовируси. И това е много характерно за есенния период. Хората си ги разменят, тъй като често ходят на работа с леко неразположение. Това не е грип, има голяма разлика между респираторните заболявания и грипа, обясни д-р Кунчев. При грипа имаме рязко начало, висока температура и силна отпадналост, която не ни дава възможност да работим и обикновено се стига до вземането на болнични. Третият мит е, че целият въпрос с ваксините е една световна конспирация, която обслужва фарма индустрията. Това е смехотворно, защото ако има някой, който не е заинтересован от това да се слагат ваксини, това са именно фарма фирмите. Всички препарати, които са за поддържане на имунитета, комбинирани витамини и добавки, други препарати за облекчаване на симптомите, не са под 40 – 50 лв. за един курс, а ваксината е едва 10 лв. В сумата изобщо не влизат разходите за медикаменти при сериозните усложнения от грипа. 90% от усложненията при грипа са тежки пневмонии, припомни д-р Кунчев. Ракия и чесън не помагат! Към тези митове се прибавя и народопсихологията у нас. Мнозина вярват, че с ракия и малко чесън успешно борим вирусите на грипа. За съжаление, данните показват, че това не е така, предупреди д-р Кунчев. Октомври и началото на ноември е времето за ваксините, за да може човек да си създаде имунитет, припомни той. Информационна кампания за повишаване на осведомеността относно грипа ще се проведе в редица европейски държави в седмицата 16 - 20 октомври. Тя се организира за пета поредна година, а инициатор е Регионалният офис на СЗО за Европа, стана ясно на брифинга. „Грипът може да е сериозен, ако сте над 65 г.“, това е едно от посланията на кампанията. По-възрастните хора са в най-голям риск от тежко протичане на грипа и смърт, ако не са ваксинирани, предупреди  д-р Скендер Сила, ръководител на офиса на СЗО за България. Според изискванията на здравната организация поне 75% от възрастните хора трябва да са ваксинирани, в половината от европейските държави обаче по-малко от 1 на всеки трима възрастни е ваксиниран. Ваксината при бременните пази и бебето Сред приоритетните групи за ваксиниране са и бременните жени, подчерта Скендер Сила. Това е един от проблемите на България, тъй като бременните и младите жени, които имат намерение да стават майки, не се ваксинират, подчерта и доц. Околийски. Смята се, че до 4-5-месечна възраст майката предава на новороденото чрез кърмата антитела срещу всички инфекциозни заболявания, включително и грипа. Затова и се препоръчва ваксинирането срещу грип при бебетата да започва след 6-месечна възраст, обясни д-р Кунчев. Основните щамове на грипа за предстоящия сезон са „Хонконг“ и „Мичиган“, като все още не е ясно кой ще доминира. „Мичиган“ е от групата на H1N1 щамовете и прилича на „Калифорния“, който беше много агресивен и успя да се задържи цели 6 пълни сезона, обясниха специалистите. ", "date": "2017.10.25", "title": "Здравен инспектор №1 у нас развенча три мита за ваксините"}
{"url": "http://pik.bg/%D1%80%D0%BE%D0%B1%D0%B8-%D1%83%D0%B8%D0%BB%D1%8F%D0%BC%D1%81-%D1%82%D0%B5%D0%B6%D0%BA%D0%BE-%D0%B1%D0%BE%D0%BB%D0%B5%D0%BD---%D0%BE%D1%82%D0%BB%D0%BE%D0%B6%D0%B8-%D1%82%D1%83%D1%80%D0%BD%D0%B5%D1%82%D0%BE-%D1%81%D0%B8-%D0%B8-%D0%BF%D0%BE%D1%81%D1%82%D1%8A%D0%BF%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news700077.html", "text": "Поп идолът Роби Уилямс канселира остатъка от турнето си \"Heavy Entertainment Show\" заради \"доста тревожни резултати от изследвания\". Световната обиколка на британеца трябваше да продължи на 14 февруари от Австралия. През септември той отказа три концерта в Русия, като тогава официалната версия бе, че страда от артрит и гърба му е в изключително лошо състояние. \"Възстановявам се от тежка болест през последните пет седмици, казва изпълнителят. - За съжаление симптомите й се изостриха на финалната права от европейския лег на турнето. Получих доста тревожни резултати от изследванията си и трябваше да постъпя спешно в болница за лечение. Знаете, че не съм отлагал шоута заради влошено здраве от 1998 г. насам, така че ако го направя -  значи наистина имам основателна причина\". Като част от възстановителния си курс Уилямс превключи на веган режим и тръгна на пилатес. \"Ходя на йога всеки ден, а в неделя си позволявам един наистина чудовищен бургер. Грях е, но се награждавам и така се грижа за себе си\", обяснява лошото момче на брит попа.", "date": "2017.10.25", "title": "Роби Уилямс тежко болен - отложи турнето си и постъпи в болница"}
{"url": "http://pik.bg/%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B5-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82-%D1%80%D0%B0%D0%BD%D0%B5%D0%BD-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D0%BA%D0%B8%D0%B5%D0%B2-news700125.html", "text": "Депутатът във Върховната рада на Украйна от Радикалната партия Игор Мосийчук е бил ранен при взрив в Киев, съобщават от пресслужбата на депутата, цитирани от РИА Новости. „Току що имаше покушение срещу Игор Мосийчук. На изхода на сградата на телевизионния канал „Еспресо“, когато Мосийчук е излизал от зданието, е имало взрив. Мосийчук е ранен“, се посочва в съобщение на пресслужбата на депутата на странимата му във „Фейсбук“.", "date": "2017.10.25", "title": "Покушение! Украински депутат ранен при взрив в Киев"}
{"url": "http://pik.bg/%D0%B5%D1%82%D0%BE-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BD%D0%B8-%D0%BA%D0%B0%D1%80%D0%B0%D1%82-%D0%B4%D0%B0-%D1%85%D1%8A%D0%BB%D1%86%D0%B0%D0%BC%D0%B5-news700037.html", "text": "Всеки човек се е сблъсквал с досадното хълцане. Понякога то трае минути, друг път е по-дълго. Диафрагмата се съкращава, вдишваме рязко, гласните връзки в ларинкса се затварят и се чува познатия звук. Най-честите причини за хълцане са: преяждане, консумация на газирано, люто, студено, употреба на алкохол. Според някои то се дължи на някакво нарушение в нервите, които контролират дихателните мускули. Най-разпространеният начин за спиране на хълцането е задържане на дишането. Може да изпиете и чаша вода. Има теории, според които хълцането е помагало на четириногите да се освободят от храна, заседнала в хранопровода.", "date": "2017.10.25", "title": "Ето причините, които ни карат да хълцаме"}
{"url": "http://pik.bg/%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%BF%D0%BE%D1%80%D1%8A%D1%87%D0%BA%D0%B8-%D0%BF%D1%80%D0%B5%D0%B4%D0%B2%D0%B8%D0%B6%D0%B4%D0%B0%D1%82-%D0%BE%D1%82%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D1%8F%D0%BA%D0%BE%D0%B8-%D1%83%D0%B4%D0%BE%D1%81%D1%82%D0%BE%D0%B2%D0%B5%D1%80%D0%B8%D1%82%D0%B5%D0%BB%D0%BD%D0%B8-%D0%B4%D0%BE-news700089.html", "text": "В процес на изготвяне са изменения и допълнения на Закона за обществените поръчки и на други закони, които предвиждат отпадането на някои удостоверителни документи за участие в процедури за обществени поръчки и за кандидатстване за финансиране със средства от ЕС. Това обяви вицепремиерът Томислав Дончев по време на Съвета за административна реформа, чието първо заседание под негово председателство се проведе днес. Предвижда се също при гладка процедура по разглеждане в Народното събрание до края на годината в сила да влезе и пакетът закони, свързан с отпадането на свидетелството за съдимост и осигуряване на техническа възможност за предоставяне на служебни справки за съдимост. Съветът разгледа доклада за извършване оценка на въздействието на нормативните актове за 2016 г. и направи преглед на предприетите мерки за изпълнение на един от основните приоритети на правителството – намаляването на административната тежест. Конкретните ангажименти до края на 2017 г. в изпълнение на този приоритет включват внасяне за разглеждане от Народното събрание на пакети законопроекти, свързани с оптимизация на административните услуги, намаляване на административната тежест, приемане на нормативните актове за премахване на изискването за предоставяне на хартия на 12 удостоверения, посочени в решение №338 на Министерския съвет от 2017 г. До края на годината Държавна агенция „Електронно управление“ ще изготви проект на Архитектурна рамка на електронното управление и списък на административни услуги на централните администрации, които да бъдат електронизирани. В рамките на този ангажимент ще бъде осигурена връзка между Централния компонент за служебен обмен на данни и информация (RegiX) и регистъра „Булстат“. Съветът за административна реформа определи Министерството на здравеопазването като една от пилотните администрации за участие в проекта за споделени услуги, изпълняван от Световната банка. На заседанието беше представен експертен доклад за най-честите нарушения на Закона за държавния служител, постигнато бе съгласие за търсене на институционално решение за засилване на контрола в областта на държавната служба.", "date": "2017.10.25", "title": "Промени в Закона за обществените поръчки предвиждат отпадането на някои удостоверителни документи"}
{"url": "http://pik.bg/%D0%B5%D0%B4%D0%B8%D0%BD-%D1%83%D0%B1%D0%B8%D1%82-%D0%B8-%D1%82%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BA%D0%B8%D0%B5%D0%B2-news700126.html", "text": "Един човек е загинал, а други трима, след които и депутата Игор Мосийчук, са с различни наранявания, след като взрив избухна на изхода на телевизонния канал „Еспресо“ в центъра на Киев. Това обяви пред РИА Новости съветникът на министъра на вътрешните работи на Украйна Антон Геращенко. По данни на друг съветник на министъра Зорян Шкиряк, един човек и загинал, а двама са пострадали. „Има данни за трима пострадали при взрива. За съжаление, единият е починал от получените травми. Става дума за мъж на около 30 години. Личността му се установява. Игор Мосийчук и Виталий Бал са приети в болница с наранявания“, коментира Шкиряк. Той уточни, че е бил взривен паркиран край сградата на телевизията мотоциклет. „По предварителни данни, в момента, когато от помещението на телевизионния канал на Мосийчук, е бил взривен паркиран там мотоциклет с поставено на него взривно устройство. Съдейки по всичко, мошността на взрива е била не повече от 1 килограм в тротилов еквивалент“, каза Антон Геращенко.", "date": "2017.10.25", "title": "Един убит и трима ранени при взрива в центъра на Киев"}
{"url": "http://pik.bg/%D0%B4%D1%8A%D0%B6%D0%B4%D1%8A%D1%82-%D1%81%D0%BF%D0%B8%D1%80%D0%B0-%D0%B6%D0%B8%D0%B2%D0%B0%D0%BA%D1%8A%D1%82-%D1%82%D1%80%D1%8A%D0%B3%D0%B2%D0%B0-%D0%BD%D0%B0%D0%B3%D0%BE%D1%80%D0%B5-news700084.html", "text": "е по-високо от средното за месеца и през деня ще остане без съществена промяна. Над ще има променлива облачност. Ще духа умерен до силен северозападен вятър. Температурите ще се повишат и максималната на височина 1200 метра около 13°, а на 2000 метра – около 6°. По ще има променлива облачност. През нощта все още на места по южното крайбрежие ще има слаби валежи, които до сутринта ще спрат. Ще духа до умерен вятър от запад-северозапад. Максималните температури ще са 15-16°. Температурата на морската вода е 17-18°. Вълнението на морето ще бъде 3 бала. е по-високо от средното за месеца и през деня ще остане без съществена промяна. Над ще има променлива облачност. Ще духа умерен до силен северозападен вятър. Температурите ще се повишат и максималната на височина 1200 метра около 13°, а на 2000 метра – около 6°. По ще има променлива облачност. През нощта все още на места по южното крайбрежие ще има слаби валежи, които до сутринта ще спрат. Ще духа до умерен вятър от запад-северозапад. Максималните температури ще са 15-16°. Температурата на морската вода е 17-18°. Вълнението на морето ще бъде 3 бала.", "date": "2017.10.25", "title": "Дъждът спира, живакът тръгва нагоре"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D1%87%D0%B0%D0%BA%D0%B2%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B4%D0%B0-%D1%81%D0%B5-%D1%81%D0%BB%D1%83%D1%87%D0%B8-%D0%B2-%D1%81%D1%80%D0%BE%D0%BA-news700093.html", "text": "Британското правителство очаква сделката за Брекзит да бъде сключена в срок и одобрена от Парламента до март 2019 г., предава Ройтерс, като се позовава на изказване на официален говорител. „Наше намерение и очакване е, че преговорите ще завършат с добра сделка и достатъчно време преди крайния срок, така че Парламента да одобри условията преди правителството да приключи мандата си“, се казва в съобщението, цитирано от Фокус. Изказването опровергава по-ранните очаквания, че преговорите няма да завършат преди месец март 2019 г., когато Великобритания ще излезе от Европейския съюз със или без сделка. Говорителят потвърди, че премиерът Тереза Мей има пълно доверие във водещият преговорите от страна на Лондон Дейвид Дейвис.", "date": "2017.10.25", "title": "Тереза Мей очаква Брекзит да се случи в срок"}
{"url": "http://pik.bg/%D1%80%D0%B0%D0%BD%D0%B5%D0%BD%D0%B8%D1%8F%D1%82-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82-%D0%B8%D0%B3%D0%BE%D1%80-%D0%BC%D0%BE%D1%81%D0%B8%D0%B9%D1%87%D1%83%D0%BA-%D1%89%D0%B5-%D0%B1%D1%8A%D0%B4%D0%B5-%D0%BE%D0%BF%D0%B5%D1%80%D0%B8%D1%80%D0%B0%D0%BD-news700128.html", "text": "Депутатът от Върховната рада на Украйна, от фракцията „Радикална партия“ Игор Мосийчук, който бе ранен при взрив в центъра на Киев, ще бъде опериран по спешност. Това съобщи депутатът Дмитрий Линко, цитиран от \"Известия\". Той уточни, че Мосийчук е приет в болница с множество осколочни наранявания. Линко публикува в профила си във „Фейсбук“ и снимка на Мосийчук след взрива. По сведения на Линко, при взрива е загинал телохранителят и асистент на Мосийчук Руслан. Депутатът Игор Мосийчук бе ранен при взрив в центъра на Киев. Бомбата е избухнала, когато Мосийчук е излизал от сградата на телевизионня канал „Еспресо“.", "date": "2017.10.25", "title": "Раненият украински депутат Игор Мосийчук ще бъде опериран"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D0%B2%D0%B5%D1%80%D1%81%D0%B8%D1%8F-%D0%BD%D0%B0%D0%B9-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%8F%D1%82-%D0%B3%D1%80%D1%8A%D1%86%D0%BA%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D0%BA-%D1%81%D0%B5-%D0%BA%D1%80%D0%B8%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%B0%D1%81%D0%B8%D0%BB%D0%B8%D1%81-%D0%B1%D1%8F%D0%B3%D0%B0-%D0%B4%D0%B2%D0%B0-%D0%BF-news699891.html", "text": "Гръцките власти разполагат с информация за присъствието през последните месеци на 51-годишния Василис Палеокостас в България. Той е сред най-издирваните бандити в южната ни съседка и дори е наричан от тамошните медии Гръцкия Робин Худ. Полицията в Гърция твърди, че това е вторият път, когато има ясни индикации за присъствието на Василис Палеокостас в България. Преди това той е засичан у нас в края на 90-те години. Информацията, на която се позовават гръцките специални служби, е на базата на телефонни обаждания, записани от затвора на остров Корфу. Василис Палеокостас, или Неуловимия Робин Худ, както го наричат гръцките медии, е замесен в множество престъпления, извършени в Гърция. Между тях е отвличането на солунския бизнесмен и ръководител на компанията „Алумил“ Георгиос Милонас. Похитителите поискаха от семейството му откуп от 30 милиона евро. Палеокостас е легенда в бандитските среди в Гърция. На два пъти - през 2006 и 2009 година, той, като в холивудски екшън успя да избяга от най-строго охранявания затвор „Коридалос“ в Атина – с хеликоптер, осигурен от неговите хора. Гръцките власти обявиха тогава награда от 1 млн. евро за залавянето на Василис Палеокостас като най-издирвания престъпник в Гърция, който от години не дава мира на органите на реда. Той има ортак и това е албанецът Алкет Ризай. През 2009 г. гръцката полиция го задържа след дълго издирване след двете зрелищни бягства от затвора заедно с Палеокостас. Ризай беше открит и арестуван при полицейска акция в Ано Сули, област Атика, през 2009 г. Заедно с албанския престъпник и беглец бяха арестувани още трима души. Така полицията влезе в следите и на Палеокостас, защото на 22 февруари 2009 г. Ризай и Василис Палеокостас успяха да изпълнят изумителното си бягство с хеликоптер от затвора „Коридалос\". Те се качиха в него по въжена стълба. Хеликоптерът бил отвлечен от тяхна съучастничка няколко часа по-рано. Първото бягство на Ризай и Палеокостас е през 2006 г. по същия зрелищен начин. Те бяха арестувани, след като се разкри участието им в отвличането на гръцкия бизнесмен Георгиос Милонас. Той беше държан в плен две седмици през лятото и за освобождаването му бяха платени 12 млн. евро откуп. По-късно Палеокостас пак успя да се изплъзне от властите и да се укрие.", "date": "2017.10.25", "title": "СЕНЗАЦИОННА ВЕРСИЯ! Най-издирваният гръцки престъпник се крие в България! Василис бяга два пъти от затвора с хеликоптер"}
{"url": "http://pik.bg/%D1%81%D0%B5%D0%BA%D1%81%D0%B8%D1%81%D1%82%D0%BA%D0%B8-%D0%B4%D1%83%D0%BC%D0%B8-%D0%B8%D0%B7%D1%8F%D0%B4%D0%BE%D1%85%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82-news700036.html", "text": "Лейбъристкият депутат Джаред O'Maрa бе изключен от редовете на партията заради сексистки коментари, предаде Би Би Си. Ръководството на главната опозиционна на кабинета начело с Тереза Мей партия предприе драстичната мярка, след като медия от Острова разпространи запис на парламентариста с обидни коментари към жена. В кадри, заснети преди две години, се чува как законодателят от Камарата на общините (долната камара на парламента в Лондон) отправя нецензурни реплики към 35-годишната Софи Евънс и я нарича \"грозна кучка\". \"Той ме нарече грозна к.чка\", заяви тя. Депутатът не се отрече от думите си, но заяви, че е поднесъл своите извинения малко след острите си реплики.", "date": "2017.10.25", "title": "Сексистки думи \"изядоха\" главата на британски депутат"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B3%D0%BE%D1%82%D0%B2%D0%B8-%D1%83%D0%B4%D0%B0%D1%80-%D0%B7%D0%B0-%D0%BC%D1%8A%D1%80%D0%BB%D1%8F%D1%87%D0%B8%D1%82%D0%B5-%D0%BD%D0%B0-%D0%BF%D1%8A%D1%82%D1%8F-%D1%81%D0%BF%D0%B8%D1%80%D0%B0%D1%82-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%BE-%D0%BE%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BD%D0%B5%D0%B8%D0%B7%D0%BF%D1%80%D0%B0%D0%B2%D0%BD%D0%B0-%D0%BA%D0%BE%D0%BB%D0%B0-news700105.html", "text": "Автомобилите с техническа неизправност ще бъдат спирани от движение незабавно. Такава промяна готви държавата. Това означава, че ако по време на годишния технически преглед, през който е задължен да премине всеки шофьор, бъде открита техническа неизправност, органите на реда ще бъдат уведомявани по електронен път. И то веднага. А превозното средство ще бъде спряно от движение, докато повредата не се отстрани. Откога ще влезе в сила е рано да се каже. Но експертите смятат, че това ще се случи до Нова година. Само от началото на годината у нас са станали над 5500 тежки катастрофи. Около 10% от тях са заради техническа неизправност. И затова новите мерки са наложителни. А за нарушителите ще има и по-тежки наказания, предава Нова тв. „Ако бъде хванат, че се движи, пада под ударите на закона”, обясни комисар Бойко Рановски, началник на „Пътна полиция”. За първите 9 месеца на година са прекратени на 11 000 регистрации на автомобили заради шофьори, употребили алкохол или наркотици. А над 865 000 коли са спрени от движение заради липса на „Гражданска отговорност”. „Не разбираме колко години прекарваме на пътя. Средно, ако човек прекарва по два часа на ден, то 8 години живее на пътя”, изчислява Алекси Кесяков, експерт по безопасността. И за да е по-добър животът на пътя, а и за да го има, експертите подсещат - да се шофира внимателно, защото най-много са катастрофите, причинени по невнимание на водача. И да не се подминава, а да се помага. Защото дори законът задължава да се оказва първа помощ.", "date": "2017.10.25", "title": "Държавата готви удар за мърлячите на пътя: Спират незабавно от движение неизправна кола"}
{"url": "http://pik.bg/%D1%84%D0%B0%D0%BD%D1%82%D0%BE%D0%BC%D1%8A%D1%82-%D0%BC%D0%B5%D0%B3%D0%B7-%D0%B5-%D0%BA%D0%B0%D1%82%D0%BE-%D1%84%D1%83%D1%80%D0%BD%D0%B0%D0%B4%D0%B6%D0%B8%D0%B9%D1%81%D0%BA%D0%B0-%D0%BB%D0%BE%D0%BF%D0%B0%D1%82%D0%B0---%D1%81%D0%BB%D0%B5%D0%B4-%D0%B1%D0%BE%D0%B9%D0%BA%D0%BE%D1%82%D0%B0-%D0%BF%D0%B0%D0%BA-%D1%81%D1%82%D0%B0%D0%BD%D0%B0-%D0%BA%D0%B0%D1%82%D0%B5%D1%80%D0%B8%D1%86%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D1%80%D1%86%D0%B0%D0%BB%D0%BA%D0%B8-news700107.html", "text": "Биг Брадър май най-сетне подчини ревливата бойкотаджийка Миглена Каканашева. Шивачката от Раковски, която за пореден път се опълчи на продукцията, отказвайки да изпълнява мисия, се пречупи. Припомняме, че Каканашева, която веднъж вече постави условие на играта да не бъде наричана Миглена, а Мегз - модния й бранд, бе обявена за Фантома на Къщата. Биг Брадър съобщи, че този съквартирант за него не съществува повече, заради отказа й да носи костюма на катерицата от \"Ледена епоха\". Оставена без дрехи и аксесоари, дизайнерката сподели, че се е почувствала като умряла в играта. Лишена от облеклата, които след като ги разходи из Къщата се рекламират из профилите на фирмата й в социалните мрежи, Миглена реагира като типична фурнаджийска лопата и промени мнението си, за да може да получи дрехите си обратно. \"Ще облека костюма, искам Меги да се роди отново\", отсече пред Алфредо Торес \"катерицата\".", "date": "2017.10.25", "title": "Фантомът Мегз е като фурнаджийска лопата - след бойкота пак стана катерица заради парцалките си"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%83%D1%87%D0%B8%D1%82%D0%B5%D0%BB%D0%BA%D0%B0-%D1%88%D0%B0%D0%BC%D0%B0%D1%80%D0%BE%D1%81%D0%B0-%D0%BF%D1%80%D0%B5%D0%B7-%D0%BB%D0%B8%D1%86%D0%B5%D1%82%D0%BE-%D0%BF%D0%B5%D1%82%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D0%BF%D1%80%D0%B5%D0%B4-%D1%81%D1%8A%D1%83%D1%87%D0%B5%D0%BD%D0%B8%D1%86%D0%B8%D1%82-news700068.html", "text": "Учителка от Помощното училище в Благоевград удари петокласник пред съучениците му. Случаят се разиграл в петък, когато по време на час педагожката Лиляна Станоева се афектирала, че 11-г. ученик със СОП нарушава дисциплината и му ударила шамар през лицето. В училище пристигнали родителите на детето и провели разговор с ръководството и учителката. Майката и бащата уверили педагозите, че няма да „вдигат шум“ и случаят за тях е приключен, но по-късно променили решението си и подали жалба в Агенцията за закрила на детето. Директорката на Помощното училище /преобразувано по новия закон в Център за специална образователна подкрепа/ Магдалена Ковачка не е информирала РУО за случая, въпреки че при възникване на инциденти всички директори са длъжни в срок до 2 часа да докладват в Регионалното управление на образованието. След като случаят излезе наяве, началникът на управлението Ивайло Златанов е провел разговор с нея, а тя го е уверила, че детето е добре. „За случая информирахме МОН, предстои да издадем констативен протокол с предписания, както и Магдалена Ковачка да даде писмени обяснения”, коментира Ивайло Златанов. Директорката Ковачка, която е пред пенсия, е давала вчера обяснения в общината, като на разговора са присъствали и представители на Агенцията за закрила на детето. Родителите настояват учителката да бъде наказана.", "date": "2017.10.25", "title": "Инцидент в училище в Благоевград! Учителка шамароса през лицето петокласник пред съучениците"}
{"url": "http://pik.bg/%D0%BC%D0%B0%D1%81%D1%82%D1%8A%D1%80-%D1%88%D0%B5%D1%84%D0%BA%D0%B0%D1%82%D0%B0-%D0%BC%D0%B0%D1%80%D0%B8%D0%B5%D0%BB%D0%B0-%D0%BD%D0%BE%D1%80%D0%B4%D0%B5%D0%BB-%D1%81%D1%8A%D0%B2%D0%B5%D1%82%D0%B2%D0%B0-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D1%81%D0%BC%D0%B5%D0%BD%D0%B8-%D0%BC%D1%83%D1%85%D0%BE%D0%BB%D0%BE%D0%B2%D0%BA%D0%B8%D1%82%D0%B5-%D0%BD%D0%B0-%D0%BC%D0%B5%D0%B3%D1%8A%D0%B7-%D1%81-%D1%83%D1%81%D0%BC%D0%B8%D1%80%D0%B8%D1%82%D0%B5%D0%BB%D0%BD%D0%B8--news700071.html", "text": "Най-яркият участник в кулинарното шоу \"Мастър шеф\" Мариела Нордел \"нахрани\" както само тя умее най-истеричната и дразнеща съквартирантка в цялата история на \"Биг Брадър\" - Миглена Каканашева. \"Пак се чудя на търпението на Брадъра - аз на негово място отдавна да съм я натирила в некой ъгъл без камери да се увива в мухоловките си и да си чопли на спокойствие некоя суха коричка хляб. Изкефи ме медиците като й шатнаха инжекцията - как се кротна след това и легна като ваденка на дивана. Явно трябва да бъде държана на инжекционни - каквото и да е. Друга оправия с това няма!\", допълни Мастър шефката. Припомняме, че в последните дни шивачката отново изкара извън нерви съквартирантите си от звездния сезон, като отказа да носи костюма на катерицата от \"Ледена епоха\", за да може да рекламира собствените си \"дизайнерски\" дрехи, внос от Китай. Наред с това Каканашева \"припадна\" точно в деня на елиминациите. \"Казват, че нямало лоша реклама, но след нескопосно изиграни истерични припадъци, постоянни хленчения, скоротечни крясъци, словестна диария и селски капризи, Мегъз може да рекламира само и единствено усмирителни ризи\", изригна Нордел.", "date": "2017.10.25", "title": "Мастър шефката Мариела Нордел съветва Биг Брадър: Смени мухоловките на Мегъз с усмирителни ризи и я дръж на инжекции"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B3%D0%B5%D1%80%D0%B1-%D0%B0%D1%82%D0%B0%D0%BD%D0%B0%D1%81-%D1%82%D0%B0%D1%88%D0%BA%D0%BE%D0%B2-%D0%B2%D1%8A%D0%B2%D0%B5%D0%B6%D0%B4%D0%B0%D0%BC%D0%B5-%D0%BA%D0%BE%D0%BD%D1%82%D1%80%D0%BE%D0%BB-%D1%81%D1%80%D0%B5%D1%89%D1%83-%D0%BC%D0%B0%D0%BD%D0%B8%D0%BF%D1%83%D0%BB%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0%D0%B6%D0%B8%D1%82%D0%B5-%D0%BD%D0%B0-news700065.html", "text": "Манипулирането на километражите на моторните превозни средства да се санкционира – това предвиждат промени в Закона за движение по пътищата, внесени за разглеждане в Народното събрание. Един от вносителите – народният представител от ГЕРБ-Пловдив-град инж. Атанас Ташков разясни снощи на среща с жители на район „Южен“, че целта на измененията е контрол и коректност на пазара на автомобили. „Идеята е при годишния технически преглед да бъде въвеждана и информация за изминалите километри на МПС-то. Освен това се предвижда при всяко посещение в сервиз за ремонт, техническото лице да бъде задължено да нанася данните от километража“, обясни депутатът от ГЕРБ Атанас Ташков, който е член на Парламентарната комисия по транспорт. На въпрос на граждани той разясни, че се работи в посока да бъде въведена обща регистрация на техническите прегледи в Европейския съюз. „На първо място искаме да направим техническите прегледи валидни в целия ЕС – ако един автомобил е минал преглед в Германия, той да важи и в България, като това се отнася само за регистрираните автомобили“, каза още инж. Ташков. Това касае основно собствениците на автомобили нов внос, тъй като на всеки автомобил, вкаран от страна от ЕС, ще може да се проследи историята и ще се видят реалните километри. С цел въвеждане на по-голяма техническа безопасност, която ще доведе и до по-добра безопасност на движението, се предвижда при засичане на пътя на неизправно МПС длъжностните лица да могат да го дерегистрират до отстраняване на проблемите Освен това се предвижда да се разширява обхватът на превозните средства, които трябва да минат през технически преглед – това да важи за всички превозни средства, които имат регистрация. „Предлаганите промени ще имат положителен ефект“, категоричен бе народният представител от ГЕРБ-Пловдив-град инж. Атанас Ташков.", "date": "2017.10.25", "title": "Депутатът от ГЕРБ Атанас Ташков: Въвеждаме контрол срещу манипулирането на километражите на колите"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-70-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D1%81%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D0%BD%D0%B8-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-6-%D0%B3%D0%BE%D0%B4%D0%B8%D0%BD%D0%B8-%D0%B2-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B3%D1%80%D0%B0%D0%B4-news700112.html", "text": "Зам.-председателят на ГЕРБ и председател на ПГ на партията Цветан Цветанов участва в церемонията по откриването на ремонтираната спортна зала „Младост“ в Димитровград. На събитието присъстваха и депутатът от ГЕРБ и областен координатор на партията в Хасково Делян Добрев, народните представители от ГЕРБ-Хасково Евгения Ангелова и д-р Георги Станков, областният управител на Хасково Станислав Дечев, представители на спортната общественост от Димитровград и страната. „Държавата дава много възможности на всички общини, но единици са управниците като димитровградския кмет Иво Димов, които успяват да работят в интерес на хората. Отношението на държавата е еднакво към всички, но вашият кмет доказа, че може и знае как да работи за града и общината”, категоричен бе Цветанов. Той отбеляза, че от 2011 година до сега в Димитровград са инвестирани 70 милиона лева. Цветан Цветанов се обърна специално към младите хора от Димитровград и ги призова да насърчават децата си да тренират, защото спортът възпитава силни характери. „Уверен съм, че новите олимпийски и световни шампиони на България са някъде тук в зала „Младост”“, завърши лидерът на ПГ на ГЕРБ Цветан Цветанов. Средствата за ремонта на спортна зала „Младост“ в размер на 3 милиона лева бяха отпуснати от правителството на Бойко Борисов през декември 2016 година. До ремонта се стигна след като силен вятър отнесе част от покрива на съоръжението. „Днес, 10 месеца по-късно, залата е неузнаваема. Благодаря на правителството и на премиера Бойко Борисов за това, че винаги са проявявали по-специално отношение към Димитровград. Надявам се това да продължи и в бъдеще“, заяви кметът на община Димитровград Иво Димов. „Димитровград се превърна в център на инвестициите в Хасковска област и продължава да привлича все повече чуждестранни фирми. Това, което прави тук Иво Димов, е пример за това как трябва да работи един кмет”, заяви депутатът Делян Добрев. Той поздрави жителите на Димитровград за обновената зала и подчерта, че хубавите новини за Хасковски регион идват винаги от Димитровград. Спортна зала „Младост” вече разполага с 1082 седящи места. Тя е напълно модернизирана, изпълнени са всички мерки за енергийна ефективност, направена е цялостна реконструкция. Зала „Младост“ е единственото в Хасковска област съвременно многофункционално съоръжение за спортни и културни прояви. Това е първият ремонт на залата от 42 години насам. Откриването продължи с впечатляващ фолклорен спектакъл \"Ние, българите\" на ансамбъл \"Чинари\".", "date": "2017.10.25", "title": "Цветан Цветанов: 70 милиона лева са инвестирани в последните 6 години в Димитровград "}
{"url": "http://pik.bg/%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%BF%D0%B0%D1%80%D1%87%D0%B5-%D0%BF%D0%BB%D0%B0%D1%82-%D0%BF%D1%80%D0%BE%D0%BF%D0%B8%D1%82%D0%BE-%D1%81-%D0%BA%D1%80%D1%8A%D0%B2%D1%82%D0%B0-%D0%BD%D0%B0-%D0%B9%D0%BE%D0%B0%D0%BD-%D0%BF%D0%B0%D0%B2%D0%B5%D0%BB-%D0%B2%D1%82%D0%BE%D1%80%D0%B8-news700117.html", "text": "Реликва, свързана с покойния папа Йоан Павел Втори , бе открадната от храм, извисяващ се над италианското езеро Гарда, предаде Франс прес. Реликвата е парче плат, пропито с кръвта на Йоан Павел Втори. То е било откраднато от църквата Богородица от Монтекастело , разказа свещеникът на църквата Джузепе Матанца, който призова крадците да върнат откраднатото. Крадците са се смесили с туристите в храма и са успели да откраднат и друга реликва - фрагменти от костите на полския свещеник Йежи Попелушко, капелан на полския профсъюз Солидарност и защитник на човешките права, убит от служители на полската държавна сигурност и обявен за блажен от католическата църква. Реликвите, свързани с Йоан Павел Втори и с полския свещеник, са били дарени на храма от полски кардинал през 2014 г. Крадците са успели да откраднат и литургийни предмети, както и свещници от храма.", "date": "2017.10.25", "title": "Откраднаха парче плат, пропито с кръвта на Йоан Павел Втори"}
{"url": "http://pik.bg/%D0%B4%D0%BE-20-%D0%B3-%D0%B7%D0%B0%D1%82%D0%B2%D0%BE%D1%80-%D0%B3%D1%80%D0%BE%D0%B7%D1%8F%D1%82-%D0%B0%D1%85%D0%BC%D0%B5%D0%B4-%D0%B1%D0%BB%D1%83%D0%B4%D1%81%D1%82%D0%B2%D0%B0%D0%BB-%D1%81-13-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%81%D0%B8-%D0%B4%D1%8A%D1%89%D0%B5%D1%80%D1%8F-news700027.html", "text": "Уважено е искането на Окръжната прокуратура в Силистра да бъде взета мярка за неотклонение \"Задържане под стража\" спрямо 50-годишния Ахмед Ю. от силистренското село Вокил, който е бил привлечен като обвиняем за извършване на действия с цел да възбуди или удовлетвори полово желание без съвкупление - престъпление по чл. 149, ал. 5, т. 3, във вр. с ал. 2, т. 4, във вр. с ал. 1 от НК, предаде Русе24. Блудствените действия Ахмед извършил с родната си дъщеря, която е на 13 години, при условията на опасен рецидив. При проведения разпит обвиняемият обяснил, че няма спомени за случилото се, тъй като употребил голямо количество алкохол, но приел да е извършил престъплението, след като дъщеря му твърдяла това. Обвиняемият Ахмед е осъждан многократно, като е бил условно предсрочно освободен от затвора. Първоначално той е бил задържан за срок до 72 часа с постановление на наблюдаващия делото прокурор в Окръжната прокуратура в Силистра. Престъплението, за което е привлечен като обвиняем, е тежко умишлено деяние по смисъла на наказателния закон и се отличава с изключително висока степен на опасност. Наказанието за това престъпление е лишаване от свобода за срок от 5 до 20 години.", "date": "2017.10.25", "title": "До 20 г. затвор грозят Ахмед, блудствал с 13-годишната си дъщеря"}
{"url": "http://pik.bg/%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B5%D0%B0-%D0%BF%D0%BE%D1%87%D1%82%D0%B8-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D1%81%D1%8A%D1%81-%D1%81%D1%8A%D1%80%D1%87%D0%B8%D1%86%D0%B5-%D0%BE%D1%82-%D0%BA%D0%B0%D1%80%D1%82%D0%BE%D0%BD-%D1%81%D0%BD%D0%B8%D0%BC%D0%BA%D0%B0-news700069.html", "text": "Димитър Бербатов е участвал в множество напрегнати мачове, губил е дербита, получавал е контузии, но само признава, че само един жест почти го е разплаквал. А неговият автор няма нищо общо с футбола, предаде Би Ти Ви.", "date": "2017.10.25", "title": "Малката Деа почти разплака Бербатов със сърчице от картон (СНИМКА)"}
{"url": "http://pik.bg/%D0%B3%D0%BE%D0%BB%D1%8F%D0%BC-%D1%81%D0%BC%D1%8F%D1%85-%D1%81%D0%B0%D1%88%D0%BA%D0%B0-%D0%B2%D0%B0%D1%81%D0%B5%D0%B2%D0%B0-%D0%B8%D0%B7%D0%BC%D0%B8%D1%81%D0%BB%D0%B8-%D0%BD%D0%BE%D0%B2-%D0%B2%D0%B8%D0%B4-%D1%84%D0%B8%D1%82%D0%BD%D0%B5%D1%81-%D1%81%D0%BD%D0%B8%D0%BC%D0%BA%D0%B8-news700113.html", "text": "Сашка Васева може да патентова нов вид фитнес - с палто и поло. Певицата със змейски апетит бе впрегната от Алфредо Торес да поспортува в залата на Къщата. Биг Брадър възложи мисия на кубинеца и на Марги Хранова да правят, да струват, но да вардят Сашка по-далеч от кухнята, за да свали до края на седмичната мисия 5 кг. \"Ох!\", \"Ах!\", \"Кръстът ме боли\", \"И гръбчето\", заохка Сашка още на втората си минута върху велоергометъра във фитнеса. А вида, в който се качи на колелото, бе против всякакви правила - навлечена с бялото си кожено палто, под него спортен екип, а под горнището му - поло!!! Леката тренировка само изостри още повече патологичния апетит на Дупнишката Мадона. Едва излязла от залата, тя се насочи към кухнята и се възнагради за пролятия пот с пълна чиния мандичка. Мисия \"Отслабване\" изглежда просто кауза пердута!!!", "date": "2017.10.25", "title": "ГОЛЯМ СМЯХ! Сашка Васева измисли нов вид фитнес (СНИМКИ)"}
{"url": "http://pik.bg/%D1%83%D0%B6%D0%B0%D1%81-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%BB%D1%83%D0%B4%D0%B8%D1%8F-%D1%80%D0%B5%D0%BF%D0%BE%D1%80%D1%82%D0%B5%D1%80-%D1%89%D1%8F%D0%BB%D0%B0-%D0%B4%D0%B0-%D1%83%D0%B1%D0%B8%D0%B5-%D0%BE%D1%80%D0%BB%D0%B8%D0%BD-%D0%BF%D0%B0%D0%B2%D0%BB%D0%BE%D0%B2-%D0%BF%D0%BE%D0%BF-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D1%81%D0%B5-%D0%BF%D1%80%D0%B5%D0%B1%D0%B8-%D1%81-%D0%BC%D0%BE%D1%82%D0%BE%D1%80-%D0%B7%D0%B0%D1%80%D0%B0-news700060.html", "text": "В лек пътен инцидент попадна Орлин Павлов по време на снимките към \"Funny Side Of Me\" – първото издадено парче от саундтрака на новия филм на Ники Илиев \"Нокаут или всичко, което тя написа\". Логистиката на последните кадри към видеото, чиято премиера бе вчера, поставя певеца на мотор, докато две красавици - Александра Богданска и Ралица Методиева, го спират на стоп. \"Сега ще видите нещо смешно. Загледах се в бюста на момичетата и неизбежното се случи - паднах от мотора\", пошегува се Павлов, секунди преди да покаже заснетата сцена на гафа, от който за щастие се измъкнал невредим. Режисьор на видеото е отново Ники Илиев. Сюжетът на третия му филм се фокусира върху съдбата на Арън (Гари Дърден) - бивш ММА боец, който се обръща към музиката, след като мозъчна травма го вади от ринга. Героят на Орлин е Боби - млад и амбициозен боксьор, емигрирал със сестра си (Саня Борисова) в Ню Йорк. Във филма с роля се разписва и Александър Кадиев, който ще забавлява любителите на седмото изкуство с опитите си да превежда английски реплики с мобилно приложение. \"Нокаут\" ще се завърти по българските кина на 5 януари, отбелязва \"Монитор\".", "date": "2017.10.25", "title": "УЖАС! Жената на Лудия репортер щяла да убие Орлин Павлов! Поп звездата се преби с мотор заради бюста на Алекс Богданска"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-8-%D0%B4%D1%83%D1%88%D0%B8-%D0%BF%D1%80%D0%B8%D1%81%D0%B2%D0%BE%D0%B8%D0%BB%D0%B8-%D1%81-%D1%84%D0%B0%D0%BB%D1%88%D0%B8%D0%B2%D0%B8-%D0%B7%D0%B0%D0%B2%D0%B5%D1%89%D0%B0%D0%BD%D0%B8%D1%8F-14-%D0%B8%D0%BC%D0%BE%D1%82%D0%B0-news700118.html", "text": "Арести заради имотни измами в София. Задържани са 8 души по обвинение, че с фалшиви завещания са присвоили 14 имота. Схемата действала от 2013 година. Измамниците намирали информация за имоти, чиито собственици са починали и нямали наследници. Правели фалшиви завещания, заверявали ги при нотариус и ги продавали, съобщава Нова телевизия. Първоначално са задържани 15 души. Претърсени са адреси, иззети са неистински саморъчни завещания, печати, фалшиви договори за недвижими имоти, удостоверения за наследници и други документи. Осем от задържаните вече имат обвинения за пет измами.", "date": "2017.10.25", "title": "Задържаха 8 души, присвоили с фалшиви завещания 14 имота "}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%B8%D1%80%D0%B0%D0%BA-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%B2%D1%81%D0%B8%D1%87%D0%BA%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%B3%D1%80%D1%83%D0%BF%D0%B8-news700108.html", "text": "Турция е готова да помогне на Ирак в борбата срещу тероризма, съобщава турският ежедневник Хюриет. В съобщение на турското правителство от сряда, се казва, че Анкара е готова да подпомогне борбата на Багдад с „всички терористични групи“, сред които „Ислямска държава“ и определената за незаконна от Турция Работническа партия на Кюрдистан. Иракският министър-председател разкри от своя страна, че двете държави са на път да приемат общ проект, целящ да стабилизира региона, но не разкри подробности. Срещата между държавните глави е част от визитата на Хайдар ал Абади в Анкара.", "date": "2017.10.25", "title": "Турция помага на Ирак в борбата с \"всички терористични групи\""}
{"url": "http://pik.bg/%D0%BF%D0%BE%D0%B7%D0%B8%D1%86%D0%B8%D1%8F-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B5%D0%B4-%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%8F-%D1%81%D0%B5%D0%BD%D0%B0%D1%82-news700096.html", "text": "Каталунският лидер Карлес Пучдемон е отказал поканата да говори пред испанския Сенат в четвъртък, ден преди горната камара на парламента да гласува за поставянето на Каталуния под опеката на Мадрид, съобщи регионалното правителство, цитирано от Франс прес и Ройтерс. \"Председателят Пучдемон няма да отиде в четвъртък в Сената\", заяви негов говорител и уточни, че няма да го направи, защото испанското правителство вече е решило да установи контрол върху Каталуния, за да попречи на областта да обяви независимост.", "date": "2017.10.25", "title": "ПОЗИЦИЯ! Лидерът на Каталуния отказа да говори пред испанския сенат "}
{"url": "http://pik.bg/%D1%82%D1%8F-%D1%81%D0%B5-%D0%B1%D1%80%D1%8A%D1%81%D0%BD%D0%B5%D1%88%D0%B5-%D0%B2-%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D0%B5-%D0%BD%D0%B0-27-%D0%B3%D0%BE%D0%B4%D0%B8%D0%BD%D0%B8-%D0%BD%D0%BE-%D0%BF%D1%80%D0%B8%D0%B5-%D1%80%D0%B5%D0%B0%D0%BB%D0%BD%D0%BE%D1%81%D1%82%D1%82%D0%B0-%D1%81%D0%B5%D0%B3%D0%B0-%D0%B5%E2%80%A6-%D1%81%D0%BD%D0%B8%D0%BC%D0%BA%D0%B0-news700058.html", "text": "В продължение на 25 години тя се бори с това и депилира цялото си тяло и влакната започнали да се появяват на лицето и устата й, но също и  брадичката й. Приятелите ми не забелязаха нищо, винаги знаех как да крия проблема си – каза Роузи. Роузи никога не се чувстваше добре в собствената си кожа, пиеше хормонални терапии всеки ден и продължаваше редовни прегледи, но нищо не се промени. След години на депилация, бръснене и различни лазерни процедури, Роузи реши да приеме проблема си и да я остави да расте брадата си. Лекарите приемат, че нейното окосмяване се дължи на поликистозни яйчници, но също така и няколко хормонални нарушения. \"Бях емоционално съкрушена и вече не исках да лъжа. Беше трудно решение да оставя брадата ми да порасне, в началото ми беше неприятно и се сдържах да не взема бръснач и да се избръсна\", казва Роузи. Сега, когато се разхожда в квартала, хората я спират и поздравяват и казват, че е смела жена и че изглежда красиво и накрая това кара Роузи да се чувства добре в собствената си кожа и да бъде щастлива.", "date": "2017.10.25", "title": "Тя се бръснеше в продължение на 27 години, но прие реалността! Сега е… (СНИМКА)"}
{"url": "http://pik.bg/%D0%B1%D0%BE%D0%B5%D1%86-%D0%BD%D0%B0%D0%BD%D0%B0-%D0%B3%D0%BB%D0%B0%D0%B4%D1%83%D0%B8%D1%88-%D0%BC%D0%B8%D0%BD%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D1%85%D0%B8%D0%BC%D0%B8%D0%BE%D1%82%D0%B5%D1%80%D0%B0%D0%BF%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news700002.html", "text": "Нана Гладуиш публикува на страницата си във Фейсбук снимка от последната ѝ химиотерапия, която се е състояла на 24 октомври. „Здравейте, Точно в този момент, на днешния 24 октомври 2017 г., е последната от планираните 6 неоадювантни химиотерапии във връзка с поставената ми за втори път диагноза – рак на гърдата. Предстоят няколко важни седмици, в които в зависимост от резултата от проведената терапия, ще се реши каква операция и лъчетерапия и пр. терапии ще последват. Винаги сте ме подкрепяли и днес искам да ви благодаря, че сте до мен, че сте загрижени за мен и ме дарявате с много обич и внимание. Бъдете здрави! Едната снимка я приемете с намигване и пожелания за добро настроение, дори когато не ви е до смях.“", "date": "2017.10.25", "title": "БОЕЦ! Нана Гладуиш мина последната химиотерапия (СНИМКИ)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BC%D1%8A%D0%B3%D0%BB%D0%B0-%D0%BD%D0%B0-%D0%BF%D1%80%D0%BE%D1%85%D0%BE%D0%B4%D0%B0-%E2%80%9E%D0%BF%D0%B5%D1%82%D1%80%D0%BE%D1%85%D0%B0%D0%BD%E2%80%9C-%D0%B2%D0%B8%D0%B6%D0%B4%D0%B0-%D1%81%D0%B5-%D1%81%D0%B0%D0%BC%D0%BE-%D0%B4%D0%BE-50-%D0%BC%D0%B5%D1%82%D1%80%D0%B0-news700097.html", "text": "Мъгла затруднява движението по пътя през прохода „Петрохан“, съобщава Фокус, като се позовава на дежурния служител в Областно пътно управление – Монтана. Видимостта там е ограничена до 50 метра. Снеговалежът е спрял, образувалата се снежна покривка е от 8 см. Пътната настилка е почистена от сняг, съобщиха от фирмата, която поддържа пътя през зимата. За прохода „Петрохан“ остава забраната за преминаване на тежкотоварни автомобили над 12 тона.", "date": "2017.10.25", "title": "ВНИМАНИЕ! Мъгла на прохода „Петрохан“, вижда се само до 50 метра"}
{"url": "http://pik.bg/%D0%B2-%D0%BC%D0%BE-%D0%B4%D0%BE%D1%88%D0%BB%D0%B0-%D1%81%D0%B0%D0%BC%D0%BE-%D0%B5%D0%B4%D0%BD%D0%B0-%D0%BE%D1%84%D0%B5%D1%80%D1%82%D0%B0-%D0%B7%D0%B0-%D0%BD%D0%BE%D0%B2-%D0%B1%D0%BE%D0%B5%D0%BD-%D0%BA%D0%BE%D1%80%D0%B0%D0%B1-news700053.html", "text": "В Министерството на отбраната е било отворено предложение от участник в процедурата за придобиване на многофункционален патрулен кораб, съобщиха от ведомството. То се разглежда от междуведомствена група с представители на МО, финансовото и икономическото министерства. Ще бъдат разгледани техническото и ценовото предложения. Работата на групата ще завърши с доклад към министъра на отбраната с предложение за последващи действия. „От заявилите интерес още шест компании, четири отговориха, че не могат да представят предложение в отговор на поканата, а от две не е получен отговор. Съгласно рамката на Проекта за инвестиционен разход, при подаване дори на една оферта, тя трябва да бъде разгледана и оценена“, поясни контраадмирал Митко Петев, командир на ВМС и съпредседател на междуведомствената работна група.", "date": "2017.10.25", "title": "В МО дошла само една оферта за нов боен кораб"}
{"url": "http://pik.bg/%D0%B3%D0%BE%D1%80%D1%87%D0%B8%D0%B2%D0%BE-%D0%B2%D0%BE%D0%B4%D0%B5%D1%89%D0%B0-%D0%BE%D1%82-%D0%B1%D0%BD%D1%82-%D1%81%D0%B5-%D0%BE%D0%BC%D1%8A%D0%B6%D0%B8-%D0%B7%D0%B0-%D0%BA%D0%BE%D0%BB%D0%B5%D0%B3%D0%B0-%D1%81%D0%BD%D0%B8%D0%BC%D0%BA%D0%B8-news700038.html", "text": "Лъчезарната водеща на Сутрешния блок на БНТ, \"Денят започва\", Юлия Стефанова каза \"Да!\" на своя избраник - колега от отдел \"Сателитни комуникации\" в дирекция \"Информация\" Красимир Наев. Имeннo Haциoнaлнaтa тeлeвизия ги e cъбpaлa и в живoтa. Πpeди няĸoлĸo гoдини Юлия oтĸлиĸвa нa флиpтa мy и нe cлeд дългo зaживявaт зaeднo. Юлия и Красимир cĸлючиxа гpaждaнcĸи и цъpĸoвeн бpaĸ. След официалната част, младоженците събраха близки, приятели и колеги в модерната сватбена зала на столичния хотел \"Акорд\", където празникът протекъл радостно и по традиция с мнoгo cмяx и вeceлиe. Maлĸo пpeди подписването пpиcъcтвaщитe ca cтaнaли cвидeтeли нa зaбaвeн мoмeнт. Πpиятeлитe нa млaдoжeнeцa се опитали да попречат на бракосъчетаниеъто като го повлекли към изxoдa, но той настоял да се върне и да каже заветното \"Да\". B БHT cвaтбитe мeждy cлyжитeли ca вeчe тpaдиция. Имa нe eднa и двe двoйĸи, cъбpaли ce имeннo нa paбoтнoтo мяcтo. Haй-извecтнитe oт тяx ca нoвинapĸaтa Paдинa Чepвeнoвa и изпълнитeлния диpeĸтop Koĸo Kaмeнapoв, ĸaĸтo и вoдeщaтa Mиpa Дoбpeвa и peжиcьopa Жopo Topнeв. Юлия и Kpacимиp зaceгa нe плaниpaт мeдeн мeceц, тъй ĸaтo нe мoгaт дa cи пoзвoлят тoчнo ceгa дa излязaт в oтпycĸ, пише \"Lifeonline.bg\".", "date": "2017.10.25", "title": "ГОРЧИВО! Водеща от БНТ се омъжи за колега (СНИМКИ)"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BF%D0%BE%D0%B6%D0%B0%D1%80-%D1%83%D0%B1%D0%B8-%D0%B1%D0%B8%D0%B7%D0%BD%D0%B5%D1%81-%D0%B8%D0%B7%D0%B3%D0%BE%D1%80%D1%8F%D1%85%D0%B0-6-%D1%82%D0%BE%D0%BD%D0%B0-%D0%B1%D0%B8%D0%BB%D0%BA%D0%B8-%D0%B8-%D0%BC%D0%B0%D1%88%D0%B8%D0%BD%D0%B8-news700034.html", "text": "20 тона билки са изгорели в цех за първична преработка в село Старо Железаре. Това съобщи за Фокус инспектор Цвятко Дешев, говорител на РД ПБЗН. По думите му сигналът за пожара е получен около 17.40 часа вчера. На място е бил изпратен екип пожарникари от Хисаря. \"Огънят е унищожил 500 кв. м покрив, 20 тона билки, шест машини за преработка и пакетиране на суровината. Спасени са сграда в съседство, други 15 тона билки и 3 машини за преработка и пакетиране. Причината за пожара е късо съединение\", каза Дешев.", "date": "2017.10.25", "title": "БЕДСТВИЕ! Пожар уби бизнес, изгоряха 6 тона билки и машини"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8%D0%B7%D0%BF%D0%BB%D1%83%D0%B2%D0%B0%D1%82-%D0%BA%D0%BE%D0%BC%D0%B8%D1%87%D0%BD%D0%B8-%D0%B3%D0%B0%D1%84%D0%BE%D0%B2%D0%B5-%D0%B7%D0%B0-%D1%82%D0%B5%D1%85%D0%BD%D0%B8%D0%BA%D0%B0%D1%82%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%B4%D0%B5%D0%BF%D1%83%D1%82%D0%B0%D1%82-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-news699722.html", "text": "Покрай големия скандал с покупката на нови изтребители и бунтовете на пилотите изплуват още разкрития за състоянието на армията ни. Депутат разкрива как сме получили дефектни двигатели за флота за 6 млн лева! Когато монтирали единия, корабът тръгнал назад! Това става ясно от стенограмата на последното заседание на комисията по отбрана в парламента. След като се разгаря дебатът за ремонтираните двигатели за МиГ-29, депутатът от ГЕРБ Пламен Манушев, който е вицеадмирал от флота, изразява опасение да не се повтори стар гаф. В хода на дебата за ремонта на двигателите за бойните самолети Пламен Манушев казва: От това, което чух, господин Председател, господин Министър, се притесних много. Флотът има много горчив опит от подобна ситуация – два двигателя като нови, излезе, че са бракувани отнякъде, завод „Звезда“ не ги е произвеждал, и държавата плати 6 милиона за тях. Корабът първо тръгна назад, сега върви като куцо магаре – едва, едва върви. Това е – шест милиона за два бракувани двигателя. Притеснявам се да няма нещо подобно тук. Така че проблемът е много сериозен. (Реплики.) Както ПИК вече съобщи, има съмнения, че два от ремонтираните 10 двигателя за самолетите са дефектни. Това е и причината днес пилотите от базата в „Граф Игнатиево“ да откажат да изпълняват учебните полети. Бойните полети по охрана на границата се изпълняват по план.", "date": "2017.10.25", "title": "ИЗВЪНРЕДНО И САМО В ПИК! Изплуват комични гафове за техниката на армията! Депутат разкри как кораб потеглил назад заради дефектни двигатели за флота за 6 млн. лв. "}
{"url": "http://pik.bg/%D0%BF%D0%B0%D0%BA%D0%B8%D1%81%D1%82%D0%B0%D0%BD%D1%81%D0%BA%D0%B8-%D1%82%D0%BE%D0%BF%D0%BA%D0%B8%D0%BB%D1%8A%D1%80-%D0%B8%D0%B7%D0%B2%D1%8A%D1%80%D1%88%D0%B8%D0%BB-70-%D0%BA%D1%8A%D1%80%D0%B2%D0%B0%D0%B2%D0%B8-%D0%BF%D0%BE%D1%80%D1%8A%D1%87%D0%BA%D0%B8-%D0%B7%D0%B0%D0%BA%D0%BE%D0%BF%D1%87%D0%B0%D0%BD-%D0%B2-%D0%B0%D0%B2%D1%81%D1%82%D1%80%D0%B8%D1%8F-news700078.html", "text": "Пакистански сериен убиец бе заловен в Австрия днес при опит за нелегално преминаване на граница с Унгария, предаде РИА Новости. 35-годишният мъж, наречен Атиф З., е смятан в родината си за един от най-зловещите килъри, защото срещу него има обвинения за извършването на 70 поръчкови убийства. Азиатецът наскоро е решил да смени бранша и се е заел с нелегален трафик на хора. Той е превозвал нелегално бежанци от Близкия изток и Африка към Западна Европа. Атиф. З. е използвал така наречения Балкански маршрут: от Македония, през Сърбия към Унгария и Австрия.", "date": "2017.10.25", "title": "Пакистански топкилър, извършил 70 кървави \"поръчки\", закопчан в Австрия"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-7-%D0%B3%D0%BE%D0%B4%D0%B8%D0%BD%D0%B8-%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B0%D0%B4%D0%B2%D0%BE%D0%BA%D0%B0%D1%82-%D0%B5%D0%BB%D0%B4%D1%8A%D1%80%D0%BE%D0%B2-%D0%BF%D0%BE%D1%80%D1%8A%D1%87%D0%B0%D0%BB-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%BE%D0%BB%D0%B5%D0%B3%D0%B0-news700086.html", "text": "7 години и 6 месеца затвор получи бившият адвокат Владимир Елдъров. Присъдата ще е при първоначално строг режим. Това отсъди окръжният съд - Пловдив. За Радослав Керанов присъдата е 7 години. Другите извършители също получиха ефективни присъди. Определението на съда не е окончателно и подлежи на протест в 15-дневен срок пред Апелативен съд - Пловдив. Съдът определи промяна в мерките за неотклонение на всички осъдени. Елдъров и Керанов са със \"Задържане под стража\". Това определение също подлежи на обжалване в 7-дневен срок, съобщава \"Марица\". Делото бе за палежи, сплашване и поръчков опит за убийство. Подсъдими бяха 7 души, като според прокуратурата, адвокатът Владимир Елдъров и таксиметровият бос Радослав Керанов са поръчвали престъпленията, а останалите ги извършвали в различни конфигурации. Най-сериозното обвинение срещу Елдъров и Керанов е, че през лятото на 2013 г. са карали Мартин Поптолев да убие адвокат Владко Мерджанов, който бил конкурент на Елдъров в бизнеса с юридически услуги. Прокуратурата твърди, че наред с палежите Елдъров наредил да бъде хвърлена обезглавена кокошка в колата на друг негов колега - Димитър Деков. Двамата дадоха обяснения пред съда и категорично отрекоха вината си. /М", "date": "2017.10.25", "title": "ПРИСЪДА! 7 години и половина затвор за адвокат Елдъров, поръчал убийството на колега"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%B2-%D1%80%D0%B8%D0%BE-%D0%B4%D0%B5-%D0%B6%D0%B0%D0%BD%D0%B5%D0%B9%D1%80%D0%BE-%D0%B4%D0%B5%D1%81%D0%B5%D1%82%D0%BA%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%B2%D0%B8%D0%B4%D0%B5%D0%BE-news699966.html", "text": "Сълзотворен газ и светлинни гранати употреби военната полиция на бразилския щат Рио де Жанейро срещу протестиращи тази нощ, предаде ТАСС. Артисти, музиканти и художници организираха акция, на която поискаха оставката на бразилския президент Мишел Темер. Протестът преминаваше мирно, докато в района пред сградата на местния парламент не се появиха маскирани хора. Те започнаха да се държат агресивно и започнаха да трошат коли и да пишат със спрейове лозунги, призоваващи за сваляне на Темер. Тогава силите на реда се намесиха и разгониха демонстрантите. Съобщава се за няколко десетки пострадали и около 20 арестувани. Сблъсъците станаха в навечерието на ключово заседание на федералния парламент. Долната камара се очаква да се произнесе дали на държавния глава да бъдат повдигнати обвинения в корупция. Според бразилските закони президентът има частичен съдебен имунитет и обвинения може да му бъдат повдигани само от Федералния върховен съд (ФВС). Преди това най-висшата правораздавателна инстанция трябва да получи разрешение от законодателите. В полза на старт на дело срещу държавния глава трябва да се обявят най-малко 342-ма от 513-те депутати. На 14 септември тогавашният главен прокурор на Бразилия - Родригу Жанот сезира ФВС за повдигане на обвинения срещу Темер за корупция, създаване на организирана престъпна групировка и възпрепятстване на правосъдието. Заедно с държавния глава заподозрени бяха и бившият председател на парламента Едуарду Куня, съратници на Темер и ръководители на управляващата Партия на бразилското демократическо движение. През юни главната прокуратура обвини държавния глава. Парламентът обаче отхвърли искането на юристите и замрази делото до изтичането на президентския мандат на Темер през 2018 г. Много хора смятат, че депутатите ще гласуват по същия начин, както преди четири месеца.", "date": "2017.10.25", "title": "Протест и сблъсъци в Рио де Жанейро, десетки са ранени (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%83%D0%B4%D0%B0%D1%80%D0%B8-%D1%80%D0%B0%D0%BC%D0%BE-%D0%BD%D0%B0-%D0%BF%D0%B8%D0%BB%D0%BE%D1%82%D0%B8%D1%82%D0%B5-%D0%BE%D1%82-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2%D0%BE-%D0%BF%D0%BE-%D1%83%D1%81%D1%82%D0%B0%D0%B2-%D0%B8%D0%BC%D0%B0%D1%82-%D0%BF%D1%80%D0%B0%D0%B2%D0%BE--news700091.html", "text": "Военният министър Красимир Каракачанов коментира пред БНТ разразилата се истерия покрай отказа на военните пилоти да изпълнят учебни маневри на база Граф Игнатиево вчера. Не всички пилоти, а само дневната смяна не е излязла на учебни полети. Те по устав имат право, когато няма подходящи метеорологични условия и не се чувстват подготвени, да откажат да летят. Това заяви Каракачанов. Че ги ръчкат, ги ръчкат, призна той на въпрос дали някой отвън подтиква военните. Има теми, за които трябва да носят национална отговорност тези, които говорят. Днес пак се повдигна тази тема. Но мисията по еър полисинга, по охраната на небето, се изпълняват. Спрени са тренировъчните полети, посочи министърът. Не казвам, че някой е повлиял на пилотите, а казвам, че темата се използва за политически спекулации, коментира Каракачанов. Той изтъкна, че има сключен договор за няколко нови двигателя, но МО не ги е приело, защото има неизпълнени критерии. Има немонтирани датчици и двигателите не може да се въвеждат в експлоатация. Те няма да летят, докато не се установи техническата им изправност. Става дума за 4 нови и 6 рециклирани двигетели. Разбирам желанието на пилотите да летят, но сигурността им е по-важна. Представете си да излети самолет и да падне в Пловдив, посочи военният министър. На срещата с командира на авиобазата Граф Игнатиево и неговия заместник този въпрос беше изяснен, допълни той. Говорят се неща, които не отговарят нито на истината, нито на фактическото положение. Не може да се говори за бунтове и метежи. Никой не отрича, че в течение на много години са натрупани много проблеми в авиацията. Но днес премиерът каза нещо много вярно, че действително за авиацията ни са отделени много средства, каза още министърът. В момента, смятам, че има разбиране, че сектор \"Сигурност\" е много важен, за това се отпускат спредства за вдигане на заплатите, посочи той. Каркачанов подчерта, че е разговарял и с президета и с премиера по темата с отказа на пилотите да летят. Четири от самолетите имат много малко часове ресурс за летене, припомни министърът. Той разясни, че, ако не бъдат доставени документите за новите двигатели, няма да се съгласи те да бъдат въведени в експлоатация. Министърът обаче е убеден, че проблемите ще бъдат изчистени и двигателите ще бъдат изрядни. Пилотите са смели, казват, че са готови да рискуват, но този риск не е оправдан, ние не сме във война, категоричен е той. Ако се абстрахираме от спора какви ще бъдат изтребителите ни, ако се абстрахираме и от останалата ни авиация, трябва да изтъкнем, че 90 на сто от техниката ни е съветска. Това означава ли да не я ремонтираме?, попита реторично министърът. Новите 8 самолета са само началото на авиацията, но тъй като става въпрос за много пари - 1,2 млрд. са за новата бронирана машина, 1,5 милиарда са за изтребители, 820 хиляди са за флота, трябва да знаем, че тук не става въпрос да си купим прахосмукачка и утре да ни я доставят, изтъкна Каракачанов. По думите му, вярно е, че са купени скъпи хеликоптери и самолети за армията, но за изтребителната авиация нищо не е направенои и модернизацията трябва да започне, и тя няма да приключи за година-две. Министърът разкри, че днес, на Съвета по отбрана, е взето решение да се продължат разговорите за покупката на изтребители и ще се искат нови оферти. От една страна сме член на НАТО, но възможностите ни не са като на Саудитска Арабия, а ние имаме ограничен финансов ресурс. Ние искаме нормални цени, които отговарят на възможностите ни, не искаме подаръци, коментира военният шеф. Според него и трите проекта за армията трябва да вървят паралелно, тъй като проблемите с флота и сухопътните войски са не по-малко важни от тези в авиацията. Доволен съм от възможността за вдигане на заплатите, така ще покажем на военните, че имаме необходимото отношение. На някои от тях ще вдигнем заплатите с 10%, хората, които служат в армията, го заслужават, отсече Каракачанов.", "date": "2017.10.25", "title": "ИЗВЪНРЕДНО В ПИК! Каракачанов удари рамо на пилотите от \"Граф Игнатиево\": По устав имат право, ако са несигурни, да откажат да летят"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D1%8A%D0%BF%D1%80%D1%83%D0%B3%D0%B0-%D0%BD%D0%B0-%D0%BE%D0%BB%D0%B8%D0%B3%D0%B0%D1%80%D1%85-%D1%81%D0%B5-%D0%B8%D0%B7%D1%84%D1%83%D0%BA%D0%B0-%D1%81-%D0%B5%D0%BB%D0%B5%D0%BA%D1%82%D1%80%D0%BE%D0%BC%D0%BE%D0%B1%D0%B8%D0%BB-%D0%B7%D0%B0-100-%D0%B1%D0%BE%D0%BD%D0%B0-%D0%B2%D0%B5%D1%81%D0%B5%D0%BB%D0%B0-%D0%B1%D0%B0%D1%80%D0%B1%D1%83%D0%BA%D0%BE%D0%B2%D0%B0-%D0%B1%D0%BE%D1%80%D0%B8--news699942.html", "text": "Весела Барбукова, съпругата на олигарха Димитър Барбуков, се изфука в социалните мрежи, че е горда собственичка на електромобил \"Тесла\". \"Готин ден ми е. Защото си купих електромобил \"Тесла\". Не заради една кола ми е готино - имала съм всеки последен модел кола, който съм си поискала. А защото изповядвам философията на бъдещето. Мога да си купя каквато и да е кола, създадена на земата. Но се вдъхнових от тренда и ежедневните промени в технологиите. Времето е безпощадно! Изхождам в действията си от идеята, че интелекта на бялата раса е велик! Да, расист съм! Считам, че електромобилите са ГОЛЕМИЯТ ОТГОВОР на бялата и носеща интелект раса към жалките опити на петролните зависимости от чалми и други подобни. Не съм ОК да ми определят някакви чалми, където жените са животни, цената на барелите петрол в световен план. И за черешка на тортата - тероризъм! Ето - заради това си купих електромобил!\", обясни избора си Барбукова. Последва и нова публикация от Виена, където бизнес дамата прекарва голяма част от времето си. Като собственичка на американската ел. коли, Барбукова се уреди и с редица привилегии. Като например да я зарежда безплатно на станциите в страните членки на Европейския съюз. \"Получавам зелени номера, по силата на които съм освободена от данък за автомобила си - докато го притежавам. Получавам правото да паркирам абсолютно безплатно в страните членки на Европейския съюз. Получавам почти безлихвен лизинг в Австрия за колата. Получавам еднократна субсидия в размер на 5% от стойността на автомобила. Ами тя колата се изплати вече за една година! Само да съм чула, че някой ще си купува кола с двигател с вътрешно горене!\", размаха пръст срещу водачите на обикновени автомобили Барбукова. Според информация от Интернет, \"Тесла\", модел S, каквато е колата на олигаршата, започва от 69 200 долара.", "date": "2017.10.25", "title": "ЕКСКЛУЗИВНО! Съпруга на олигарх се изфука с електромобил за 100 бона! Весела Барбукова бори с \"Тесла\" чалмите и тероризма (СНИМКА)"}
{"url": "http://pik.bg/%D1%81%D1%8A%D0%B4-%D1%87%D0%B5%D1%82%D0%B8%D1%80%D0%B8-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%BA%D0%B0%D0%BC%D0%B8%D0%BE%D0%BD-%D1%83%D0%B1%D0%B8%D0%BB-%D0%BC%D1%8A%D0%B6-%D0%BA%D1%80%D0%B0%D0%B9-%D0%BC%D0%B5%D0%B7%D0%B4%D1%80%D0%B0-news700051.html", "text": "По обвинителен акт на Окръжна прокуратура – Враца съдът е признал за виновен Кр. Събев, извършил престъпление по транспорта в пияно състояние, отнело живота на велосипедист. Това съобщиха от пресцентъра на Апелативна прокуратура – София. На 1 март 2016 г. подсъдимият Събев управлявал товарен автомобил „Ивеко“ в гр. Мизия. Около 19:05 ч. той шофирал със 102.2 км/ч, при максимално допустима скорост от 50 км/ч. Пред пункт за изкупуване на метали той блъснал минаващия с велосипед възрастен мъж, който починал. Пристигналият на мястото на трагичния инцидент полицейски екип тествал шофьора на камиона за наличие на алкохол. По надлежния ред - с техническо средство, било установено, че Събев управлявал товарен автомобил с концентрация на алкохол в кръвта - 0.96 промила. Първоинстанционният съд във Враца е определил наказание четири години „лишаване от свобода“, което да се изтърпи при първоначален „общ“ режим, както и на лишаване от правоуправление на МПС за срок от пет години. Присъдата подлежи на обжалване пред Софийския апелативен съд.", "date": "2017.10.25", "title": "СЪД! Четири години за шофьор на камион, убил мъж край Мездра"}
{"url": "http://pik.bg/%D1%87%D0%B5%D1%80%D0%B5%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B4%D0%B5%D0%BD-%D0%B7%D0%B0-%D0%BA%D0%B0%D0%BC%D0%B5%D0%BD%D0%BE-%D0%BA%D0%BC%D0%B5%D1%82%D1%8A%D1%82-%D0%BE%D0%B1%D1%8F%D0%B2%D0%B8-%D0%B4%D0%B5%D0%BD-%D0%BD%D0%B0-%D1%82%D1%80%D0%B0%D1%83%D1%80-news700050.html", "text": "26 -ти октомври 2017 година е обявен за ден на траур на територията на Община Камено в памет на жертвите на бедственото положение от днес. Това става ясно от заповед, издадена от кмета Жельо Вардунски, съобщава \"Бургас Инфо\". В тази връзка е забранено провеждането на увеселителни мероприятия, тържества и весели ритуали за периода от 8 до 24 часа на този ден. При невъзможност за отмяната им, мероприятията да започват с едноминутно мълчание. На територията на общината националните и общинските знамена ще бъдат спуснати наполовина. Контролът по изпълнение на заповедта ще бъде упражняван лично от кмета.", "date": "2017.10.25", "title": "Черен Димитровден за Камено! Кметът обяви ден на траур"}
{"url": "http://pik.bg/%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%BF%D0%B0%D0%B4%D0%BD%D0%B0%D0%BB-%D0%B5-%D0%B2-%D0%BF%D1%8A%D1%82%D0%B8-%D0%BF%D0%BE%D0%B2%D0%B5%D1%87%D0%B5-%D0%B4%D1%8A%D0%B6%D0%B4-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-%D1%81%D0%B5-%D1%81%D0%BB%D0%B5%D0%B4%D1%8F%D1%82-news700092.html", "text": "В пъти е паднал повече дъжд в Бургаска област. Язовирите се следят. Има информация за скъсани стени, но язовирите на са големи. Просто падна много дъжд. Това обяви пред БНТ областният управител на Бургас Вълчо Чолаков. „Към момента издирваме жена, а жертвите са три. Очакваше се да падне дъжд от 20-30 литра на квадратен метър, а на места има над 180 литра. Разбирате за каква разлика става въпрос. Имало е и бързо повишаване реките. Имаме информация за язовири със скъсани стени, но те се контролират. Проверките на язовирите са задействани. Тези водни обекти обаче не са големи, за да предизвикат такава беля“, допълни той.", "date": "2017.10.25", "title": "Областният управител на Бургас: Паднал е в пъти повече дъжд, язовирите се следят"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%BE%D1%82%D0%BE-%D0%BC%D0%B2%D1%80-%D0%BE%D0%B1%D0%B2%D0%B8%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B8%D0%B7%D1%82%D0%BE%D1%87%D0%B2%D0%B0%D0%BB-%D1%81%D0%BC%D0%B5%D1%82%D0%BA%D0%B8-%D1%81-%D0%B1%D0%B0%D0%BD%D0%BA%D0%BE%D0%B2%D0%B8-%D0%BA%D0%B0%D1%80%D1%82%D0%B8-%D0%BC%D0%B5%D0%BD%D1%82%D0%B5-news700049.html", "text": "Отделът за разследване в интернет и електронно плащане към македонското МВР внесе обвинение против 29-годишен български гражданин по подозрение в изготвяне на средства за фалшификация и изработване и употреба на фалшиви дебитни карти, съобщи МИА. В периода от 12 февруари до 24 февруари 2016 г. заподозреният нелегално придобил уреди за снимане на банкови данни от истински дебитни карти и данни за носителите на тези карти. Той четири пъти поставил скимиращи устройства на банкомати на местни банки в няколко града в Македония с цел да получи банкови данни от истински дебитни карти на македонски граждани и данни за носителите на тези карти. Чрез сектора за международно полицейско сътрудничество лицето било идентифицирано и било потвърдено, че той е бил арестуван на 14 май 2016 г. в Букурещ след поставяне на скимиращо устройство на банкомат.", "date": "2017.10.25", "title": "Македонското МВР обвини българин, източвал сметки с банкови карти-менте"}
{"url": "http://pik.bg/%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D0%B1%D0%B8%D0%BB%D0%BD%D0%B8%D1%8F%D1%82-%D0%B4%D1%8A%D0%B6%D0%B4-%D0%B5-%D0%BE%D1%81%D0%BD%D0%BE%D0%B2%D0%BD%D0%B0%D1%82%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%BA%D1%80%D0%B0%D0%B9-%D0%B1%D1%83%D1%80%D0%B3%D0%B0%D1%81-news700095.html", "text": "Основната причина за ситуацията в Бургаска област са дъждовете. Това каза министърът на вътрешните работи Валентин Радев пред журналисти в бургаското село Черни връх, във връзка с бедственото положение в общините Бургас и Камено в областта, съобщава Фокус. „Видяхме какви са пораженията. Пътувайки насам видяхме това, което се е случило. Първото впечатление, което имаме, че дъждовете са били толкова големи, че е нямало как да не се случи такова нещо, коментира Радев. Той отбеляза, че прогнозата е била за количества около 20-30 л/кв. м., след това от МВР чрез ГД \"Пожарна безопасност и защита на населението\" са предупредили всички области, че ще има 40-50 л/кв. м. \"Оказва се, че на места са стигнали до 200 л/кв. м. Това означава, че основната причина за това, което се е случило във всички села, са дъждовете\", заяви Радев. „Тук е мястото с колегите да изкажем съболезнованията си на близките на тримата загинали. Хубаво е, че са направени всички други неща и не се е случило по-голямо нещастие. Взети са всякакви мерки, не виждаме бедстващи хора - всички, които са имали нужда, са или в роднини, или в кметствата. Електричество и питейна вода има навсякъде. Няма нужда от храна. Пътищата са проходими. Навсякъде има пътища и жандармерия“, каза още вътрешният министър.", "date": "2017.10.25", "title": "Вътрешният министър: Обилният дъжд е основната причина за ситуацията край Бургас"}
{"url": "http://pik.bg/%D0%BF%D0%BE%D1%80%D0%BD%D0%BE%D0%B7%D0%B2%D0%B5%D0%B7%D0%B4%D0%B8-%D0%BF%D0%BE%D1%81%D0%BE%D1%87%D0%B8%D1%85%D0%B0-%D1%80%D0%B0%D0%B7%D0%BB%D0%B8%D0%BA%D0%B8%D1%82%D0%B5-%D0%B2-%D1%81%D0%B5%D0%BA%D1%81%D0%B0-%D0%BF%D1%80%D0%B5%D0%B4-%D0%BA%D0%B0%D0%BC%D0%B5%D1%80%D0%B0-%D0%B8-%D0%B2-%D0%B6%D0%B8%D0%B2%D0%BE%D1%82%D0%B0-news700001.html", "text": "Една от най-големите тревоги относно порното е как то се отразява и влияе на реалното сексуално изживяване и изглежда това не е съвсем безпочвено. Доста мъже смятат, че това, което виждат във филмите за възрастни може да се получи в реална ситуация и да провокира същото викане и стонове от екстаз, което съвсем не е така. Доколко порното се доближава и различава от истинския секс, разкриват три порнозвезди – Люси Бий, Райън Джеймс и Люк Дийн в интервю за австралийския таблоид Daily Mercury. „Мои приятели, които не работят в индустрията, често ме питат: „Може ли да направим това? И това?...“ – неща, които са виждали в порнофилмите. Аз им отговарям, че могат да пробват всичко, но тези пози са неудобни и няма да изпитат удоволствие“, коментира Дийн пред медията. И трите звезди признаха, че интимността в акта напълно изчезва пред камерата. „Истинският секс не е перфектен и не трябва да бъде. Има някои забавни и непринудени неудобни моменти, звуци и реплики, които няма как да видите на екран. Зрителният контакт също е важен и интензивен и страстта не може да бъде уловена от камерата“, убедена е Люси. И все пак за самите актьори има и някои ползи от това да работят в бранша. Те са по-уверени в секса и знаят своите граници. Бий разкри, че покрай работата си е научила коя е тайната на успешната сексуална връзка – комуникацията. „Порното ми даде възможността да коментирам открито с партньора си предпочитанията и задръжките си. Без проблем си казвам какво ми харесва и работи за мен и какво не“, обясни дамата. Покрай снимките и тримата са се научили да не съдят партньорите си и да се „вслушват“ в техните нужди. „Бих посъветвал да не копирате това, което виждате в порното, само защото ви изглежда добре. Ако единият не иска да направи нещо, просто не го правете. Не го убеждавайте в обратното и не го карайте да се оправдава защо не се чувства комфортно“, съветва Райън. А ето и нещо, което засяга всички господа – размерът не е най-важното, по-важно е да има отношение по време на интимния акт, обясни Люси. Думите ѝ наскоро бяха подкрепени и от американско проучване, според което 62 % от дамите не търсят голям член, а интимност и връзка в секса, пише Тялото.бг.", "date": "2017.10.25", "title": "Порнозвезди посочиха разликите в секса пред камера и в живота"}
{"url": "http://pik.bg/%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D0%B2%D0%B8%D0%BA%D0%B2%D0%B0-%D1%81%D1%8A%D0%B2%D0%B5%D1%82-%D0%B7%D0%B0-%D0%B1%D0%B5%D0%B4%D1%81%D1%82%D0%B2%D0%B8%D1%8F%D1%82%D0%B0-news700098.html", "text": "На 23 ноември е обявен Междуведомствен съвет за намаляване риска от бедствия. Това е обявено преди това бедствие. Казвам го, защото получихме обвинения от опозицията. Там ще се обсъждат две неща - какви ще са плановете за в бъдеще и стратегия за 10 години напред какво да направим в зависимост от климатичните промени и това, което се случва в Европа. Важно е да се знае, защото получаваме неадекватни обвинения. Това каза министърът на вътрешните работи Валентин Радев пред журналисти в бургаското село Черни връх, във връзка с бедственото положение в общините Бургас и Камено в областта, съобщава Фокус. \"Говорих с главния прокурор, пътувайки насам, той ме увери, че и за тримата починали се води досъдебно производство как се е случило това. За четвъртата - жена, изчезнала, нямаме информация в момента\", обясни Радев. \"Сутринта първо община Бургас обяви частично бедствено положение, малко по-късно община Камено обяви пълно бедствено положение. На законово основание обявих частично бедствено положени за областта. С екипите на пожарната и на общинските администрации от първия възможен момент сме на терен. Участвахме в помагането на хората. Беше мобилизирана максимална техника - 8 екипа на пожарната, с водолази, спасителни лодки. за съжаление стихията беше огромна и трудно преодолима като обем вода, за да може да се достигне до някои от хората и да им се помогне, други бяха спасени. Съболезнования на близките\", каза от своя страна областният управител на Бургас Вълчо Чолаков.", "date": "2017.10.25", "title": "Вътрешният министър свиква съвет за бедствията"}
{"url": "http://pik.bg/%D0%BA%D0%B5%D0%B9%D1%82-%D0%B1%D0%BB%D0%B0%D0%BD%D1%88%D0%B5%D1%82-%D0%B8-%D0%B4%D0%B5%D0%BC%D0%B8-%D0%BB%D0%BE%D0%B2%D0%B0%D1%82%D0%BE-%D1%81-%D0%BD%D0%B0%D0%B3%D1%80%D0%B0%D0%B4%D0%B8-%D0%B7%D0%B0-%D0%BF%D1%80%D0%B8%D0%BD%D0%BE%D1%81%D0%B0-%D1%81%D0%B8-%D0%BA%D1%8A%D0%BC-%D0%BC%D0%BE%D0%B4%D0%B0%D1%82%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BA%D0%B8%D0%BB%D0%B8%D0%BC-news700059.html", "text": "Кейт Бланшет и Деми Ловато получиха награди за приноса си към модата на червения килим. Церемонията в Лос Анджелис беше под патронажа на престижното модно издание „Ин стайл“. Бланшет, отбеляза, че истинските икони на стила са жени, които са свободни да носят каквото искат и да го правят когато и където желаят.", "date": "2017.10.25", "title": "Кейт Бланшет и Деми Ловато с награди за приноса си към модата на червения килим"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BD%D0%B0%D0%B4%D0%B7%D0%BE%D1%80%D0%B0-%D0%BD%D0%B0-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-%D0%BA%D0%B8%D1%80%D0%B8%D0%BB-%D0%B2%D0%BE%D0%B9%D0%BD%D0%BE%D0%B2-%D0%B2%D1%81%D0%B8%D1%87%D0%BA%D0%B8-%D0%BA%D0%BE%D0%B8%D1%82%D0%BE-%D1%81%D0%B0-%D1%81%D0%BA%D1%8A%D1%81%D0%B0%D0%BB%D0%B8-%D1%81%D1%82%D0%B5%D0%BD%D0%B8%D1%82%D0%B5-%D1%81%D0%B8-%D0%BD%D0%B5-%D1%81%D0%B0-%D0%B2-%D1%81%D0%BF%D0%B8%D1%81-news700099.html", "text": "Всички язовири, които са скъсали стените си, не са в списъка на потенциално опасните. Това каза Кирил Войнов, главен директор в ГД „Надзор на язовирните стени и съоръженията към тях” в ДАМТН пред журналисти в бургаското село Черни връх, във връзка с бедственото положение в общините Бургас и Камено в областта. \"Не може да се говори за неконтролируемо изпускане\", коментира той. По думите му в четвъртък и петък по заповед на областния управител е трябвало да започне проверката на тези язовир", "date": "2017.10.25", "title": "Шефът на надзора на язовирите Кирил Войнов: Всички, които са скъсали стените си, не са в списъка на потенциално опасните"}
{"url": "http://pik.bg/%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D0%BD%D0%B8-%D0%BE%D1%82-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%B7%D0%B0%D1%82%D1%80%D1%83%D0%BF%D0%B2%D0%B0%D1%82-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D0%BD%D0%B0%D1%85%D0%BE%D0%B4%D0%BA%D0%B8-%D0%BE%D1%82-%D0%B7%D0%BB%D0%B0-news699992.html", "text": "Последните дни от управлението на Божидар Димитров като директор на Националния исторически музей, археолозите, които привършват археологическия сезон, затрупват шефа си с редки находки. По някакво неписано правило - всички археолози ще потвърдят, че най-ценното изплува от земята в последните дни на археологически разкопки. Днес от крепостта Русокастро, Бургаско, където тази година бе открит най-големият феодален замък в България с площ 2,5 дка (досега откритите 41 замъка са с площ не повече от 1 дка), в НИМ постъпи златна монета на император Андроник II (1282-1328). Андроник II е известен с това, че прави своя внук - Андроник III съимператор, но младият император не е доволен от управлението на дядо си, затова започва гражданска война с него. Пристиснат, дядо му потърсва помощ от българския цар Михаил Шишман, женен за Теодора, сестрата на младия император. Светослав изпраща отряд от елитни бойци, които трябва да отидат в Константинопол (Цариград) и да го бранят в полза на стария император, но всъщност имат инструкция в една безумна нощ да заемат входните врати на града и да ги отворят пред българската армия, която тайно ще премине 200 км от българската граница до Константинопол. Шпионите донасят на младия император за тайния замисъл на българите да овладеят Константинопол за първи път след кан Тервел (705 г.) и – нещо, което не успяха нито Крум Страшни, нито Симеон Велики. Младият император Андроник III се обръща с гневно писмо към шурея си Михаил Шишман, че това не е честно и по роднински. Михаил Шишман естествено отрича замисъла си и изтегля войската си от границата, която е минавала от там. Възможно е тази златна монета да е част от парите, които младият император е платил за подкрепата, защото знаем, че тогава, а и сега някои работи се заплащат - „сиренето е с пари”. Оловен византийски печат бе открит в друга гранична крепост, разположена край с.Маточина, до турската граница. На печата от едната страна е изобразена Богородица Оранта, а от друга – дълъг надпис, показващ кой е изпращачът на писмото до управителя на крепостта. Печатът е от XIII-началото на XIV век и също може да се свърже с бурни събития. По това време крепостта е на византийска територия и това са били ловни дворци на византийските императори. По това време в Созопол най-неочаквано се откъсва от българската държава и гръцкото население там, което е мнозинство, заявява, че иска да бъде управлявано от Византия. Цар Михаил Шишман преценил, че може да си върне града, но с цената на живота на 1000-2000 войници, защото това бил добре укрепен полуостров. И отказва да обяви война. Но най-неочаквано Теодора, сестрата на младия император Андроник III, предлага на Михаил Шишман, за да не губи български войници при превземането на императорските дворци, да обмени крепостта Маточина за Созопол. Както и става. И всички са доволни. Край Новозагорското село Дядово приключиха разкопките, спонсорирани от фондация „Българска памет – братя Диневи” , съобщи директорът на НИМ проф.Божидар Димитров.", "date": "2017.10.25", "title": "В ПОСЛЕДНИТЕ ДНИ ОТ УПРАВЛЕНИЕТО: Затрупват проф. Божидар Димитров с уникални находки от злато и сребро (СНИМКИ)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0%D1%82%D0%B0-%D1%81%D1%82%D0%BE%D1%8F%D0%BD%D0%BA%D0%B0-%D0%B1%D0%B8%D0%B5-%D1%82%D1%80%D0%B5%D0%B2%D0%BE%D0%B3%D0%B0-%D0%B2-%D1%87%D0%B5%D1%80%D0%BD%D0%B8-%D0%B2%D1%80%D1%8A%D1%85-%D0%BF%D0%BE%D0%BC%D0%BE%D0%B3%D0%BD%D0%B5%D1%82%D0%B5-%D0%B4%D0%B0-%D0%BD%D0%B0%D0%BC%D0%B5%D1%80%D0%B8%D0%BC-%D0%BC%D0%B0%D0%B9-news700101.html", "text": "Покъртителен зов за пощ отправи Недялка след бедствието, което взе жертви в Бургаска област. „Моля ви разпространете, и който има възможност да ни помогне! Още не  са намерили майка ми. Моля всички, които имат възможност, утре да дойдат да помогнат в издирването на майка ми, тя изчезна днес след потопа в с.Черни връх. Който може да дойде във вилната зона на селото в 9,00 часа сутринта. Ще сме благодарни на всеки, който може да се отзове”, пише младата жена, цитирана от \"Бургас Инфо В Черни връх положението е най-тревожно след обилния дъжд в региона. Там изчезна жена, чието име е Стоянка. Мъжът й Димитър беше открит, след като 3 часа престоя във водата до отнесената им къща. В момента той  е в критично състояние в МБАЛ „Бургас”.", "date": "2017.10.25", "title": "ТРАГЕДИЯ! Дъщерята на изчезналата Стоянка бие тревога в Черни връх: Помогнете да намерим майка ми!"}
{"url": "http://pik.bg/%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B0-%D1%84%D0%B8%D1%80%D0%BC%D0%B0-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%B7%D0%B0-%D0%BD%D0%B5%D0%BB%D0%B5%D0%BF%D0%B0%D1%82%D0%B0-%D0%B3%D1%80%D0%B5%D1%88%D0%BA%D0%B0-%D0%B2%D1%8A%D1%80%D1%85%D1%83-%D0%BC%D0%B5%D0%B4%D0%B0%D0%BB%D0%B8%D1%82%D0%B5-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B8-%D0%BC%D0%B0%D1%80%D0%B0%D1%82%D0%BE%D0%BD-news699998.html", "text": "Английската фирма, която произведе възпоменателните медали на състоялия се преди 10 дни софийски маратон, изпрати официално извинение до организаторите и участниците за буквената грешка върху отличията. Новината съобщи bgathletic.com. \"От името на Running Imp бихме желали да приемете искрени извинения за това, че възпоменателните медали бяха произведени некоректно. Държим да се знае, че организаторите на маратона бяха одобрили две предварителни заготовки, на които надписът бе изписан правилно. След това обаче екипът в нашата фабрика е проявил небрежност, довела до неприятната буквена грешка. Искаме да е ясно, че организаторите на маратона нямат никаква вина и ние от Running Imp поемаме пълната отговорност за станалото, като приемаме строги мерки това да не се повтори. На медалите, които получиха всички финиширали дистанциите от 10.5 км, 21 км и 42.195 км, името на Народния театър \"Иван Вазов\" е изписано с правописна грешка - \"А\" вместо \"Ъ\" в театър. Още веднъж искаме да се извиним на организаторите и на всички получили медали участници\", се казва в писмото на фирмата, подписано от отговорника по продажбите Даниел Фармър.", "date": "2017.10.25", "title": "Английска фирма се извини за нелепата грешка върху медалите на софийски маратон"}
{"url": "http://pik.bg/%D0%BC%D0%B8%D0%BB%D0%B8%D1%82%D1%8A%D1%80%D0%B8-%D0%B4%D0%B5%D0%B9%D0%BB%D0%B8-%D0%BD%D1%8E%D0%B7-%D0%B2%D1%82%D0%BE%D1%80%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%BE%D0%BD%D0%BE%D1%81%D0%B0%D1%87-%D0%BD%D0%B0%D0%B2%D0%BB%D0%B5%D0%B7%D0%B5-%D0%B2%D1%8A%D0%B2-%D0%B2%D0%BE%D0%B4%D0%B8%D1%82%D0%B5-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%8F-%D1%82%D0%B8%D1%85%D0%B8-%D0%BE%D0%BA%D0%B5-news700080.html", "text": "Mилитъри дейли нюз, цитирани от Фокус. Втори американски самолетоносач е навлязъл във водите на западния Тихи океан, пише Корабът „Теодор Рузвелт“ напусна базата си в Сан Диего по-рано през октомври, като сега ще се присъедини към групата на другия самолетоносач „Роналд Рейгън“, който се намира в близост до Корейски полуостров, по средата на разигралата се криза между Вашингтон и Северна Корея. Командирът на морския съд поясни, че екипажът е готов да изпълни всякакви видове задачи „от хуманитарни до подготовка за бойни действия“.", "date": "2017.10.25", "title": "Милитъри Дейли Нюз: Втори американски самолетоносач навлезе във водите на западния Тихи океан!"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BE%D0%B1%D1%80%D0%B0%D0%B7%D1%83%D0%B2%D0%B0-%D1%82%D1%80%D0%B8-%D0%B4%D0%BE%D1%81%D1%8A%D0%B4%D0%B5%D0%B1%D0%BD%D0%B8-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE%D1%82%D0%BE-%D0%BD%D0%B0%D0%B2%D0%BE%D0%B4%D0%BD-news700052.html", "text": "Под надзора на Окръжна прокуратура Бургас са започнали три досъдебни производства за установяване на причините, довели до смъртта на три лица, починали по време на наводненията в Област Бургас Под надзора на Окръжна прокуратура Бургас, служители от  ОД МВР Бургас незабавно са започнали провеждането на три досъдебни производства, които имат за предмет установяване на причините, довели до смъртта на три лица от с.Полски извор, с.Ливада и с.Равнец, обл.Бургас на 24/25.10.2017г. – престъпление по чл.115 от НК. Към настоящия момент, независимо от тежките метеорологични условия, се извършва оглед на местопрестъплениията, разпит на свидетели, както и други процесуални действия, относими към предмета на разследване.", "date": "2017.10.25", "title": "Прокуратурата образува три досъдебни производства за смъртта на хората в бургаското наводнение"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D0%BA-%D1%80%D0%B0%D0%B7%D0%B2%D0%B5%D0%BD%D1%87%D0%B0%D0%B2%D0%B0-%D1%81%D1%82%D0%B5%D1%84%D0%B0%D0%BD-%D1%81%D1%82%D0%B0%D0%BC%D0%B1%D0%BE%D0%BB%D0%BE%D0%B2-%D0%B2-%D0%BD%D0%B5%D0%B3%D0%BE%D0%B2%D0%BE%D1%82%D0%BE-%D0%B1%D0%B8%D1%82%D0%B8%D0%B5-%D0%BD%D0%B0-%D0%BF%D0%BE%D0%B1%D0%BE%D1%80%D0%BD%D0%B8%D0%BA-news700054.html", "text": "Скадналният историк Веселин Игнатов развенчава митовете за революционната дейност на бележития държавник в книгата си . \"Не е задължително човек да бъде значима обществена фигура, за да се изкривят за добро или за зло делата му. Мащабът на деформацията обаче е правопропорционален на величината на дееца. Емблематични са случаите на колосите Левски и Ботйов, за които са изказани и притурени толкова недомислици и глупости. И за Стамболов са ни нужни повече от две ръце, за да отброим с пръстите им всички исторически несъответствия, които му приписват\", категоричен е авторът. Стамболов има своето място, постижения и заслуги в историята, но те не ни освобождават от задължението да не подминаваме със снизхождение неговите грешки и провали, нито да поддържаме сляпото преповтаряне на неистини за ролята му в националната революция. Време е да надмогнем индулгенцията на държавничеството му в свободна България и да преразгледаме хладнокръвно стореното от Стамболов в годините на игото. Всичко за \"революционната дейност\" на титулувания като Апостол на Априлското и на други въстания Стамболов ще научите от любопитната книга. Тя ще допадне както на изкушените от българската история, така и на всички, които имат сетива за истината и биха искали да не остават само с учебникарските представи за събитията и героите на нашето минало. Веселин Игнатов е автор и на историческите разследвания \"Васил Левски. Факти и фикции\", \"Разстрелът на Христо Ботйов\", \"100 мита за бългаската история\" и много други трудове, които събуждат голям читателски интерес.", "date": "2017.10.25", "title": "Историк развенчава Стефан Стамболов в неговото битие на поборник"}
{"url": "http://pik.bg/%D0%B7%D0%B0%D0%BF%D0%B0%D0%BB%D0%B8-%D1%81%D0%B5-%D1%81%D0%BA%D0%BB%D0%B0%D0%B4-%D0%B7%D0%B0-%D0%BD%D0%B0%D0%B9%D0%BB%D0%BE%D0%BD-%D0%B2-%D1%82%D0%BE%D0%BF%D0%BE%D0%BB%D0%BE%D0%B2%D0%BE-news699986.html", "text": "Складово помещение на фирма за производство на полиетиленови изделия горя вчера в землището на село Тополово, съобщават от МВР. Сигналът на телефон 112 е получен към 2.25 часа. Огънят унищожил 120 кв метра покривна конструкция и неустановено количество суровина. Причините за възникване на пожара се разследват в рамките на образувано досъдебно производство в РУ – Асеновград. Уведомена е районната прокуратура.", "date": "2017.10.25", "title": "Запали се склад за найлон в Тополово"}
{"url": "http://pik.bg/%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%B8-%D0%BF%D0%BB%D0%B0%D0%BC%D0%BD%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B2%D0%BE%D0%B4%D0%B0%D1%87%D0%B0-news699999.html", "text": "Лек автомобил „Фолксваген\" се самозапалил, след като водачът му изгубил контрол над управлението и се блъснал във входната врата на търговски обект, съобщиха от полицията. Инцидентът е станал в кв.\"Възрожденци\" в Кърджали около 23,30 часа във вторник. Шофьорът на колата напуснал мястото и се издирва. Дежурна оперативна група от РУ-Кърджали е извършила оглед. Образувано е досъдебно производство за повреда и унищожаване на чуждо имущество.", "date": "2017.10.25", "title": "\"Фолксваген\" се заби в магазин и пламна, издирват водача"}
{"url": "http://pik.bg/%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D0%BE%D1%82-%D0%BD%D0%B8%D0%BC-%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D1%82%D1%80%D0%BE%D1%8F-%D0%BA%D1%80%D0%B0%D0%B9-%D0%B4%D1%8F%D0%B4%D0%BE%D0%B2%D0%BE-news699989.html", "text": "Части от изящен сребърен венец бяха открити в надгробна могила край новозагорското село Дядово. Находката бе намерена от археологически екип на Националния исторически музей (НИМ) с научен ръководител Мартин Христов и Илия Киров. Археологическото проучване е финансирано от фондация \"Българска памет - Братя Диневи\". Открити са и други погребални дарове, различни керамични или стъклени съдове. Изработката им прилича на подобни предмети, разкопани в Троя и нейните околности. Това подкрепя тезата, че древният град на Дарданелите и село Дядово си приличат. В НИМ вече има един експонат от района на Троя - златен тракийски венец, за който се предполага, че е бил собственост на тракийски военачалник, нает в Троянската война. Видът на сребърния венец, открит в Дядово, подсказва, че той вероятно е принадлежал на човек с висок социален и икономически статус. Бижуто представлява фрагменти от листа и плодчета на растение. Някои от частите на сребърното украшение са стопени, което подсказва, че неговият собственик е бил кремиран. В един от гробовете е открито и почти изцяло запазено дървено мънисто. Материалът и видът на находките подсказват, че става дума за периода от времето на римския император Домициан /края на 1 век след Христа/ до времето на император Гета /началото на 3 век след Христо/. Могилата е била изградена и използвана в целия този период. Най-вероятно населението е от местни траки. До момента проучвания от римския период в село Дядово няма, така че това са първите находки от това време в землището. Дядово е известно с единствената по рода си селищна могила. Тя е ценен праисторически паметник в България, който предоставя информация за урбанистичните процеси, развили се в тракийските земи през 3-2 хил.пр.н.е. Там е открита уникална система от ровове от средната бронзова епоха ( 2 хил.пр.н.е.), от които най-вътрешният, облицован с камъни ров, ограждал вътрешен град, или цитадела, свързани с царско- жреческата власт в раннотракийското общество. Селищната могила в Дядово е една от най-големите на Стария континент. 30-годишни съвместни проучвания на български, холандски и японски археолози днес я превръщат в един от най- важните обекти в Европа не само за учените от цял свят, но и за всички, интересуващи се от развитието на човешката цивилизация. С тази планировка от 2 хил.пр.н.е. селищната могила, както и другите тракийски могили, наподобяват градоустройствения план на Троя. Те дават основания да се предполага, че в града на Дарданелите е имало процеса на „тракизация”, а още Омир описва, че траките са били едни от най-верните съюзници на Троя. Сходството на могилите при Дядово и Троя на този етап не са достатъчни да се правят категорични исторически заключения, но проучванията в тази насока продължават. Някои учени, проучвали района на Дядово, предполагат, че става дума за едно и също население, живяло и в Троя – траките. Керамиката в двете места е близка по състав и изработка, крепостните зидове са подобни, периодът, в който двете селища са съществували, съвпада. Дядово напомня на Троя - като културен и отбранителен център, като начин на социален живот.  Надявам се моят наследник, който оглави НИМ, да продължи проучванията в този богат археологически район, защото Дядово може да стане един притегателен център за българския исторически туризъм, каза директорът на НИМ проф.Божидар Димитров.", "date": "2017.10.25", "title": "Археолози от НИМ откриват българската Троя край Дядово"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BF%D0%B0%D0%BA-%D1%81%D0%B5-%D0%B8%D0%B7%D0%BD%D0%B0%D1%81%D1%8F-%D0%B7%D0%B0-%D0%BC%D0%B5%D1%81%D0%B5%D1%86-%D0%B2-%D0%B0%D0%BD%D1%82%D0%B0%D0%BB%D0%B8%D1%8F-news700025.html", "text": "Лудогорец е почти готов с плановете си за зимната подготовка. Разградчани планират два лагера в Анталия. Те ще са на два етапа, както досега. Все пак в последния момент е възможна и промяна, според която единият да е в Испания. Окончателно решение от страна на Димитър Димитров-Херо и щаба му ще има след месец, пише \"Тема Спорт\". В последните години \"орлите\" традиционно изкарват цял месец в турския курорт. До голяма степен подготовката ще зависи и от това дали Лудогорец ще излезе от групата си за Лига Европа.", "date": "2017.10.25", "title": "Лудогорец пак се изнася за месец в Анталия"}
{"url": "http://pik.bg/%D0%B1%D1%80%D0%B0%D0%B7%D0%B8%D0%BB%D0%B5%D1%86-%D0%BE%D1%82-%D0%B1%D0%BE%D1%82%D0%B5%D0%B2-%D0%B2%D0%BA%D0%B0%D1%80%D0%B2%D0%B0-%D1%82%D0%B0-%D1%81%D0%B5-%D0%BA%D1%8A%D1%81%D0%B0-news700019.html", "text": "Бразилският нападател на Ботев (Пловдив) Фернандо Виана се отличи с 2 гола за вчерашния успех над Царско село с 4:3. Така от началото на сезона той вече има 11 попадения за първенството (9) и Купата на България. Головете са реализирани в 13 срещи -11 в Първа лига и 2 за купата. Ефективността му в предни позиции е забележителна и нищо чудно това да му донесе силен трансфер още през зимата. Интерес към него има от страна на Лудогорец, който преди време взе другия голмайстор на \"канарчетата\" Жоао Паоло. За сравнение през миналия сезон той вкара 6 попадения за първенство, купа и Суперкупа (18 срещи). Взе участие в три от мачовете за Лига Европа през лятото, като и в тях успя да се разпише веднъж при успеха с 4:0 над Бейтар Йерусалим на \"Лазур\" в Бургас. Така общо, откакто дойде в Ботев в началото на 2017 г., Фернандо Виана има 18 гола в 34 мача.", "date": "2017.10.25", "title": "Бразилец от Ботев вкарва, та се къса..."}
{"url": "http://pik.bg/%D0%BC%D0%B5%D0%B3%D0%B7-%D1%8F%D0%BB%D0%B0-%D0%B2%D0%B0%D1%80-%D0%B0-%D1%82%D0%BE%D1%82%D0%BE---%D1%84%D0%B0%D1%81%D0%BE%D0%B2%D0%B5-news699985.html", "text": "Миглена Каканашева от малка е била странна. Тя сподели пред съквартирантите си, че често си е похапвала вар като дете. \"Била съм малка, 3-4 години, и сигурно на организма нещо ми е липсвало... Майка ми се побъркваше, заплашваше да ме заключва, за да не излизам и да ям вар\", шокира с поредното си налудничаво изказване дизайнерката. Съвсем на място я засече Тото: \"Представяш ли си, ако беше разбрала, че организмът ти има нужда от желязо?!\" Освен това, Миглена обичала и да гризе детските легла в яслата като дървеница, докато другите спят своят следобеден сън. Каканашева се къпела и в локвите, образувани след дъжд. Рапърът Тото също имал щури случки от детството си. \"Веднъж съм паднал в шахта за кабели. Като са ме намерили, около мен само фасове - в устата, в носа, в джобовете, навсякъде... Ял съм фасове, устата ми била цялата черна\", разказа Тото.", "date": "2017.10.25", "title": "Мегз яла вар, а Тото - фасове"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%83%D1%82%D1%80%D0%B5-%D0%BF%D1%80%D0%B0%D0%B2%D0%B8%D0%BC-%D0%BF%D1%8A%D1%80%D0%B2%D0%B0-%D0%BA%D0%BE%D0%BF%D0%BA%D0%B0-%D0%BD%D0%B0-%D0%BD%D0%BE%D0%B2%D0%B8%D1%8F-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%83%D1%87%D0%B0%D1%81%D1%82%D1%8A%D0%BA-%D0%B2-%D1%88%D0%B5%D0%BA%D0%B5%D1%80-%D0%BC%D0%B0%D1%85%D0%B0%D0%BB%D0%B0-news700100.html", "text": "Ето какво написа Симеонов: Първа копка на обещания полицейски участък в пловдивския квартал \"Шекер махала\" прави утре вицепремиерът Валери Симеонов. Това обяви преди минути той на страницата си във Фейсбук. Утре в 11:00 правим първа копка на новия полицейски участък в Шекер махала, спрямо поетия вече ангажимент. Осигурено е финансиране и е избран изпълнител. Бих искал да поканя гражданите на Пловдив и квартала. Благодаря на кмета Ралев и кмета Тотев за оказаното съдействие и коректното партньорство на местната власт. В изпълнение на дадените обещания, част от констатираните незаконните постройки вече са съборени, а за останалите текат процедури. Шекер махала е второто по големина циганско гето в Пловдив. То е разположено в северозападната част на града, в близост до новата индустриална зона.", "date": "2017.10.25", "title": "Валери Симеонов: Утре правим първа копка на новия полицейски участък в \"Шекер махала\""}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B2%D0%B8%D0%B6%D1%82%D0%B5-%D0%BA%D0%B0%D0%B4%D1%80%D0%B8-%D0%BE%D1%82-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BD%D0%B0-%D0%BF%D0%BE%D1%82%D0%BE%D0%BF%D0%B0-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D0%B2%D0%B8%D0%B4%D0%B5%D0%BE-news700045.html", "text": "С хеликоптер на ГД „Гранична полиция“ бе извършено облитане на най-засегнатите от водната стихия райони в Бургаска област. Целта бе да се установи цялостната картина, да се огледат най-пострадалите зони, щетите, както и дали има бедстващи в момента хора, съобщава \"Бургас Инфо\". Както вече съобщихме, още сутринта, по разпореждане на премиера Бойко Борисов, на място пристигна директорът на ГДПБЗН главен комисар Николай Николов. Следобед в региона трябва да пристигнат и министрите на вътрешните работи Валентин Радев, на регионалното развитие и благоустройството Николай Нанков и на околната среда и водите Нено Димов Директорът на ОДМВР – Бургас старши комисар Калоян Калоянов е категоричен, че в засегнатите села са изпратени полицейски патрули, които ще останат там, докато е необходимо. По думите му подобна мярка е наложителна, не само за да бъде опазен имотът на хората, но и те да са спокойни за своето имущество, поясни Калоянов.", "date": "2017.10.25", "title": "БЕДСТВИЕ! Вижте кадри от хеликоптер на потопа в Бургаска област (ВИДЕО)"}
{"url": "http://pik.bg/%D1%83%D0%B4%D0%B0%D1%80%D0%BD%D0%B0-%D0%B0%D0%BA%D1%86%D0%B8%D1%8F-%D1%80%D0%B0%D0%B7%D0%B1%D0%B8%D1%85%D0%B0-%D0%B8%D0%BC%D0%BE%D1%82%D0%BD%D0%B0-%D0%BC%D0%B0%D1%84%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D1%81%D0%B0-15-%D0%B4%D1%83%D1%88%D0%B8-news700035.html", "text": "15 души са задържани за извършени имотни измами на територията на град София, съобщиха от пресцентъра на Прокуратурата на Р България. Вчера по указание на Софийска районна прокуратура служители при СДВР с участие на прокурор от СРП проведоха множество планирани процесуално-следствени действия по водено досъдебно производство за извършени имотни измами на територията на град София. В хода на същите са извършени претърсвания на 14 адреса и два автомобила, обиски и разпити на свидетели. Задържани са били 15 лица, съпричастни към престъпната дейност. Били са иззети множество неистински саморъчни завещания, издадени въз основа на тях нотариални актове, печати, неистински договори за придобиване на недвижими имоти между Столична община и физически лица, удостоверения за наследници и други документи, касаещи престъпно прехвърляне правото на собственост на различни имоти. Иззети са пушка и пистолет. В хода на разследването е установено, че за периода от 2013 до настоящия момент чрез извършване на престъпни деяния – съставяне и ползване на неистински документи и измами - са били придобити 14 имота на територията на гр.София Повдигнати са обвинения на осем лица за извършени от тях пет деяния по чл.211 от НК (измами в особено големи размери, представляващи особено тежък случай), по чл.309 ал.1 (съставяне на неистински завещания) и по чл.316, вр. чл.309 ал.1 от НК (използване на неистински документи). На всички обвиняеми е взета мярка за неотклонение „Задържане под стража“ за срок до 72 часа.", "date": "2017.10.25", "title": "УДАРНА АКЦИЯ! Разбиха имотна мафия в София! Задържани са 15 души"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D0%BA%D1%80%D0%B8%D0%B5-%D0%B7%D0%B0%D0%B4-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B0%D1%82%D0%B0-%D1%81%D0%BC%D1%8A%D1%80%D1%82-%D0%BD%D0%B0-%D1%80%D0%BE%D0%B4%D0%B8%D0%BB%D0%BA%D0%B0%D1%82%D0%B0-%D0%B2-%D0%BC%D0%B0%D0%B9%D1%87%D0%B8%D0%BD-%D0%B4-news700040.html", "text": "ПИК се добра преди всички до подробности за смъртта на родилката, за която по-рано днес СДВР съобщи, че се разследва. 27-годишната жена е постъпила в “Майчин дом” на 23 октомври в 8 вечерта в критично състояние. Тя е изпратена с талон от Болница “Д-р Щерев”, където е следена цялата й бременност до този момент. Консилиум от водещите специалисти в “Майчин дом” установява диагноза HELLP синдром – най-тежкото усложнение, което може да настъпи по време на бременност, каза пред ПИК източник от болницата. Лекари веднага пристъпили към операция и бебето е родено живо, и е спасено. По думите на медиците в момента състоянието му е стабилизирано и се намира в интензивното отделение на Неонатологията. Борбата за живота на майката продължава във всички часове до 14.40 на 24 октомври. В приложените реанимационните действия са участвали всички национални консултанти по “Акушерство и гинекология” и “Реанимация и анестезия”. За съжаление организмът на родилката отказва да реагира на проведените реанимационни мероприятия и настъпва полиорганна недостатъчна и срив в жизнените показатели. Болница “Майчин дом” е подала сигнал за случая в “Изпълнителната агенция по медицински одит”, за да започне разследване и е информирала ръководството на Министерство на здравеопазване. Изказваме съболезнования на близките на починалата, казаха от \"Майчин дом\".", "date": "2017.10.25", "title": "ИЗВЪНРЕДНО И ПЪРВО В ПИК! Ето какво се крие зад мистериозната смърт на родилката в Майчин дом!"}
{"url": "http://pik.bg/%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D0%B1%D0%BB%D0%B0%D0%B3%D0%BE%D1%81%D0%BB%D0%BE%D0%B2%D0%B8-%D0%BC%D0%B0%D1%8F-%D0%BD%D0%B5%D1%88%D0%BA%D0%BE%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news699970.html", "text": "Българският патриарх Неофит благослови голямата певица Мая Нешкова на последния й концерт в НДК миналата вечер. Негово светейшество изпрати кошница с цветя и картичка със саморъчно написано лично посвещение до музикалната звезда, а църковният хор при катедралния храм \"Александър Невски\" изгледа рецитала й от първите редове в препълнената Зала 1. След тази на патриарха, най-голямата и красива кошница отново бе от вицепремиера Валери Симеонов, който присъства лично с екипа си и аплодира през цялото време любимката си. Естрадната прима изнесе най-бляскавото си шоу и вдигна високо летвата пред българския шоубизнес. Най-новите й песни от албума \"Само с любов\", както и златните й хитове през годините, прозвучаха по най-добрия начин, благодарение на последната дума на техниката в света, подарък от \"Музикален център Икономов\". Ефектната мултимедия, пироефекти и светлинно шоу подсилиха допълнително въздействащите изпълнения на обичаната звезда, подкрепени от музикантите от оркестъра й, който се събра отново след 35 години в съста Авторът на всички песни от концерта - композиторът Кирил Икономов, поднесе първата изненада, като изпълни сам две от емблематичните си песни \"Светилникът\" и \"На мама\" разплака публиката. Другият сюрприз направиха близначките на популярния музикален тандем - Весела и Йоана със своето дръм-шоу по време на новата версия на хита от 80-те \"Рок на младостта\". Младите дами заедно със Снежи Петкова от \"Трик\" пък пяха плътно до Мая Нешкова като вокална група по време на целия концерт. По време на изпълнението на песента „България“ цялата зала стана на крака и остана така до края на спектакъла заради евъргрийните \"Честит рожден ден\", \"Конче вихрогонче\" и \"Щастие с пари не се купува\". Още веднага след като угаснаха прожекторите, екипът на обичаната звезда започна работа по предстоящото национално турне, което ще обиколи всеки български град през идната година.", "date": "2017.10.25", "title": "Патриарх Неофит благослови Мая Нешкова (СНИМКИ)"}
{"url": "http://pik.bg/%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%B2%D0%B4%D0%B8%D0%B3%D0%B0%D1%82-%D0%B1%D0%B0%D0%B7%D0%B0-%D0%BD%D0%B0-%D0%BB%D1%83%D0%BD%D0%B0%D1%82%D0%B0-%D0%B4%D0%BE-2050-%D0%B3-news699931.html", "text": "Руската лунна база ще бъде построена на повърхността на естествения спътник на Земята в периода 2040-2050 г., предаде ТАСС. Проучвания на ресурсите на Луната ще започнат през 2050 г., според презентацията на ракетно-космическата корпорация \"Енергия\", представена пред журналисти. Подготовката за построяването на лунната база ще започне в периода 2031-2040 г. Мястото за строителството ще бъде избрано до 2030 г. Ключово за развитието на руската лунна програма е създаването на новия пилотиран кораб \"Федерация\". Първият му безпилотен полет е планиран за 2022 г. Той ще бъде последван от безпилотен полет към Международната космическа станция и пилотиран полет през 2024 г..", "date": "2017.10.25", "title": "Руснаците вдигат база на луната до 2050 г."}
{"url": "http://pik.bg/%D0%BD%D0%BE%D0%B2%D0%B0-%D1%81%D1%82%D1%80%D0%B0%D1%81%D1%82-%D0%B5%D0%BC%D0%B8%D0%BB%D0%B8%D1%8F-%D0%BF%D0%BE%D0%BA%D0%BE%D1%80%D0%B8-%D0%B2%D1%80%D1%8A%D1%85-%D1%88%D0%B8%D0%BF%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news700043.html", "text": "През изминалата седмица Емилия направи пет поредни клубни участия в градове из цялата страна, сред които бе Габрово. Часове преди участието, Емилия и нейни приятели си направиха релаксираща разходка до връх Шипка, откъдето певицата сподели и лайв видео в страницата си във \"Фейсбук\". Пътуванията и концертите на Емилия продължават не само в страната ни, а и в чужбина. На 18 ноември певицата ще бъде специален гост в Гент, Белгия. Веднага след това изпълнителката на хит №1 за септември \"Как да изтрезнея\" се връща в България, за да финализира подготовката си за концерта \"16 години Планета ТВ\".", "date": "2017.10.25", "title": "НОВА СТРАСТ! Емилия покори връх Шипка (СНИМКА)"}
{"url": "http://pik.bg/%D0%B7%D0%B0%D0%BC-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B1%D0%BE%D1%80%D0%B8%D1%81%D0%BB%D0%B0%D0%B2-%D1%81%D0%B0%D1%80%D0%B0%D1%84%D0%BE%D0%B2-%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D1%88%D0%B5%D1%84-%D0%BD%D0%B0-%D1%81%D0%BB%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE-news700015.html", "text": "Зам -главният прокурор Борислав Сарафов е единственият кандидат за директор на Националната следствена служба. Това се разбра на заседание на Прокурорската колегия към Висшия съдебен съвет в сряда. Кандидатурата му е издигната от петима членове на ВСС, сред които главният прокурор Сотир Цацаров и доскорошният директор на следствието Евгени Диков, който освободи поста, след като стана член на ВСС. Заседанието на прокурорската колегия на ВСС на 25 октомври бе крайният срок, в който можеха да се издигат кандидати. Те могат да се номинират от главния прокурор, министъра на правосъдието, както и не по-малко от трима членове на ВСС. Кандидатурата на Сарафов ще бъде разгледана на 5 декември.", "date": "2017.10.25", "title": "Зам.-главният прокурор Борислав Сарафов е единственият кандидат за шеф на следствието"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%B3%D0%B5%D1%80%D0%B1-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D1%8A%D0%BA-%D0%BF%D0%BE%D0%B4%D0%B0%D0%B2%D0%B0-%D1%80%D1%8A%D0%BA%D0%B0-%D0%BE-news699971.html", "text": "След повече от два часа дебати и внимателно слушане на всички тези, дойде ред и на червената лидерка Корнелия Нинова да се изкаже за антикорупционния закон. По думите й дебатът изглеждал странно, защото управляващите не били узрели за мисълта, че корупцията вече е заплаха за националната сигурност. \"Стигнахме и до равнището да ги мерим по страници и грамаж. През 2015 правителството Бойко Борисов прие цялостна стратегия. Много добър документ, много смислен и имаше нашата подкрепа. Много смислен и съдържателен документ. Тогава постигнахме съгласие, че трябва да го изпълняваме. Пишело, че противодействие страда от липса на обособена структукар, която да разследва. И БСП предлага в своя закон структура, която да разследва\", заяви Нинова от трибуната на Народното събрание. Тя цитира думи на Борисов, че органът ще е независим и определи Законопроекта на ГЕРБ като напудрен документ за пред Брюксел. По думите й обаче когато се пишат реални неща за борба с корупцията се отричат. \"Искате борба с корупцията само на книга. Вашият законопроект не е борба с корупцията, а прикриване\", заяви още Нинова. Вместо да влезе в острия тон на опозицията председателят на парламентарната група на ГЕРБ Цветан Цветанов, заяви че ще бъдат разгледани всички предложения на БСП, а от партията на Борисов са с протегната ръка.", "date": "2017.10.25", "title": "ИЗВЪНРЕДНО В ПИК TV! Корнелия Нинова скочи на ГЕРБ за корупцията, Цветанов пък подава ръка (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B8%D0%B7%D1%80%D0%B8%D0%B3%D0%BD%D0%B0-%D0%B0%D0%BD%D1%82%D0%B8%D0%B8%D0%B7%D1%82%D0%BE%D1%87%D0%BD%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%B2%D0%BE%D0%B4%D0%B5%D0%BD%D0%B0-%D0%BE%D1%82-%D0%BC%D0%B0%D0%BA%D1%80%D0%BE%D0%BD-%D1%86%D0%B5%D0%BB%D0%B8-%D0%B4%D0%B0-%D1%84%D0%B0%D0%BB%D0%B8%D1%80%D0%B0-%D0%B1%D1%8A-news700061.html", "text": "Антиизточна коалиция, водена от френския президент Еманюел Макрон, цели да фалира българските предприемачи. Това заяви българският представител в Европейския парламент и заместник-председател на ВМРО Ангел Джамбазки. Става дума за опита на някои държави от Западна Европа, начело с Франция и президента Макрон, да променят по такъв начин правилата в Директивата за командированите работници, че да направят невъзможно предприемачеството от Източна Европа. Българските евродепутати успяха да постигнат една малка победа в интереса на българските предприемачи в единния общ пазар. А именно транспортните работници да бъдат извадени от директивата за командированите работници. Българските транспортни работници не са командировани в определена държава. Тяхната работа е да пътуват. Затова те нямат място в тази директива, категоричен е Джамбазки. Изключването на транспорта от промените в директивата за командированите работници е защита на правата и законните интереси на над шестдесет хиляди български превозвачи и семействата им. Предложенията за спорните промени са на френския президент Еманюел Макрон, който води чиста проба антиевропейска кампания. Антиевропейска и популистка. Антиевропейска, защото противоречи на четирите основни свободи, на които е основан Съюзът и нарушава правилата и духа на свободния пазар. Макрон се опитва да спре катастрофалното падане на рейтинга си, като „обеща“ да прокара тези промени, за да „защити“ наемния труд в страната си от това, което тя вижда като нелоялна конкуренция от по-нископлатена работна сила от изток. Всъщност – нелоялната конкуренция е именно в позициите и законодателството на Макрон и неговата антиизточна коалиция, която засега включва Франция, Белгия, Германия, Австрия, Италия. Целта на Макрон и съучастници е бизнесът и предприемачите от Изтока да бъдат фалирани, а работниците да бъдат принудени да са „гастарбайтери“ в западните фирми. При по-ниски заплати, разбира се. Популистко, защото както е известно, командированите работници обаче са под 1 на сто от цялата работна сила в ЕС и във Франция в частност. Тоест, любимецът на либералите Макрон, е чиста проба популист. След координиран натиск на българските, румънските, унгарските, полските, прибалтийските представители в Европейския парламент изработихме общи позиции в защита на единния пазар и свободната конкуренция, които изпратихме на националните си правителства. Заседанието на Съвета по заетост, социална политика, здравеопазване и потребителски въпроси, което се проведе на 23.10.2017 г., взе под координирания натиск на България и още няколко държави, някои много важни решения за българските предприемачи в сферата на транспорта. Ето какви са те: 1. Предвижда се намаляване на срока на дългосрочно командироване от 24 на 12 месеца, но с възможност за удължаване до 18 месеца. Предложението на Европейската комисия, подкрепено и от позицията на Парламента, чрез Комисията по заетост и социални въпроси бе това да е 24. В сегашния текст на директивата не съществува такова ограничение. 2. Задължение за заплащане на възнаграждение, съобразно законодателството на приемащата държава, вместо предложението на комисията за минимални ставки. В сегашния текст на директивата няма такова изискване. 3. Временно изключване на прилагането на директивата за сектора на международния автомобилен транспорт до приемане на специалното европейско секторно законодателство, което да отчете спецификите на този вид дейност. Комисията не предвиждаше да се прави такова изключение. До момента такова изключение не бе необходимо, тъй като директивата в сегашния ѝ вид не засяга въпроса за плащането на минимални ставки. Промененото законодателство ще трябва да влезе в сила след четири години. Предложението на Съвета за отлагане на включването на транспортните работници в директивата за командировки е, надявам се, първата крачка към постигането на крайната ни цел. А именно – запазване на правата, законните интереси, работните места на този бизнес в нашите страни. Следващата стъпка в преговорите по въпроса с командироването, което ще е във формат тристранните преговори между Съвета, Парламента и Комисията (т.нар. „триалог“), ще е по време на Българското председателство на ЕС. Това обстоятелство има и плюсове, и минуси. От една страна ще трябва да се съобразим с правилото „честен брокер“ (или честен посредник), от друга страна ще имаме позиция, която ще ни даде възможността да следим развръзката от по-близо и да продължаваме да защитаваме наши общи интереси. Предложението на Съвета е наистина голям успех, но е абсолютно сигурно, че ще има друг опит да се ограничат възможностите на нашите превозвачи да стигат до общия пазар в страните-членки и да печелят там от труда и предприемачеството си. Категорично не трябва да губим набраната инерция и да продължим общата си работа, за да постигнем добри (за нас) текстове в проекта за пакет на комисията, по-известен като „Европа в движение“, където също има много спорни моменти. Тук отново работим с нашите съюзници в тази истинска географска битка за изключението на транспорта от обсега на директивата – Испания, Ирландия, Португалия, Унгария, Румъния, Чехия, Прибалтика и Полша. Да обобщим. След десет проспани години, след мълчанието и снишаването на криворазбрания федерализъм и отказ от активна позиция на „йес-мените“ в родната ни политика най-сетне се води истинска битка за защита на правата на българските превозвачи, на над шестдесет хиляди водачи и семействата им.", "date": "2017.10.25", "title": "ИЗВЪНРЕДНО! Ангел Джамбазки изригна: Антиизточна коалиция, водена от Макрон, цели да фалира българските предприемачи"}
{"url": "http://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%B3%D1%80%D0%B0%D0%B4%D1%81%D0%BA%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%BE-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%BE%D1%81%D1%8A%D0%B4%D0%B5%D0%B1%D0%BD%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%80%D0%BE%D0%B4%D0%B8%D0%BB%D0%BA-news700063.html", "text": "Софийска градска прокуратура незабавно започна досъдебно производство по повод настъпила смърт на родилка в столично здравно заведение, съобщиха от там. Към настоящия момент се извършват неотложни процесуално-следствени действия от следователи към Следствения отдел при СГП. Предстои изясняване на обстоятелствата, довели до смъртта на младата жена.", "date": "2017.10.25", "title": "Софийска градска прокуратура незабавно започна досъдебно производство за смъртта на родилка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D1%81%D1%82%D1%80%D0%B5%D0%BB%D1%8F-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BA%D1%8A%D0%BC-%D0%B1%D0%B5%D0%B4%D1%81%D1%82%D0%B2%D0%B0%D1%89%D0%B8%D1%82%D0%B5-%D1%80%D0%B0%D0%B9%D0%BE%D0%BD%D0%B8-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news700031.html", "text": "правителствената информационна служба Министър-председателят Бойко Борисов разпореди на министрите на вътрешните работи Валентин Радев, на регионалното развитие и благоустройството Николай Нанков и на околната среда и водите Нено Димов да посетят засегнатите от наводненията места в Бургаска област и да се запознаят със ситуацията, причинена от обилните дъждове. Това съобщиха от . Според разпореждането на премиера, те трябва да предложат и допълнителни мерки за овладяване на последиците от бедствието. Около 17.00 часа министрите ще бъдат в района на свлачището на автомагистрала „Тракия”, за да инспектират работата на поддържащата фирма, която се е заела с разчистването на свляклата се земна маса. След това ще отидат в Камено, което е едно от най-силно засегнатите от бедствието населени места.", "date": "2017.10.25", "title": "ИЗВЪНРЕДНО В ПИК! Борисов \"изстреля\" министри към бедстващите райони в Бургаско"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BE%D1%88%D0%BC%D0%B0%D1%80%D1%8A%D1%82-%D0%B2-%D1%81%D0%BE%D1%84%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0---%D0%BA%D0%BE%D1%80%D1%82%D0%B5%D0%B6-%D0%B7%D0%B0%D0%BF%D1%83%D1%88%D0%B8-%D0%B7%D0%BB%D0%BE%D0%BF%D0%BE%D0%BB%D1%83%D1%87%D0%BD%D0%B0%D1%82%D0%B0-%D1%83%D0%BB-%D1%80%D0%B0%D0%BA%D0%BE%D0%B2%D1%81%D0%BA%D0%B8-%D1%81%D0%BB%D0%B5%D0%B4-news700023.html", "text": "Кошмарите с трафика в София не свършват! След като половина център е задръстен тотално с новите велоалеи, запушващи половината платно по ул. \"Раковски\", преди минути върху шофьорите, пъплещи в задръстването, се стовари ново бедствие - кортеж запуши тотално движението, видя репортер на ПИК. Полицейска кола изневиделица препречи и пътното платно и новото колоездачно трасе, докато минат две лимузини, возещи неизвестни държавни особи. Случката предизвика още по-мощно възмущение у софиянци и някои шофьори дори не издържаха на напрежението и нарушиха правилника, ползвайки клаксоните си в града. Междувременно няколко метра по-надолу бе предизвикана нова тапа, която също е свързана с велоалеите - работници на общината продължават да ремонтират скандалното трасе, широко цели 1,50 м. Надеждата на столичани, че трасето ще бъде стеснено се оказаха точни (ВИЖТЕ В ОЩЕ ПО ТЕМАТА). Екипите оправят безчинствотои слагат и по-високи ограничители на алеята, така че колите да не могат да спират там. Най-неприятната новина за софиянци е, че кошмарът с велоалеите тепърва предстои да се разрастне. Пред ПИК от общината съобщиха, че плановете са за разширяване на тези трасета и до края на 2019 г. в София ще има между 150 и 200 км . Идеята е да се свържат всички в една мрежа и колелото да стане предпочитан начин на придвижване. Обмислят се варианти как да свържат централните части и крайните отсечки на града в обща велосипедна инфраструктура. Според плана след ул. \"Раковски\", бул. \"Прага\", предстои да има трасета и на бул. \"Дондуков\" и бул. \"Христо Ботев\", които ще са готови в кратки срокове. От всичко дотук става ясно, че кошмарът за шофьорите в столицата само ще расте с разширяването на велоалеите, както и настъпващото европредседателство по време, на което кортежите в София ще са ежедневие и често ще запушват трафика. велоалеи велоалеи", "date": "2017.10.25", "title": "ИЗВЪНРЕДНО В ПИК! Кошмарът в София продължава - кортеж запуши злополучната ул. \"Раковски\" след ада с велоалеите! Ето къде изграждат още трасета за колоездачи (ВИДЕО/СНИМКИ)"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B0%D0%BF%D0%B8-%D1%85%D0%B5%D0%BC%D1%83%D1%81-%D0%B2-%D0%BF%D0%BE%D1%81%D0%BE%D0%BA%D0%B0-%D0%B2%D0%B0%D1%80%D0%BD%D0%B0-%D0%BA%D0%BE%D0%BB%D0%B8%D1%82%D0%B5-%D1%81%D0%B5-%D0%B4%D0%B2%D0%B8%D0%B6%D0%B0%D1%82-%D0%B2-%D0%B0%D0%B2%D0%B0%D1%80%D0%B8%D0%B9%D0%BD%D0%B0%D1%82%D0%B0-%D0%BB%D0%B5%D0%BD%D1%82%D0%B0-news700032.html", "text": "Агенция \"Пътна инфраструктура\" Временно движението се осъществява само в аварийната лента при км 413 в посока Варна на АМ \"Хемус\" поради пътнотранспортно произшествие. Това съобщиха от пресцентъра на . Шофьорите да се движат с повишено внимание и съобразена скорост, спазвайки указанията на служителите на \"Пътна полиция\".", "date": "2017.10.25", "title": "Катастрофа затапи \"Хемус\" в посока Варна, колите се движат в аварийната лента"}
{"url": "http://pik.bg/%D0%B4%D0%B0%D0%B4%D0%BE%D1%85%D0%B0-%D0%BD%D0%B0-%D1%81%D1%8A%D0%B4-%D0%BC%D0%B0%D1%88%D0%B8%D0%BD%D0%B8%D1%81%D1%82%D0%B8%D1%82%D0%B5-%D0%BD%D0%B0-%D0%B2%D0%BB%D0%B0%D0%BA%D0%B0-%D1%83%D0%B1%D0%B8%D0%B5%D1%86-%D0%B2-%D1%85%D0%B8%D1%82%D1%80%D0%B8%D0%BD%D0%BE-news700024.html", "text": "Прокуратурата внесе в съда обвинителен акт срещу двамата машинисти, управлявали дерайлиралия влак край Хитрино, съобщиха от държавното обвинение. Димитър Михнев и Радослав Петков ще отговарят за смъртта на 7 човека и 14 пострадали. На 10 декември миналата година машинистът на товарната композиция Димитър Михнев не е изпълнил незабавно, точно и безусловно указанията на сигнала на предупредителния семафор. При навлизане в гарата управлявал влака със скорост 78 км/ч и не намалил скоростта до 40 км/ч. Вторият локомотивен машинист Радослав Петков не предприел действия за незабавно спиране на влака, след като Михнев не показал с действия, че управлява безопасно влака. В резултат на допуснатите нарушения от двамата машинисти е последвало дерайлиране на влака и повреждане на вагон-цистерни от състава на композицията, изтичане на превозван газ пропилен и последвал взрив. По непредпазливост двамата са причинили смъртта на 7 души и телесни повреди на 14 човека. Разследването е установило, че произшествието не е предизвикано от повреди в жп инфраструктура; не се дължи на повреди в осигурителната техника; не е предизвикано от техническа неизправност на подвижния състав; не се касае за техническа неизправност, свързана с превозвания товар - претоварване или недостатъчно натоварване на вагоните цистерни. Причина за настъпилото жп произшествие е движението на влака с висока скорост –двойно по-висока от разрешената от 40 км/час по криви при влизане в отклонителния трети коловоз на гара Хитрино, което е довело до претоварване и разрушаване на железния път и дерайлиране на част от вагоните. При дерайлирането е настъпил пробив в десетата цистерна от влака, натоварена с пропилен, изтекъл е газ, който се е смесил с въздуха и се взривил, при което разрушил сгради и последвал пожар. Налице е пряка връзка между допуснатите от двамата подсъдими нарушения на правилата и смъртта на 7 човека, както и раняването на 14 души. Материалите по делото, което е от изключителна фактическа и правна сложност, са 40 тома, а обвинителният акт срещу двамата подсъдими – 75 страници. При разследването са били назначени и изготвени десетки експертизи – съдебномедицински, съдебнопсихиатрични, за установяване на средни и тежки телесни повреди, токсикологична, за алкохол и наркотични вещества, химическа, пожаротехническа, компютърна, на железопътния път, техниката и скоростта на движение на композицията, която е извлечена като информация от черните кутии на влака. В разследването са участвали 13 следователи от Националната следствена служба. Димитър Михнев е с мярка за неотклонение „парична гаранция“ 10 000 лева, а Радослав Петков с „подписка“. Наложена им е забрана за напускане на страната. Предстои Окръжният съд в Шумен да насрочи разглеждането на делото.", "date": "2017.10.25", "title": "Дадоха на съд машинистите на влака убиец в Хитрино"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%81%D0%B5%D0%B4%D0%B5%D0%BC-%D1%8F%D0%B7%D0%BE%D0%B2%D0%B8%D1%80%D0%B0-%D1%81%D0%B0-%D1%81%D1%8A%D1%81-%D1%81%D0%BA%D1%8A%D1%81%D0%B0%D0%BD%D0%B8-%D1%81%D1%82%D0%B5%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%B2%D0%B0%D0%BB%D0%B5%D0%B6%D0%B8%D1%82%D0%B5-%D1%86%D0%B5%D0%BB%D0%B8-%D1%81%D0%B5%D0%BB%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D1%82%D0%BE%D0%BA-news699987.html", "text": "Седем язовира са със скъсани стени в Бургаска област, стана ясно на пресконференцията, дадена от Областния управител Вълчо Чолаков. Това са каскадни язовири, те не могат да създадат голяма приливна вълна и затова не са включени в списъка с опасните водни хранилища. Четири от язовирите са в община Бургас, 2 – в община Камено и 1 в Община Айтос. Съставени са актове за нарушение на техните стопани и са издадени предписания за възстановяване на стените. Според Вълчо Чолаков състоянието на двата големи язовира – Ясна поляна и Ново Паничарево, е добро и няма опасност от преливане. Първи сигнали за бедствие са подадени в Община Бургас още около 2 часа след полунощ, каза зам.кметът Красимир Стойчев и веднага са изпратени спасителни екипи. Четири такива в момента отводняват къщите в Равнец, един екип работи в Братово. Има готови автобуси, които евентуално да извозват хора от засегнати райони. Социалните служби обикалят къща по къща и описват щатите, причинени от потопа. Шест свлачища са се образували по магистрала Тракия в отсечката Карнобат-Бургас, но те не влияят на движението и в момента почистващи фирми отстраняват калта и камъните, затрупали пътното платно. Пет селища в момента са без ток – Полски извор, Черни връх, Тръстиково, Резово и Синеморец.", "date": "2017.10.25", "title": "ОФИЦИАЛНО! Седем язовира са със скъсани стени заради валежите, цели села остават без ток"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B3%D0%BE%D1%82%D0%B2%D1%8F%D1%82-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%B7%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BD%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%B0---%D1%89%D0%B5-%D0%BF%D0%B0%D0%B4%D0%BD%D0%B5-%D0%BB%D0%B8-%D0%B3%D0%BB%D0%B0%D0%B2-news699973.html", "text": "Тежки Радини вълнения са налегнали лидера на БСП три дни преди свиканото по нейно желание заседание на конгреса на партията в събота, който трябва да обсъжда алтернативния бюджен на държавата за догодина. Заради натрупаното негодувание на част от съпратийците ѝ първата соиалистка в държавата се чуди дали да поиска вот на доверие от най-висшия форум на левите. Това обаче на свой ред насърчило опонентите ѝ да се подготвят за искане на вот на недоверие към нея. Това научи ПИК от отлично информирани източници от средите на червените. Ясно е, че сред стратезите на тази идея са най-големите ѝ противници в лицето на отстранения от тясното ръководство на партията Георги Гергов, бившите депутати Георги Божинов, Янаки Стоилов, Атанас Мерджанов, както и бившият лидер на БСП Михаил Миков, който отдавна вече не пести критиките си към нея. Нинова има и защитници и това са най-приближените ѝ в сегашното ръководство на червените - Кирил Добрев и Драгомир Стойнев. Много от днешните депутати, които стоят плътно зад нея обаче не са членове на БСП, а народни представители от гражданската квота и няма да вземат участие във форума в събота. Такава е Елена Йончева например, която лидерката защити лично заради нападките на управляваите за оградата по границата. Част от противниците на Нинова вече били готови с разгромителни критики на червения бюджет, за когото те твърдят, че нито знаят кой го и писал, нито къде е ставало това. Те припомнят, че лидерката е заложила на положения, подготвени от ръководството на БСП от времето на Михаил Миков за конгреса, който го свали от поста. Става дума за отпадането на плоския данък, както и за отмяната на правилото парите да следват ученика. Сред предлаганите промени имало и още, на които в момента се залага в предлагания алтернативен бюджет, но изобщо не са били споменавани по време на последната предизборна кампания. Друга част от противоборстващите с Нинова в партията смятат да заложат на политическата част от обвиненията към нея и най-вече на това, че тя не може да бъде лидер, защото не обядинява, разединява БСП. И възнамеряват да ѝ припомнят фразата на самата Нинова, с която се обърна към Бойко Борисов от парламентарната трибуна: \"Като лидер на лидер ви казвам, че вие имате проблем\". Опонентите на Нинова смятат да ѝ обяснят, че тя има \"много голям проблем\" с разединението на партията и това да бъде причината да ѝ поискат вот на недоверие, който да залегне в дневния ред на заседанието на конгреса. Трудно е да се прогнозира какъв ще бъде резултатът от подобно гласуване и дали поста на председателя на БСП няма да се оваканти в събота. Не се знае и дали споровете в залата ще бъдат публични, тъй като вече е известно, че телевизиите ще могат да излъчват директно само през първите два часа от форума, след което камерите трябва да бъдат изнесени. Не е ясно обаче дали и журналистите ще трябва да напуснат. При всички случаи след инфарктния пленум преди две седмици, на БСП ѝ предстои и инфарктен конгрес.", "date": "2017.10.25", "title": "РАЗКРИТИЕ НА ПИК! Готвят вот на недоверие за Корнелия Нинова на конгреса - ще падне ли главата на лидерката и какво й крои опозицията в БСП"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B5%D0%BD-%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB-%D0%B1%D0%B5%D0%BB%D1%8F%D0%B7%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B0-%D0%BD%D0%B0-%D0%B1%D0%B0%D0%BB%D0%BD%D0%B8%D1%82%D0%B5-%D1%82%D0%B0%D0%BD%D1%86%D0%B8-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news699983.html", "text": "За първи път в България миналия уикенд се проведе фестивал на балните танци на световно ниво. Зала \"Ефе\" в хотел \"Маринела\" се превърна в блестяща бална зала, в която танцуваха майсторски двойки по състезателни и бални танци от 14 държави от Европа. Те се състезаваха за спечелването на шампионските звания в латиноамериканските и стандартните танци на третото поредно издание на открития международен фестивал, посветен на изкуството на балните танци - \"Sofia Opem Dance Destival 2017\", организиран от . В състезанията взеха участие над 100 танцови двойки, които в продължение на два дни предизвикваха бурните аплодисменти на своите възторжени почитатели. Тази година фестивалът отбеляза третата си годишнина с поредица от събития в рамките на неговата програма. За първи път в България и официални гости на фестивала бяха световните суперзвезди на латиноамериканските танци Рикардо Коки и Юлия Загоруйченко (САЩ) - седемкратни и настоящи световни шампиони за професионалисти. По време на Гала вечерта, специалното им изпълнение в шоу програмата остави публиката без дъх и вдигна всички в залата на крака с бурни аплодисменти. Резултатите от главните финали - тези по Латино-американски танци и по Спортни танци за аматьори, бяха определени от професионална съдийска комисия на Световния Танцов Съвет, оглавявана за първи път от неговия генерален секретар - г-н Ханес Емрихс (Австрия), а сред членовете на комисията присъстваха имената на няколко бивши световни шампиони за професионалисти. В ЛАТ своята трета поредна победа извоюваха двойката фаворит в това състезание Петър Даскалов и Зия Джейм - шампиони на Англия за аматьори и финалисти в най-престижното състезание по тези танци в света - Блекпулския танцов фестивал. В СТТ победители станаха още една млада звездна танцова двойка, този път от Украйна - Артем Куклин и Алика Дика, който са и тазгодишните победители в споменатия Блекпулски фестивал при младежите до 21 г. Българската Професионална Танцова Асоциация", "date": "2017.10.25", "title": "Звезден спектакъл беляза фестивала на балните танци в София (СНИМКИ)"}
{"url": "http://pik.bg/%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D1%82%D1%80%D0%B0%D0%BA%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D1%81%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BC%D1%8A%D0%B6%D0%B5-%D0%B2-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-news700055.html", "text": "Акция на полицията се провежда в момента в пловдивския квартал „Тракия”, предаде Трафикнюз Няколко мъже са били арестувани в района на Пазара в най-големия жилищен район под тепетата.  Патрули на полицията са обградили заведение, откъдето са изкарани мъжете. От пресцентъра на полицията потвърдиха, че в момента се извършва специализирана  полицейска акция и има арестувани. Очаквайте подробности! .", "date": "2017.10.25", "title": "Почерня от полиция в пловдивския квартал \"Тракия\"! Арестувани са няколко мъже в заведение"}
{"url": "http://pik.bg/%D0%B3%D1%80%D0%B8%D1%88%D0%BE-%D0%BF%D0%BE%D0%B7%D0%B8%D1%80%D0%B0-%D0%B7%D0%B0-%D0%BC%D0%BE%D0%B4%D0%BD%D0%B0-%D0%B1%D0%B8%D0%B1%D0%BB%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news699965.html", "text": "Григор Димитров попадна на страниците на поредно световно издание. Българинът засне стилна фотосесия за италианската версия на списание \"Vogue\". За българина това не е първо подобно признание. През 2014 г. той бе избран за най-стилен сред колегите си от друго списание - \"GQ\". Това стана по време на \"Мастърс 1000\" в Рим. През същата година Гришо даде интересно интервю за \"Vogue\", в което говори за личния си стил. Миналия февруари хасковлията дефилира за иконите \"Dolce&Gabbana\", редом до лейди Амелия Уиндзор, децата на Памела Андерсън и Анди Гарсия. Там лично разговаря с главната редакторка на \"Vogue\" Ана Уинтур, която се снима с него за спомен, напомня Tennis.bg.", "date": "2017.10.25", "title": "Гришо позира за модна библия (СНИМКИ)"}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-%D0%BF%D0%BE%D0%BC%D0%BE%D0%B3%D0%BD%D0%B5%D1%82%D0%B5-%D0%B4%D0%B0-%D1%81%D0%BF%D0%B0%D1%81%D0%B8%D0%BC-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0%D1%82%D0%B0-%D0%B0%D0%BD%D0%BD%D0%B0-%D0%B1%D1%80%D0%B0%D0%BD%D0%B4%D0%B8%D0%B9%D1%81%D0%BA%D0%B0-news699896.html", "text": "Дългогодишният финансов и икономически журналист Анна Брандийска се нуждае от подкрепа. От години тя страда от коварна болест - множествена склероза. Засега не е открит лек за болестта. Лекари на Анна обаче й препоръчват ново експериментално лечение със стволови клетки. Най-близката държава, в която то се прилага успешно, е Турция. Макар да не дава гаранции, че Анна ще се излекува, лечението гарантира на 100%, че влошаването на заболяването ще спре. Необходимата сума от 40 000 евро. Тя обаче е непосилна за Анна и семейството ѝ. Ако искате да помогнете на Анна, можете да преведете средства по следната банкова сметка: Банка ДСК IBAN: BG26STSA93000024626467 BIC: STSABGSF титуляр: Анна Маринова Брандийска", "date": "2017.10.25", "title": "ЗОВ ЗА ПОМОЩ: Помогнете да спасим журналистката Анна Брандийска"}
{"url": "http://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D0%B4%D0%BE%D0%BD%D0%BD%D0%B0-%D1%86%D1%8F%D0%BB%D0%B0-%D1%81%D0%BE%D1%84%D0%B8%D1%8F-%D1%8F-%D0%B8%D0%B7%D0%B4%D0%B8%D1%80%D0%B2%D0%B0-%D0%BE%D1%82-20-%D0%B4%D0%BD%D0%B8-%D1%81%D0%BD%D0%B8%D0%BC%D0%BA%D0%B0-news699984.html", "text": "Столичното Шесто РУ издирва 16-годишната Донна Росен Вакавлиева от София. Тя е излязла от дома си в ж.к. „Бъкстон“ около 15 ч. на 6 октомври и оттогава е в неизвестност. Донна е висока 170 – 175 см, с пъстри очи и права, дълга, червена коса. Хората, които разполагат с информация за издирваното момиче, могат да се обадят на тел.: 112, 02 9821760, 02 9821755 или в най-близкото поделение на МВР.", "date": "2017.10.25", "title": "Виждали ли сте Донна? Цяла София я издирва от 20 дни (СНИМКА)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D1%81%D0%B5%D0%BD%D0%B0%D1%82%D0%B0-%D0%B7%D0%B0%D0%BC%D0%B5%D1%80%D0%B8%D1%85%D0%B0-%D1%82%D1%80%D1%8A%D0%BC%D0%BF-%D1%81-%D1%80%D1%83%D1%81%D0%BA%D0%B8-%D0%B7%D0%BD%D0%B0%D0%BC%D0%B5%D0%BD%D0%B0-%D0%B2%D0%B8%D0%B4%D0%B5%D0%BE-news699953.html", "text": "Няколко руски флага бяха хвърлени от протестиращ по президента на САЩ Доналд Тръмп в една от сградите на Сената на американския Конгрес. По това време във вторник на работен обяд се срещнаха сенаторите републиканци. Американските медии разпространиха видеозапис от мястото на събитието. Демонстрантът, който по-късно се представи като Райън Клейтън от организацията \"Американците предприемат мерки\", хвърли около 5 малки руски флага в момента, в който Тръмп преминавашезаедно с лидера на републиканското мнозинство в Сената Мич Маконъл край журналисти и други събрали се на мястото. \"Тръмп, това е държавна измяна. Защо говорите за намаляване на данъците, когато трябва да говорите за държавна измяна\", провикна се Клейтън. Мъжът бе задържан на мястото от полицията на Капитолия.", "date": "2017.10.25", "title": "СКАНДАЛ В СЕНАТА! Замериха Тръмп с руски знамена (ВИДЕО)"}
{"url": "http://pik.bg/%D0%B2%D0%BE%D0%BB%D1%82%D0%BE%D0%B2%D0%B0-%D0%B4%D1%8A%D0%B3%D0%B0-%D1%83%D0%B1%D0%B8-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%BD%D0%B0-%D1%81%D1%82%D1%80%D0%BE%D0%B5%D0%B6-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news699969.html", "text": "Волтова дъга уби работник на строеж в Хасково, съобщава шефът на Инспекцията по труда Петър Андреев, цитиран от Дарик радио. Инцидентът е станал преди няколко дни в една от вилните зони на областния град. Според Андреев работникът е имал трудов договор. Мъжът е работил с бетон помпа, когато горният й край доближил жиците с ток и това се оказало фатално. Проверката по случая продължава.", "date": "2017.10.25", "title": "Волтова дъга уби работник на строеж в Хасково"}
{"url": "http://pik.bg/%D0%BE%D0%B1%D1%80%D0%B0%D1%82-%D0%B4%D1%80%D0%B0%D0%BC%D0%B0%D1%82%D0%B0-%D1%81-%D0%B8%D0%BD%D0%B2%D0%B0%D0%BB%D0%B8%D0%B4%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B5-%D1%80%D0%B0%D0%B7%D1%80%D0%B5%D1%88%D0%B8---%D0%BC%D0%B0%D0%B9%D0%BA%D0%B0%D1%82%D0%B0-%D1%81%D0%B0%D0%BC%D0%B0-%D0%BF%D1%80%D0%BE%D0%B4%D0%B0%D0%BB%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D0%BF%D1%80%D0%B5%D0%B4%D0%B8-2-news699974.html", "text": "Гарсониерата на ул. „Кичево” 18 е продадена още през 1997 година от самите собственици – Георги и Лиляна Асенови. Това разкри помощник-съдия изпълнителят Виолета Тодорова. Тя пристигна заедно с охранителната полиция в блока, където от сутринта със сълзи на очи, 70-годишната Лиляна разказва на медиите как са станали поръчители на приятелката, заложили гарсониерата и въпреки че, дългът от 10 000 долара е бил платен, съдия-изпълнител иска да вземе жилището. Тази драматична история за минути потъна в небитието, съобщава \"Марица\". Оказа се, че гарсониерата е била продадена на Георги Георгиев, а той я е препродал на Николай Лесов. Адвокат Емилия Калъчева, която също дойде на въвод във владение, обясни, че нейния клиент - Николай Лесов, през април тази година е платил 23 600 лева за гарсониерата на бившия собственик. Тъй като Лиляна Асенова категорично отказала да напусне апартамента са завели изпълнително дело. \"Всички документи са изрядни, Лиляна Асенова неведнъж е предупреждавана да освободи жилището и й е даден 14-дневен срок\", каза помощник-съдия изпълнителят. Тя допълни, че са разговаряли с общинската служба за социално подпомагане евентуално за временно настаняване на възрастната жена и нейния син, който има психическо разстройство.", "date": "2017.10.25", "title": "ОБРАТ! Драмата с инвалидите в Пловдив се разреши - майката сама продала апартамента преди 20 години"}
{"url": "http://pik.bg/%D1%81%D0%BF%D0%BE%D1%80-%D0%BC%D0%B5%D0%B6%D0%B4%D1%83-%D0%B1%D0%BE%D0%BB%D0%BD%D0%B8%D1%86%D0%B8-%D0%B4-%D1%80-%D1%89%D0%B5%D1%80%D0%B5%D0%B2-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BC%D0%B0%D0%B9%D1%87%D0%B8%D0%BD-%D0%B4%D0%BE%D0%BC-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B5-%D0%BF%D1%80%D0%B5%D0%B2%D0%B5%D0%B4%D0%B5%D0%BD%D0%B0-%D0%B2-%D0%B4%D1%80%D1%83%D0%B3%D0%B0%D1%82%D0%B0-%D0%B1%D0%BE%D0%BB%D0%BD%D0%B8-news700064.html", "text": "Пациентката е преведена в добра обща кондиция, на собствен ход, и с обикновен автомобил на болницата в УСБАЛАГ „Майчин дом“, тъй като състоянието й не изисква използване на линейка. Това се посочва в позиция на Болница \"Д-р Щерев\", разпространена от пресцентъра на болницата. Ето позицията без редакторска намеса: По повод тиражираната в публичното пространство информация за починала в УСБАЛАГ „Майчин дом“ пациентка, ръководството на Болница „Д-р Щерев“, където жената е проследявала бременността си, предоставя следната информация: Става дума за нормално развиваща се бременност с извършени пълен набор акушеро-гинекологични прегледи и клинични изследвания по алгоритъм за надлежното проследяване на бременност, включително първи триместър скрининг тест и фетална морфология при специалист по фетална медицина. На 21 октомври вечерта пациентката идва в болницата с оплакване от висока температура след прекаран грип, като отказва хоспитализация. Препоръчано й е при продължаване на симптомите да дойде отново в болницата. На следващия ден, 22 октомври, пациентката идва отново в болницата за провеждане на запис на детски сърдечни тонове. Сред извършването на няколко записа на детски сърдечни тонове, които показват съмнения за недобро състояние на плода, е насочена към извършване на доплерови изследвания. Те потвърждават, че бебето е в добро състояние. Поради съмнения за възпалителен процес, на пациентката е предложено да бъде хоспитализирана и тя приема. Назначени са серия от лабораторни изследвания на същия и на следващия ден. На 23 октомври са получени финалните резултати от нейните изследвания, които показват наличие не само на възпалителен процес, но и на нарушена бъбречна и чернодробна дейност. Екипът поставя предполагаема диагноза HELLP синдром и стига до извода, че е необходимо родоразрешение. Взема се решение пациентката да бъде преведена в УСБАЛАГ „Майчин дом“. Решението за превеждане на пациентката е поради факта, че нивото по медицински стандарт по неонатология на Болница „Д-р Щерев“ не дава право да се полагат медицински грижи за тежко недоносени бебета. Пациентката е преведена в добра обща кондиция, на собствен ход, и с обикновен автомобил на болницата в УСБАЛАГ „Майчин дом“, тъй като състоянието й не изисква използване на линейка. След приема й тамошният медицински екип взима решение за пристъпване към родоразрешение. За случилото се оттам насетне Болница „Д-р Щерев“ не разполага с официална информация от партньорското лечебно заведение. Екипът на Болница „Д-р Щерев“ изразява искрените си съболезнования на опечаленото семейство! Абревиатурата ХЕЛП идва от английските думи хемолитична анемия (Hemolytiv anemia), високи чернодробни ензими (Elevated Liver enzymes), ниски тромбоцити (Low Platelet count). За първи път Синдромът на ХЕЛП е идентифициран като заболяване, различно от прееклампсията, през 1982 г. от д-р Луис Вайнщайн (Dr Louis Weinstein). Това е акушеро-гинекологично заболяване, което застрашава живота както на родилката, така и на бебето. Болестта обикновено се развива в късните етапи на бременността, в редки случаи – след раждането. Ако не се вземат навременни мерки, настъпват увреждания на органите (бъбреци, черен дроб), ендокринната система на родилката, а понякога и на плода, стига се до кръвоизливи поради рязко намалените нива на тромбоцитите, което възпрепятства съсирването на кръвта, както и гърчове, а обикновено резултатът е фатален. Симптоми на Синдром на ХЕЛП Болестта има симптомите на тежка форма на прееклампсия.Появява се силно главоболие, болка в горната част на корема, отоци, изтръпване на крайниците, гадене, замъглено виждане (дори и да не са налице някои от симптомите, това не изключва синдром на ХЕЛП). Но това са симптоми, близки до тези на бременността, поради което не будят тревога у родилките и не се вземат навременни мерки. Диагностициране на Синдром на ХЕЛП Необходимо е да си направите пълна кръвна картина, бъбречни и чернодробни изследвания, коагулационни изследвания, електролити. Важни са и скрининг тестовете в различните етапи на бременността. Лечение на Синдром на ХЕЛП Най-ефикасното лечение е преждевременното раждане и нужда от непрекъснато кръвопреливане. Все още няма медикаменти с доказан лечебен ефект при Синдром на ХЕЛП. Лекарите съветват при настъпване на третия триместър родилките да се изследват за Синдром на ХЕЛП, за да бъдат взети навременни мерки. Жени с открит Синдром на ХЕЛП са особено предразположени към прееклампсия при следваща бременност.", "date": "2017.10.25", "title": "СПОР МЕЖДУ БОЛНИЦИ! \"Д-р Щерев\" отговори на \"Майчин дом\": Бременната е преведена в другата болница в добра обща кондиция и на собствен ход  "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BD%D0%B5%D0%BF%D1%80%D0%B5%D0%BA%D0%BB%D0%BE%D0%BD%D0%BD%D0%B0-%D0%B7%D0%B0-%D0%B2%D1%81%D0%B8%D1%87%D0%BA%D0%BE-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BF%D0%B8%D1%82%D0%B0%D0%B9%D1%82%D0%B5-%D0%BC%D0%B2%D1%80-%D0%B7%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%B0--news699993.html", "text": "Лидерът на БСП беше непреклонна в парламента и категорично отказа да отговори на каквито и да било въпроси, свързана с пътния инцидент, който повторно преживя в понеделник, когато колата ѝ бе странично блъсната от такси. \"Питайте МВР, защото там имат всики данни - и за колата, и за шофьора, и за фирмата. Аз претърпях инцидент и аз ри трябва да отговарям за действията на МВР\", попита риторично Нинова. Тя отказа да назове и от коя фирма е таксито, което удари автомобила ѝ, макар преди ден да съобщи пред медии, че и сега, и при предишния удар такситата са били от една и съща фирма. Нинова премълча и отговора на въпроса дали ще поиска вот на доверие на заседанието на конгреса в събота. Само уточни, че той ще бъде \"интересен\".", "date": "2017.10.25", "title": "ПЪРВО В ПИК! Корнелия Нинова непреклонна: За всичко за катастрофата питайте МВР! За конгреса ще говорим в събота"}
{"url": "http://pik.bg/%D1%81%D0%BF%D1%80%D0%B5%D1%87%D0%BA%D0%B2%D0%B0%D0%BD%D0%B5-%D0%B7%D0%B0%D0%B2%D1%8A%D1%80%D1%88%D0%B8-%D1%81%D1%8A%D1%81-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B2-%D1%81%D0%B0%D1%89-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news699996.html", "text": "Двама студенти бяха убити при стрелба в кампуса на университета Грамблинг в американския щат Луизиана, съобщават местни медии. По първоначална информация огънят бил открит по време на спречкване. Нападателят е избягал от местопрестъплението.", "date": "2017.10.25", "title": "Спречкване завърши със стрелба в университет в САЩ, има загинали"}
{"url": "http://pik.bg/%D0%BE%D0%BB%D0%B8%D0%BC%D0%BF%D0%B8%D0%B9%D0%BA%D0%B0-%D1%81%D1%82%D0%B0%D0%BD%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B0-%D0%BF%D1%80%D0%B5%D0%B4-%D0%BF%D0%BE%D0%B3%D0%BB%D0%B5%D0%B4%D0%B0-%D0%BD%D0%B0-%D0%BC%D1%8A%D0%B6%D0%B0-%D1%81%D0%B8-%D0%B8-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%B2%D0%B8%D0%B4%D0%B5%D0%BE-news699957.html", "text": "Историята на бившата американска лекоатлетка Сузи Фейвър Хамилтън е покъртителна. От участничка в три Олимпиади - 1992, 1996 и 2000 г., тя рязко сменя попрището и се отдава на най-древната професия. През 2012 г. Сузи публично признава, че е била проститутка и че е имала по 5-10 сеанса на ден с различни мъже. Всичко тръгва от симулираното падане на финала на 1500 м на Олимпиадата в Сидни, когато вижда, че изпуска медала. Това страхотно я разстройва и тя сменя рязко бранша. Оказва се, че страда от биполярно разстройство, дори нейният брат се е самоубил, вследствие на същото заболяване. Взима антидепресанти, а за да бъде щастлива, иска много секс и го намира в платена форма. Нейният съпруг е в течение на болестта, но по никакъв начин не може да я стопира, дори в името на дъщеря им. Сега, слава Богу, Сузи е далеч от предишния си порок. Написала е книга, озаглавена \"Бързото момиче\", занимава се с йога, бягане, колоездене и дава консултации на тема ментално здраве.", "date": "2017.10.25", "title": "Олимпийка стана проститутка пред погледа на мъжа си и дъщеря си (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%80%D0%B5%D0%BF%D0%BE%D1%80%D1%82%D0%B5%D1%80%D0%BA%D0%B0%D1%82%D0%B0-%D0%BE%D1%82-%D0%B1%D0%B8-%D1%82%D0%B8-%D0%B2%D0%B8-%D0%B3%D0%B0%D0%B1%D1%80%D0%B8%D0%B5%D0%BB%D0%B0-%D0%BD%D0%B0%D0%BF%D0%BB%D0%B0%D1%82%D0%B0%D0%BD%D0%BE%D0%B2%D0%B0-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BD%D0%B5%D0%BD%D1%87%D0%B5%D0%B2-%D0%B7%D0%B0-%D0%BF%D1%80%D0%BE%D1%82%D0%B5-news700004.html", "text": "Като изтъква, че изразява лична позиция, Наплатанова коментира, че тези, които наричат авиаторите \"превратаджии\", се изразяват прекалено силно. Така тя коментира изказването на бившия военен министър Николай Ненчев, който заяви пред Би Ти Ви, че отказа на летците от вчера му прилича на пуч и пълзящ преврат. ко бившият министър Ненчев беше толкова категоричен в изказ и действия по време на своя мандат нямаше да се стигне до ситуацията в момента ! Ако отделяше по 3 месеца ,а не по 3 часа на проблема на военната авиация отново си мисля ,че този проблем щеше да е решен вече. Ако 35 години чакаше съпругата си всеки ден и се вслушваше в шумовете отвън едва ли би си позолил подобни квалификации!\", възмущава се дама под поста на Наплатанова. Репортерката на Би Ти Ви Габриела Наплатанова, която отговаря за армията и е дългогодишен военен репортер, избухна във Фейсбук по повод протеста на авиаторите. Освен че отразява темата от години, тя е и съпруга на военен пилот, с когото имат две деца. В графата лично мнение: Досега се въздържах от професионална етика да коментирам ситуацията в Граф Игнатиево. Но като съпруга на пилот в тази база смятам, че да наричаш тези момчета превратаджии е ПРЕКАЛЕНО. Освен, че треперя дали ще се прибере от полети всеки ден сега да очаквам да го арестуват ли? След поста й веднага следват коментари на приятелите й в мрежата. \"А Прокуратурата да се самосезира и да наложи арест за това недоразумение Ненчев, призовават други. \" Снимка: Криле, Еър Груп На снимката горе: Репортерката Габриела Наплатанова със съпруга си Николай Русев (вляво) Ама защо обръщаш внимание на трактористи?! Съмнявам се, че познанията му стигат да определи що е преврат и има ли той почва у нас\", коментират приятели на репортерката, които изразяват подкрепата си.", "date": "2017.10.25", "title": "ИЗВЪНРЕДНО В ПИК! Репортерката от Би Ти Ви Габриела Наплатанова скочи срещу Ненчев за протеста на авиаторите: Прекалено е да наричаш момчетата превратаджии! "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%BD%D0%B0-%D0%B4%D0%B0%D0%BD%D1%81-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%87%D0%B8%D0%BD%D0%BE%D0%B2%D0%BD%D0%B8%D0%BA-%D0%BE%D1%82-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-news700012.html", "text": ", съобщиха от прокуратурата. Акцията е във връзка с образувано на 09.10.2017 г. досъдебно производство с постановление на прокурор от СЗА – СГП. Чиновник от Министерството на икономиката е арестуван днес по време на спецоперация срещу корупцията, под ръководството на Специализирано звено „Антикорупция“ към Софийска градска прокуратура и с участието на ДАНС По досъдебното производство е приложен сигнал от министъра на икономиката до председателя на ДАНС, по повод на който е извършена проверка от агенти от дирекция „Финансова сигурност“. В хода на разследването до момента е установено, че служител на Министерство на икономиката и негов съучастник са възбудили и поддържали заблуждение у различни граждани - кандидат-бенефициенти по процедура „Енергийна ефективност“, че са в състояние да им съдействат представените от тях проекти да получат максимално безвъзмездно финансиране срещу процент от сумата. След разрешение на Софийски градски съд (СГС) са извършени претърсвания и изземвания в три обекта в гр.София, един от които е в служебно помещение в Министерство на икономиката. При извършените действия са намерени и иззети книжа и предмети, компютърни конфигурации и др., имащи значение за престъпната дейност. Двамата извършители са задържани за срок до 72 часа. Установено е, че единият от тях е младши сътрудник от Главна дирекция „Европейски фондове за конкурентоспособност“ при Министерство на икономиката, а съучастникът му се представял пред кандидат-бенефициентите за длъжностно лице от Министерство на икономиката. Той е осъждан многократно, в това число и за престъпления против собствеността. Активните процесуално-следствени действия по случая продължават.", "date": "2017.10.25", "title": "ИЗВЪНРЕДНО! Спецакция на ДАНС! Арестуваха чиновник от Министерството на икономиката"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%BE%D1%82-%D0%BA%D0%BE%D1%80%D0%B5%D1%8F-%D0%BF%D0%BE%D1%82%D0%B8%D1%87%D0%B0%D1%82-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BB%D0%B8-%D0%BD%D0%B0%D0%BA-%D0%B9%D0%BE%D0%BD-%D1%81-%D0%B3-news699997.html", "text": "При изключителен медиен интерес премиерът Бойко Борисов и премиерът на Република Корея Ли Нак-Йон откриха бизнес форум в Хюндай Център София. Официално беше открита българо-корейска търговската индустриална камара, подкрепена от двамата премиери. Председателят на камарата Калин Дамянов заяви, че тя е двустранна и доброволна и ще съдейства за увеличаването на стокообмена между двете страни, както и ще подпомага за реализацията на значителни инвестиционни и индустриални обекти. Над 150 български стопански дружества и компании присъстват на откриването на форума. Министър-председателят на република Корея Ли Нак-Йон заяви, че много се радва за днешното събитие и за възможността то да се проведе. Камарата ще играе много важна роля за икономическото сътрудничество и за по-интензивните контакти между двете страни. Той заяви, че е много доволен от разговорите с премиера Бойко Борисов. Той отбеляза, че благодарение на икономическата политика на България, ще има много инвестиции от чужди страни. Той отбеляза, че от голямо значение са и ниските корпоративни данъци в България. Премиерът на Корея се обърна специално към корейските компании и ги насърчи да инвестират повече в България. Той посочи, че е впечатлен от ръководството на Борисов и го е поканил да посети Република Корея при първа възможност. Премиерът Борисов заяви от своя страна, че камарата е нова платформа за развитието на българо-корейските отношения.", "date": "2017.10.25", "title": "ГОРЕЩА НОВИНА! Инвестиции за милиони от Корея потичат към България! Премиерът Ли Нак-Йон с горещ коментар за управлението на Борисов и данъците у нас"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D0%BB%D1%8A%D1%81%D0%BD%D0%B0%D1%82%D0%B0-%D0%BE%D1%82-%D0%BC%D0%B8%D0%BA%D1%80%D0%BE%D0%B1%D1%83%D1%81-76-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-news699994.html", "text": "Починала е 76-годишната жена, която бе блъсната от микробус тази сутрин на булевард „Христо Ботев” в Пазарджик, съобщи говорителят на ОД на МВР Мирослав Стоянов. Той уточни, че водачът на микробуса е 65-годишен мъж от село Церово. Той е блъснал пресичащата пешеходна пътека 76-годишна жена от Пазарджик. „Пострадалата е транспортирана в МБАЛ - Пазарджик със сериозни травми и наранявания. За съжаление малко по-късно тя е починала. На местопроизшествието е извършен оглед, образувано е дознание”, допълни Стоянов.", "date": "2017.10.25", "title": "Почина блъсната от микробус 76-годишна жена"}
{"url": "http://pik.bg/%D0%B7%D0%BC%D0%B8%D0%B9%D1%81%D0%BA%D0%B8-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%B6%D0%B5%D0%BD%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%B0-%D0%B7%D0%BC%D0%B8%D1%8F-%D1%81%D1%82%D0%B5-news699806.html", "text": "В повечето култури, змията е типичен символ на изкушението. Тя е хлъзгава, когато реши кротува, но и изведнъж може да те ухапе жестоко. Но също така тя се свързва с грацията и женствеността. Може би затова още от древни времена хората са вярвали, че в душата на всяка жена живее по една змия. Този змийски хороскоп може да бъде наречен и хороскоп на тъмна страна на жените. Дали, обаче, наистина е толкова тъмна… Жената Овен Огнен Питон Силна, рязка с неконтролируеми изблици на ярост. Дори най-увереният мъж може да си тръгне, хлипайки, след „схватка“ с нея. Но пък има и плюс – тази змия действа открито, без лукавство. Ако ще те нападне, първо ще видиш агресивния й поглед. Не е от тези, които са уж кротки, а само чакат да им обърнеш гръб, за да атакуват. Жената Телец Ехидна Пепелянка Красива, с голямо самочувствие, дори нарцистична. Напада само, когато е предизвикана, но зъбите й са опасни! Иска много, иска най-доброто и не прави компромиси с претенциите си. Тя винаги поставя себе си на първо място. Дори да е влюбена до уши, няма да търпи дълго някой да й скача по главата! Жената Близнаци Черна Мамба Много опасна змия, особено за мъжете! Привлича с красиво лице и обещания за любов, а след това изритва без да й мигне окото и без грам милост. Подвижна, бърза, лукава, понякога цинична. Тя те гледа и знае какво мислиш. Бързо забравя лошото, но докато е в главата й, ще те подложи на жестоки унижения. Жената Рак Спяща Кобра Тя си стои настрани, не закача никого, не е общителна, имаш чувството, че си живее в собствен свят, но истината е, че внимателно наблюдава. Всичко, всеки и само чака да бъде засегната. Тогава напада яростно, обикновено когато най-малко очакваш. Нищо чудно и в гръб! Има и още – понякога умишлено ще си измисли повод за нападение, ако просто й е скучно. Жената Лъв Перфектният мъж за теб според зодията ти Всяка жена си мечтае за перфектния мъж, с който да бъде цял живот. Истината е, че разбиранията ни в това какво е \"перфектен\" са толкова... Прочети повече Кралска Боа Тя си е типична кралица – суетна, обича да хипнотизира публиката, да й се кланят, да я обожават. Иска да живее охолно, а останалите да я гледат с респект. Въпреки, че й харесва да е център на внимание, тя е лоша актриса. Когато е тъжна и се опитва да го скрие под фалшива усмивка, то очите я издават. Жената Дева Гърмяща змия Гърмящата змия е опасна само за тези, които я доближат. Затова и от нея страдат предимно най-близките й хора. За останалите е приветлива и учтива, но вкъщи е кисела, дребнава, все се оглежда за кусурите на останалите. Мърмори за щяло и нещяло, изисква много, като не е готова да даде и на половината. Жената Везни Анаконда Съблазнителна и непредвидлива змия. Лицето й е като на Мона Лиза – не можеш да разбереш какво всъщност мисли. Тя е природно красива и умее да омайва. Ако реши да те завладее, рано или късно това ще стане. Но най-опасното в нея е, че не можеш да предвидиш кога ще те нападне. Дори при твой гаф, тя може да изглежда съвсем спокойно, а само след секунди да ти изяде главата. Жената Скорпион Демонична змия Абсолютно въплъщение на страст и зло. Змия изкусителка, змия манипулаторка, змия отмъстителка. Привличането към нея задължително върви с фатални последици. За да не бъдеш „ужилен“, трябва да я заобикаляш отдалече и да стъпваш тихичко. А от плена й ще бъдеш освободено едва, когато та загуби интерес към теб. Жената Стрелец Усойница Конфликтна, бързо променя настроенията си, отрича се от принципите си, само за да излезе права в момента. А ако някой я обвини в нечестност, ще повдигне учудено вежди. Кой, аз?! Във връзките си с мъжете постоянно прави скандали от нищото. Но съвестта й винаги е чиста като сълза. Козирог Рогата Змия На пръв поглед си мислиш, че дори да я настъпиш по опашката, няма да те захапе. Грешка! Макар пасивна на външен вид, тя е постоянно подозрителна и дебне да направиш грешка. Но все пак, тя предпочита да е сама. Не се смесва с „простолюдието“ и не дава лесно да й се завладее сърцето. Жената Водолей Жълтоуха водна змия Тя действа винаги с изненада, да не кажем шокиращо. Дори те заблуждава, че си върши нещо друго, а в същото време се чуди как да те захапе за врата. Но по-зловещото е, че тя тайничко се наслаждава на чуждото нещастие, даже често е причината за него. Обича екстравагантността, да се отличава от другите. И е доста опитен мошеник. Жената Риби Сива водна змия Въпреки, че не е толкова екстравагантна и изпъкваща, когато се загледаш в нея, после не можеш да си отлепиш погледа. Толкова е грациозна и женствена. Тя е и добра актриса, може да те накара сам да си говориш. Но зад всичко това всъщност се крие силна ранимост и страх от самотата. Източник: dnesplus.bg", "date": "2017.10.25", "title": "ЗМИЙСКИ ХОРОСКОП ЗА ЖЕНИ! Ето каква змия сте "}
{"url": "http://pik.bg/%D0%BD%D0%B0%D0%B4-60-%D0%B1%D0%B8%D0%BB%D0%BA%D0%BE%D0%B2%D0%B8-%D1%80%D0%B5%D1%86%D0%B5%D0%BF%D1%82%D0%B8-%D0%B7%D0%B0-%D0%BD%D0%B0%D0%B9-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%B1%D0%BE%D0%BB%D0%B5%D1%81%D1%82%D0%B8-%D0%B8-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D0%B5%D0%BD%D0%B5%D1%80%D0%B3%D0%BE%D1%82%D0%B5%D1%80%D0%B0%D0%BF%D0%B8%D1%8F%D1%82%D0%B0-%D1%80%D0%B0%D0%B7%D0%BA%D1%80%D0%B8-news699950.html", "text": "В безценната книга „Домашен знахар“ на издателство „Милениум“ ще откриете и над 60 билкови рецепти за справяне или подобряване на състоянието при най-разпространените болести, сред които рак, диабет, високо кръвно, хемороиди, настинки, анемия, главоболие и много други. Книгата разкрива тайните на билколечението, водолечението, лечението със слюнка, както и силата на заклинанията и наричанията, доказали ефекта си през вековете. Можете да се възползвате и от рецептите за приятни и полезни процедури като вана, благоприятстваща отслабването: Важно място в книгата заема енерготерапията и възможността да я прилагаме сами у дома: Жизнената енергия (наричана още „жизнена сила“ и „прана“) се намира във въздуха, водата, храната, откъдето организмът я поглъща. Основното, което трябва да знаем, за лечението с енергия е фактът, че тя по много начини може да бъде предавана от едно лице на друго. Обичайният и най-ефикасен метод е да бъде насочена посредством ръцете на лечителя със или без контакт до тялото на болния. Така се стимулират отпуснатите клетъчни групи и органи. Всички ние сме потенциални лечители както на самите себе си, така и на близките си. Можем да въздействаме чрез полагане или чрез движение на дланите. Не е трудно да усвоим и специфичните махове с ръце и с тях да отстраняваме излишната енергия от болното място и да я заменяме със свежа сила. Как става това? Първо, човек трябва да започне да усеща енергиите с дланите си като ги разтърка енергично около минута, после да раздвижи китките и накрая от разстояние около половин метър да започне бавно да приближава ръката си към тялото на някой друг или към своето. Ако почувства върху дланта си топлина, студенина, лек натиск, изтръпване или нещо като иглички, значи е засякъл някой от слоевете на био-енергийната аура, която обгражда всеки организъм. От \"Домашен знахар\" на Гергана Танева ще научите освен нужните движения и жестове, така и мисловна картина, която трябва да изграждате в ума си, как да насочите пръстите си, кога има нужда от поглаждане, кога – от масаж, и много други тънкости, за да практикувате.", "date": "2017.10.25", "title": "Над 60 билкови рецепти за най-разпространените болести и тайните на енерготерапията разкрива книгата \"Домашен знахар\""}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%BD%D0%B0%D0%BC%D0%B5%D1%81%D0%B5%D0%BD-%D0%B2-%D0%BD%D0%BE%D0%B2%D0%B0-%D0%B8%D0%BD%D1%82%D1%80%D0%B8%D0%B3%D0%B0---%D0%B5%D1%82%D0%BE-%D0%BA%D1%8A%D0%B4%D0%B5-%D1%80%D0%B5%D0%B6%D0%B8%D1%81%D0%B8%D1%80%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-news699947.html", "text": "Президентът Румен Радев, негови съветници и спонсори стоят зад протестите срещу заводите за ток от биомаса в село Труд и Нова Загора, твърдят местни жители. Приятелството между бившия червен кмет на село Труд Николай Копринков и Румен Радев започва именно от голямото село Труд, където Радев и колеги „разпускат“ от тежкия труд, упражняван на базата в Граф Игнатиево. Днес топлата връзка между двамата е скрепена като Николай Копринков е назначен като съветник на президента и то съветник по вътрешната политика! Местните са шокирани от израстването на селския кмет и се чудят дали това има нещо общо с един от локалните бизнеси. В България има около десетина централи за производство на ток от биомаса, като една от тях се намира в голямото село Труд, където бивш червен кмет е бил съветникът на президента Радев – Николай Копринков. Друга срещу която редовно скачат червените е тази в Нова Загора. Централата за производство на ток от биомаса в с. Труд преди време е собственост на съдружници, които обаче впоследствие се разделят. Докато са заедно – те владеят няколко централи за производство на ток от биомаса, а след раздялата, единият съдружник - Жорж Веселинов поема голямата част от тях, а на другия – се пада централата в с. Труд - Венцислав Георгиев. Злите езици твърдят, че единият съдружник, при когото остават след раздялата на съдружниците петте централи за производство на ток от биомаса - Жорж Веселинов, който е съдружник в хранителния холдинг „Белла България“, е и дарител на кампанията на президента и по темата имаше редица публикации в пресата. \"Белла България\", която е известна на хората със саламите \"Орехите\", отдавна се свързва с левицата. Друг съдружник във фирмата е гръцкия бизнесмен Димитриос Виндзилеос. В съвета на директорите на едно от дружествата, свързано с централите за производство на ток от биомаса на „Белла“ – „Грийн форест проджект“ АД пък може да се прочете името на Петър Курумбашев от БСП, който излиза от съвета на директорите през януари тази година, защото стана евродепутат на мястото на вицепрезидента Илияна Йотова. Малко след това започват странните събития. В село Труд внезапно настават „протести“, заради централата за производство на ток от биомаса, която е собственост на разделилият се с „Белла“ съдружник Венцислав Георгиев. Централата работи иначе от две години и на никого досега нищо не му замириса, обаче сега изведнъж протестиращите вече „не издържат”. Същевременно започват да се подбуждат и протести в Нова Загора, където бизнесмените на \"Орехите\" също имат конкуренция, защото функционира друга модерна централа. Кръгът \"Орехите\" не иска да има конкуренция в бизнеса с ток от биомаса в страната, твърдят от енергийния бранш. Техните фирми \"Грийн форест проджект\" и другата \"Еко билд проджект\" са едни от най-големите инвеститори в тази област и имат изградени централи за биомаса за 11 мегавата и още поне пет проекта за 8 мегавата, според медийни публикации. Техните заводи също са в близост до населени места, но засега няма протести срещу тях. \"Орехите\" се оказва, че разиграват постоянно Министерството на околната среда и водите, местните власти и цялата държава. Всички постоянно се връзват на организираните протести и пращат проверки за какво ли не - каквито агенции и институции съществуват. Нито една от тях обаче, за ужас на режисьорите на поръчката, не открива каквито и да е нарушения в работата на централата. „Вероятно става дума за борба за бизнес. Тук нищо не ни пречи, работи си и всичко е нормално. Сигурно по стар български обичай някой прави бунтове, за да прави скандал и да може да си я купи, след като собственикът и е така притиснат и подложен на натиск чрез ресурса и определени лица от държавата, че да вдигне ръце от президент, съветника му и всичките, и да я продаде, че да му се махне от главата”, коментират хората в село Труд. Още една топла връзка излиза пак от „Белла България“, близка до съветника на президента Радев от село Труд, респективно до самия Радев - бившият шеф на сигурността в хранителното предприятие Николай Крушков изведнъж се пръкна като шеф на кабинета на служебния министър на МВР. Това още повече според местните засилва съмненията, че има заговор на доста високо ниво да бъде прилапан печелившият бизнес.", "date": "2017.10.25", "title": "СКАНДАЛ! Президентът Радев намесен в нова интрига - ето къде режисира протести "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BA%D1%82-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D0%BD%D0%BE%D0%BB%D0%BE%D0%B2-%D0%B7%D0%B0-%D0%B7%D0%B0%D0%B2%D0%B5%D1%80%D0%B0%D1%82%D0%B0-%D0%BE%D0%BA%D0%BE%D0%BB%D0%BE-%D1%80%D0%B0%D0%B4%D0%B5%D0%B2-%D0%B8%D0%B2%D0%BE-%D1%85%D1%80%D0%B8%D1%81%D1%82-news699944.html", "text": "\"На мен Иво Христов не може да ми казва какво да правя. Тъй като аз съм умен човек и всички тези факти са ми известни, няма как да допусна някой да ме води за носа и да използва организацията\", отсече лидерът на КТ \"Подкрепа\" Димитър Манолов пред ПИК по повод на вчерашната публикация на ПИК , която разкрива замисъла на приближените на президента за разклащане на държавата, част от който е и т.н. бунт на пилотите на \"Граф Игнатиево\". Лидерът на КТ \"Подкрепа\" Димитър Манолов настоя да бъде внесено уточнение. \"По време на заседанието на Надзорния съвет на НОИ единственият човек, който подкрепи бюджета на НОИ бях аз. Работодателите и КНСБ гласуваха \"против\". Смятам, че всички гласувания против мнението на работодателите е правилно\", заяви синдикалистът пред ПИК. \"Именно работодателите и КНСБ искат събарянето на бюджета, а КНСБ са тези, които искат да протестират. Аз не участвам в тези игри, решението е на КНСБ, а решението на КТ \"Подкрепа\" е да не се замесваме в такова нещо. Ще подкрепим БАН, защото исканията им са справедливи, ще подкрепим полицаите, защото исканията им са справедливи, ще подкрепим служителите на гладския транспорт, защото исканията им са справедливи. Не участвам в никакви сглобки\", уточни още Манолов. По повод на това, че неговата служителка Ваня Григорова е член на крайно лявата структура \"Солидарна България\", към която принадлежи и президентският началник на кабинета Иво Христов, готвещ сценария за пуч, шефът на \"Подкрепа\" заяви, че извън работно време всеки може да прави каквото си иска.", "date": "2017.10.25", "title": "ЕКСКЛУЗИВНО В ПИК! Лидерът на КТ \"Подкрепа\" Димитър Манолов за заверата около Радев: Иво Христов не може да ми казва какво да правя! Зная фактите и не участвам в сглобки"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BA%D0%B0%D0%BC%D0%B5%D0%BD%D0%BE-%D1%82%D0%B5%D0%B6%D0%BA%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BE%D1%82-%D0%BF%D0%BE%D1%82%D0%BE%D0%BF%D0%B0-news699930.html", "text": "Кметът на Камено Жельо Вардунски цяла вечер е в епицентъра на бедствието. В Община Камено има най-много пострадали села, предава Флагман.бг. Припомния, че заради Ситуацията там бе на път да излезе извън контрол, след като наводнението отнесе мостове и наводни десетки къщи. „От 2 часа получаваме сигнали. Направили сме всичко възможно, за да помогнем на хората. Мобилизирана е Гражданска защита, тежка техника, отговорено е на всеки един сигнал. За съжаление бедствието взе своята жертва – възрастен мъж от Полски извор. Съболезнования за близките му! Щетите, които наводнението нанесе са много сериозни за цялата община. Пострадала е инфраструктурата, отнесен е мостът между Тръстиково и Ливада”, каза Жело Вардунски, който и към този момент координира действията на територията на Община Камено.", "date": "2017.10.25", "title": "Кметът на Камено: Тежка техника помага на пострадали от потопа"}
{"url": "http://pik.bg/%D1%84%D0%B8%D0%BA%D0%B8-%D0%B8-%D0%B3%D1%8E%D0%BB%D0%B4%D0%B6%D0%B0%D0%BD-%D0%BD%D0%B0-%D0%BC%D0%B5%D0%B4%D0%B5%D0%BD-%D0%BC%D0%B5%D1%81%D0%B5%D1%86-%D0%B2-%D0%B4%D0%B8%D1%81%D0%BD%D0%B8%D0%BB%D0%B5%D0%BD%D0%B4-news699963.html", "text": "Меден месец в най-големия увеселителен парк в Европа - \"Дисниленд\" в Париж, ще карат Фики Стораро и съпругата му Гюлджан. На сватбата им миналата седмица младото семейство получи от кумувете си Галена и Галин екскурзия до столицата на Франция. \"Много се развълнуваха, защото и двамата не са били в Париж. Вместо обаче да кажат, че ще посетят Айфеловата кула, първата им реакция чисто по детски беше, че ще отидат в \"Дисниленд\", издаде кумата пред \"Лов Стайл\".", "date": "2017.10.25", "title": "Фики и Гюлджан на меден месец в \"Дисниленд\""}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%82%D0%BE%D0%BF%D1%8A%D1%82-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D0%B2%D0%B7%D0%B5-%D0%B2%D1%82%D0%BE%D1%80%D0%B0-%D0%B6%D0%B5%D1%80%D1%82%D0%B2%D0%B0-news699948.html", "text": "Ужасна трагедия разтърси село Равнец. 80-годишна жена е станала жертва на наводненията. Нейни съседи намериха безжизненото й тяло в двора й преди броени минути, предава Флагман.бг. \"Видяхме, че лампата в хола й свети и отидохме да видим как е след тежката нощ. За жалост обаче намерихме тялото й в двора. Защо е излязла в този дъжд?! Горката женичка\", казаха нейни съседи, които в момента се намират пред къщата на загиналата жена. В момента те изчакват екип на Спешна помощ, който да констатира смъртта.", "date": "2017.10.25", "title": "СТРАШНА ТРАГЕДИЯ! Потопът в Бургаско взе втора жертва"}
{"url": "http://pik.bg/%D1%86%D0%B8%D1%80%D0%BA-%D0%BC%D0%B5%D1%81%D1%82%D1%8F%D1%82-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%B2%D0%B5%D0%BB%D0%BE%D0%B0%D0%BB%D0%B5%D1%8F-%D0%BD%D0%B0-%D1%83%D0%BB-%D1%80%D0%B0%D0%BA%D0%BE%D0%B2%D1%81%D0%BA%D0%B8-%D1%81%D0%BD%D0%B8%D0%BC%D0%BA%D0%B0-news700007.html", "text": "Продължава сагата около най-новата велоалея в София, изградена на ул. \"Г. С. Раковски\" от Френската гимназия до градинката \"Кристал\". Припомняме, че в социалната мрежа ври и кипи срещу кметицата Йорданка Фандъкова, която позволява на хората си да изграждат подобни съоръжения, наречени най-меко от повечето потребители \"безумни\". Вчера политическият анализатор Георги Харизанов определи трасето като \"нов рекорд на Гинес за най-широка и тъпа велоалея\" Днес отново той алармира, че е възможно велоалеята да бъде преместена или тотално премахната. Повод за твърденията му стана снимка, от която се вижда, че работници премахват ограничителите, разделящи трасето от лентата за движение. \"Сега ако се окаже, че местят магистралната петметрова велоалея преди официално да сме кандидатствали за Гинес, ще взема окончателно да се възмутя!\", написа във Фейсбук Георги Харизанов.", "date": "2017.10.25", "title": "ЦИРК! Местят скандалната велоалея на ул. \"Раковски\" (СНИМКА)"}
{"url": "http://pik.bg/%D0%B0%D0%B4-%D0%BD%D0%B0-%D0%BF%D1%8A%D1%82%D1%8F-%D1%88%D0%BE%D1%84%D1%8C%D0%BE%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA-%D1%81-%D0%BA%D0%BE%D0%BD-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-news699936.html", "text": "Тази нощ малко преди полунощ на пътя между Варна и Бургас е станала тежка катастрофа. При инцидента е загинал 24-годишен мъж. Шофьорът на колата бил неправоспособен. В движение, на 200 м. преди табелата за село Старо Оряхово, 24-годишният блъска кон. Животното се намирало на пътното платно. След удара, автомобилът излязъл вдясно от пътя и паднал в отводнителен канал. Мъжът е загинал. Полицията изяснява причините и обстоятелствата, довели до катастрофата.", "date": "2017.10.25", "title": "Ад на пътя! Шофьор без книжка загина на място след сблъсък с кон край Варна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%BE%D0%B5%D0%BD%D0%BD%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D1%81%D1%8A%D1%83%D1%87%D0%B5%D0%BD%D0%B8%D0%BA-%D0%BD%D0%B0-%D1%80%D0%B0%D0%B4%D0%B5%D0%B2-%D0%BE%D1%82%D0%B3%D0%BE%D0%B2%D0%BE%D1%80%D0%B5%D0%BD-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B2-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2%D0%BE-news699991.html", "text": "Има ли опит за държавен преврат с бойкота на военните пилоти да летят на база „Граф Игнатиево” вчера? Това е въпросът, който взриви държавата след скандала. Прокуратурата не намери нередности в безпрецедентния отказ на пилотите от „Граф Игнатиево” да извършват учебни полети и от там заявиха, че отказ за изпълнение на заповед въобще не е имало. Друго обаче разкриха от базата и стана ясно, че пилотите се страхували да летят, тъй като се съмнявали в изправността на самолетите. Нищо че години наред са летели на тях – тъй като не става дума за новоремонтирани, а за машини, които не са пипани, както разкри пред ПИК TV депутатът от „Обединени патриоти” Доц. Михо Михов. Има самолети, на които се лети ежедневно, има такива които се ремонтират и такива на които им предстои да се оправят, което е факт не само по думите на вицепремиера Каракачанов, но и според всички военни във ВВС. Военни експерти, действащи и бивши, се чудят как е възможно да се случи отказът точно сега, при положение, че до този момент полетите са извършвани ежедневно. Както ПИК съобщи още вчера, полети са били извършвани и сутринта, след което инженерите решават, че вече няма да се подписват за разрешения за летене. Нищо, че тези самолети са си едни и същи от месец, седмица, и от вчера. Какво се промени за няколко часа, че да пилотите безпрецедентно да отменят полетите си? Въпросът „Защо точно сега?” няма как да не виси като брадва, която разцепи спокойствието в цялата държава. Тук има два отговора, а висши военни са категорични, че и в двата е замесен пряко и е отговорен командирът на базата генерал Иван Лалов, който както първо ПИК разкри вчера е съученик и близък на президента Румен Радев, като се е издигал паралелно с него в армейската йерархия (ВИЖТЕ В ОЩЕ ПО ТЕМАТА). Именно той живее, храни се и спи с пилотите и инженерите в базата денонощно и част от работата му като командир е да знае за проблемите, настроенията на състава, както и как се извършват полетите. Защо обаче ако е знаел, е издал заповед, която би следвало да подозира, че няма да бъде спазена и ще се разрази истинска буря? Отговорността за последствията от отговора на този въпрос тежи на съвестта на ген. Лалов. Иначе остават съмненията, че е знаел и умишлено е издал заповедта, за да засили антиконстутиционните настроения с цел привличане на политическо внимание към базата в унисон с брътвежите на съученика му Румен Радев, повтаряни от сутрин до вечер в продължение на година, че трябва да се купят нови самолети (пренебрегваме уклона към „Грипен”, защото парламентът вече се справи с нарушенията му по този въпрос). Вторият въпрос е - защо ако ген. Лалов е знаел за психическото състояние на хората си, не е предприел действия и не е информирал командира на ВВС и министъра на отбраната за опасната ситуация, за да се вземат навременни мерки за париране на напрежението и предотвратяване на всяването на смут в държавата? В най-лошия вариант командирът на авиобаза „Граф Игнатиево” не е знаел за нито един от проблемите, което говори единствено, че може би не се справя добре с работата си… Не можем да пропуснем и твърденията на бившия министър на отбраната Николай Ненчев, който най-малко би подкрепил настоящото правителство като десен опозиционер, но въпреки заяви в национален ефир, че подозира пуч, което било лесно доловимо от първия момент. Той попита тези, които са решили да правят този безпрецедентен акт или тези, които са го поръчали и го подклаждат, не се ли замислят, че НАТО наблюдава всичко това и не са ли загрижени, че може да стигне до военен съд. Не на последно място е важно да се намери отговор и на въпроса как един военен командир докарва ръководена от него авиобаза от стратегическо значение до подобна криза и разпад на състава? Да не би да разчита на съученика си от „Дондуков” 2 да го защити след като лъсне неспособността му и да му запази мястото, ако се стигне до военен съд? Военните се питат от вчера и друго и във форумите им ври и кипи - нима положението на сухопътните войски е цъфтящо, нима те не са изложени на опасност ежедневно, включително по охрана на границата в тежки зимни условия? Но пък за бунтове не сме чули, както и за натискане от тяхна страна да се закупят определени марки бойна техника.", "date": "2017.10.25", "title": "ИЗВЪНРЕДНО В ПИК! Военни алармират: Съученик на Радев отговорен за скандала в \"Граф Игнатиево\""}
{"url": "http://pik.bg/%D1%84%D1%80%D0%B0%D0%BD%D1%86%D1%83%D0%B7%D0%B8%D0%BD%D1%8A%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BC%D0%B0%D1%80%D1%82%D0%B8%D0%BD%D0%B5%D0%B7-%D0%B8%D0%BC%D0%B0%D0%BB-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B2-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BF%D0%B0%D1%81-%D0%BE%D1%82-%D0%BA%D0%BE%D1%87%D0%B5%D1%80%D0%B8%D0%BD%D0%BE%D0%B2%D0%BE-news699927.html", "text": "Научих историята за фалшивия профил с мои снимки от приятели. Беше шокиращо, брутално. Веднага се обадих в полицията. Това разкри пред Нова телевизия французинът Александър Мартинез. Припомняме, че снимки от неговия профил бяха използвани като параван от българина Спас Василев от Кочериново в схема за разпространяването на фалшиви самолетни билети. \"Изпитвах гняв към този човек. Бях му ядосан. Задавах си толкова многа въпроси защо би го направил този човек. Не го познавам, но не изключвам възможността някога да сме се виждали\", уточни той. \"Тази случка има негативен характер върху кариерата ми. Трябваше да давам обяснения пред моите работодатели. Все пак става въпрос за фалшиви самолетни билети. Колегите ме окуражават и всеки ден се интересуват как съм\", коментира французинът. \"Идвал съм веднъж в България. Останах няколко дни в София. Ще запомня страната ви само с добри чувства\", заключи Александър Мартинез.", "date": "2017.10.25", "title": "Французинът Александър Мартинез имал проблеми в работата заради Спас от Кочериново"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B1%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D1%80%D0%B5%D0%BA%D0%B0-%D0%B2%D0%B5%D0%BB%D0%B5%D0%BA%D0%B0-%D0%BF%D1%80%D0%B5%D0%BB%D1%8F-%D0%BD%D0%B0%D0%B2%D0%BE%D0%B4%D0%BD%D0%B8-%D0%BF%D0%BB%D0%BE%D1%89%D0%B0%D0%B4%D0%B0--news699946.html", "text": "бстановката в Бургаска област продължава да е много тежка след падналите обилни валежи. Сериозно засегнати от стихията са Камено, Константиново, Братово, Ливада, Равнец, Черни Връх, Полски извор, Тръстиково и южните квартали на Бургас. Мобилизирана е дори военна техника, която да се бори с потопа, който вече взе две жертви. Река Велека преля преди минути. Наводнен е площадът в царевското с. Кости, нивото на водата постоянно се покачва, съобщиха местни жители. В община Карнобат спасители и пожарникари са се отзовали на девет сигнала за наводнени сгради, съобщава още \"Флагман\". Поради наводнени участъци е ограничено движението на моторни превозни средства в участъците Средец-Айтос, Полски извор-Тръстиково и по път II-79 Средец-Бургас, съобщиха от АПИ.", "date": "2017.10.25", "title": "ОТ ПОСЛЕДНИТЕ МИНУТИ! Бедствието в Бургаско се разраства! Река Велека преля, наводни площада в село Кости"}
{"url": "http://pik.bg/%D1%81%D0%B8%D0%BB%D0%B2%D0%B8%D1%8F-%D0%B7%D1%83%D1%80%D0%BB%D0%B5%D0%B2%D0%B0-%D1%81%D1%82%D0%B0%D0%BD%D0%B0-%D0%B1%D0%B0%D0%B1%D0%B0-%D1%81%D0%BD%D0%B8%D0%BC%D0%BA%D0%B0-news699954.html", "text": "Шефката на Нова телевизия стана баба. Щастливата новина съобщи нейната служителка Гала в студиото на \"На кафе\" току що. Мила, дъщерята на Силвия, я е дарила с внук. Момченцето е получило името Алексей. Мила е единственото дете на Зурлева, кръстена е на баща си Минко. Завършила е Американски колеж в Австрия, Американския университет в Благоевград. Има и дипломи по \"Бизнес администрация\" от Париж и от Швейцария, където защитила магистратура по маркетинг.", "date": "2017.10.25", "title": "Силвия Зурлева стана баба (СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%BC%D0%B0-%D0%BE%D1%89%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D0%B1%D1%83%D1%80%D0%B3%D0%B0%D1%81-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%B0-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%87%D0%B5%D1%82%D0%B8%D1%80%D0%B8-%D0%BD%D0%B0%D0%B4-6-%D1%85%D0%B8%D0%BB%D1%8F%D0%B4%D0%B8-%D1%81%D0%B0-%D0%B2%D1%8A%D0%B2-%D0%B2%D0%BE%D0%B4%D0%B5-news699952.html", "text": "Най-малко четири са жертвите на потопа в Бургаска област. Възрастен мъж се е удавил в наводненото бургаско село Полски извор. По-късно стана ясно, че има загинали хора и в селата Ливада и Равнец, предава Би Ти Ви. В с.Черни връх има жена в неизвестност. Тя е подала сигнал на телефон 112, но сега спасителните екипи не могат да я открият. Има и други хора, с които към момента няма връзка. 77 души са поискали да бъдат евакуирани от наводнените си домове. 8 екипа пожарникари са на терен. В спасителните действия са се включили и водолази, тежка техника, верижна машина \"Амфибия\". В Камено е обявено бедствено положение, в Бургас на този етап то е частично. Зам.-кметът на Камено Георги Георгиев каза, че половината от жителите на 12-хилядната община са блокирани от водното бедствие. Те са на тъмно и под вода, която е толкова висока, че табелите на някои от селата не се виждат. Има и отнесени мостове. Екипи на общината и полицията обикалят язовирите и до момента не са открили скъсана стена. Жители на Равнец обаче твърдят, че са били наводнени от водоем в с.Трояново. Съмнения в подобна посока изрази и кметът на Бургас Димитър Николов. Деретата по реките са били почистени. В следствие на проливните дъждове са се образували високи приливни вълни, които са залели пътища и жилищни постройки в селата Полски извор, Ливада, Тръстиково, Черни връх. Пострадали са и части от кварталите на Бургас „Меден Рудник”, „Горно Езерово” и „Долно Езерово”. В Константиново има сигнал за удавени животни. В село Трояново са отнесени цели улици, както и площадът. Спасителните екипи не могат да стигнат до селото, защото цялото населено място е под вода. Населени места без електричество са селата Черни връх, Тръстиково, Равнец, Ливада, Желязово, Полски извор, изпратени са екипи на ЕВН, но поради наводненията, същите трудно достигнат до местата на авариите. В селата Чукарка и Драгово, също е прекъснато електроподаването, екипи на електроразпределителното дружество работят по отстраняване на проблема.", "date": "2017.10.25", "title": "ИЗВЪНРЕДНО! Има още загинали в Бургас, жертвите са най-малко четири, над 6 хиляди са във воден капан (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D0%B7%D0%B0%D1%81%D1%82%D0%B0%D0%BD%D0%B0%D1%85%D0%B0-%D0%BD%D0%B0-%D0%B1%D0%B0%D1%80%D0%B8%D0%BA%D0%B0%D0%B4%D0%B0%D1%82%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BE%D1%82%D1%81%D1%82%D1%8A%D0%BF%D1%8F%D1%82---%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B6%D0%B8%D0%B2%D0%BE-news699951.html", "text": "БСП заставали на барикадата и нямали никакво намерение да отстъпят. Това заяви от трибуната на Народното събрание социалистът Филип Попов по повод днешното разглеждане на антикорупционния закон. Близо 20 минути той разясняваше, как Законопроектът на червените е в пъти по-добър и заяви, че основните виновници за корупция у нас са именно от правителството и управляващите. Според него примери за това са гейтовете, а портата вече била широко отворена. След него се изказа депутатът от ДПС Хамид Хамид, който цитира текст от закона в, който се защитава лицето подало сигнал за корупция. \"Как така някой ще напише сигнал, да унищожи нечии съдби и няма да носи никаква отговорност. Дали има юристи в министерството на правосъдието или този текст е умишлено поставен. Ако е умишлено си задаваме въпроса, кой се е подготвил за сигналисти за корупция и това е един от сигналите, че законът може да се използва като политическа бухалка. Ние от ДПС ще подкрепим Законопроекта, ще получите нашите предложения. Колеги от ГЕРБ това е добра крачка за връщане на нормалността, но още малко ви остава, махнете националистите от властта”, заяви Хамид.", "date": "2017.10.25", "title": "ИЗВЪНРЕДНО В ПИК TV! БСП застанаха на барикадата, няма да отстъпят - гледайте НА ЖИВО"}
{"url": "http://pik.bg/%D0%B7%D0%B8%D0%BC%D0%B0%D1%82%D0%B0-%D0%BD%D0%B0%D1%81%D1%82%D1%8A%D0%BF%D0%B2%D0%B0-%D1%81%D0%BD%D1%8F%D0%B3-%D0%B2%D0%B0%D0%BB%D0%B8-%D0%BD%D0%B0-%D0%BF%D1%80%D0%BE%D1%85%D0%BE%D0%B4%D0%B0-%D0%BF%D0%B5%D1%82%D1%80%D0%BE%D1%85%D0%B0%D0%BD-news699943.html", "text": "Сняг вали на прохода „Петрохан“. По път ІІ-81 Монтана - София през проход „Петрохан“ преминават леки и леко товарни автомобили, валежът от сняг е започнал към 9.00 часа тази сутрин. Според служители на почистващата фирма, която поддържа през зимата пътят през прохода, снегът е мокър и не се задържа на асфалтовата настилка заради положителните температури. Остава забраната за преминаване на тежкотоварни автомобили над 12 тона през „Петрохан“, обходният маршрут за тежкотоварните автомобили е през Своге до 31 март 2018 година.", "date": "2017.10.25", "title": "ЗИМАТА НАСТЪПВА! Сняг вали на прохода \"Петрохан\""}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D0%BF%D0%BE%D1%82%D1%80%D0%B5%D1%81-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D0%BF%D0%BE%D0%BC%D0%B5%D1%82%D0%B5-10-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D0%B7%D0%B1%D1%8F%D0%B3%D0%B0-%D0%B7%D0%B0-%D0%B4%D0%B0-%D0%B7%D0%B0%D0%BA%D0%B0%D1%80%D0%B0-%D0%BA%D0%BB%D0%B8%D0%B5%D0%BD%D1%82-%D0%BD%D0%B0-%D0%B0%D0%B4-news699956.html", "text": "Такси е блъснало и ранило 10-годишно дете на кръстовището на булевардите \"Мария Луиза\" и \"Източен\" в Пловдив, съобщава Марица.бг. Инцидентът е станал в 8.05 часа тази сутрин. Раненото дете е откарано в болница. Таксиметровият автомобил е напуснал местопроизшествието, но преди минути се е върнал. Шофьорът е обяснил, че е возил клиент, когото е трябвало първо да откара до адреса му. Тази сутрин е станала още една катастрофа на ул. \"Иван Стефанов Гешов\" в район \"Западен\". Трактор е блъснал мотор и лека кола. В Пловдив в момента вали силен дъжд. Пътните настилки са хлъзгави, затова шофьорите трябва да карат изключително внимателно.", "date": "2017.10.25", "title": "ТОТАЛЕН ПОТРЕС! Таксиджия помете 10-годишно дете в Пловдив, избяга, за да закара клиент на адрес и се върна"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%83%D1%81%D0%BA%D0%B0%D1%82-%D0%BF%D0%B0%D1%80%D0%BD%D0%BE%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%B2%D1%81%D0%B5%D0%BA%D0%B8-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB-news699940.html", "text": "Около 200 сгради в София вече имат парно. Те са се възползвали от възможността централното отопление да им бъде пуснато по желание преди официалния старт на сезона. Основно става въпрос за детски градини, ясли и училища, съобщават от \"Топлофикация София\" пред БНТ. В близките дни не е изключено отоплението да бъде пуснато и на всички останали абонати. Днес е третият от поредицата по-студени дни. Ако прогнозата до края на седмицата потвърди трайно застудяване, ще бъдат изпълнени условията отоплителният сезон официално да започне. Те са да има 3 последователни дни със средна температура под 12 градуса и метеорологична прогноза за трайно застудяване. Ако синоптиците обявят такава, още утре ще започне поетапното пускане на парното във всички сгради в столицата. Първо ще бъде включено за детски градини, болници, училища, след това са жилищните сгради и накрая офис сградите. В тази връзка от \"Топлофикация\" съветват хората всички ремонти да бъдат приключени, тъй като инсталацията трябва да бъде запълнена с вода и готова за пускане на отоплението. Клиентите на топлофикация трябва и незабавно да отворят вентилите на максимална степен.", "date": "2017.10.25", "title": "ВАЖНО! Пускат парното в София, ето какво трябва да направи всеки потребител"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D0%B5-%D1%81%D1%82%D1%80%D0%B0%D1%88%D0%BD%D0%BE-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BF%D1%8A%D1%82%D1%8F-%D0%B7%D0%B0-%D1%81%D1%80%D0%B5%D0%B4%D0%B5%D1%86-%D0%B2%D0%B8%D0%B4%D0%B5%D0%BE-news699924.html", "text": "Пътят Бургас-Средец е наводнен и затворен, положението е бедствено. Преди минути в социалните мрежи изтече клип, който показва че отсечката от републиканската пътна инфраструктура е непроходима. Подобно е положението и на много места в Бургас, но все пак може да се преминава, съобщава \"Флагман\". Подземната улица е наводнена, а ниските точки на Меден рудник и Зорница също са под вода.", "date": "2017.10.25", "title": "ИЗВЪНРЕДНО! Бедствието в Бургаско е страшно! Затвориха пътя за Средец (ВИДЕО)"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%87%D1%81%D0%B8-%D0%B2%D0%B0%D0%B4%D0%B8-%D0%BC%D0%B0%D0%B9%D0%BA%D0%B0-%D0%B8-%D1%81%D0%B8%D0%BD-%D0%B8%D0%BD%D0%B2%D0%B0%D0%BB%D0%B8%D0%B4%D0%B8-%D0%BE%D1%82-%D0%B4%D0%BE%D0%BC%D0%B0-%D0%B8%D0%BC-news699968.html", "text": "Майката Лиляна е на 70 години и е с ТЕЛК решение, а синът й е психично болен. Това е единственото им жилище, което семейството навремето е заложило срещу заем при лихвар. Парите отдавна са изплатени, заедно с лихвите, твърди семейството. Частният съдебен изпълнител трябваше да изпълни въвода във владение на жилището в 10 часа, съобщава \"Марица\". Лиляна е готова на крайни мерки, ако бъде изхвърлена на улицата и то на прага на зимата, заедно със своя психично болен син. В момента адвокат дава пресконференция по казуса на адреса на Лиляна и сина й на ул. \"Кичево\". Припомняме, че по инициатива на националния омбудсман Мая Манолова бе променен ГПК в частта му за уведомяване на длъжниците от съдебните изпълнители. Лиляна не е имала никакъв шанс да защити своята собственост, което вероятно е един от последните подобни казуси у нас. Майка и син инвалиди ще останат без дом, след като частен съдебен изпълнител ще изземе апартамента им на ул. „Кичево” № 18.", "date": "2017.10.25", "title": "Драма в Пловдив! ЧСИ вади майка и син инвалиди от дома им"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%B2-%D1%87%D0%B8%D0%BB%D0%B8-%D1%81%D0%BB%D0%B5%D0%B4-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D0%BC%D0%BB%D0%B0%D0%B4%D0%B5%D0%B6%D0%B8-%D1%81%D1%80%D0%B5%D1%89%D1%83-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8%D1%8F-%D1%82%D0%BE%D1%80%D0%BC%D0%BE%D0%B7-%D0%B2%D0%B8%D0%B4%D0%B5%D0%BE-news699914.html", "text": "Сблъсъци между силите на реда и студенти и ученици в чилийската столица Сантяго. Младежите от университети и гимназии протестираха срещу сексуалния тормоз. Те настояват да се предприемат строги мерки срещу ежедневните посегателства и често унизителното отношение към жените. Напрежението обаче ескалира и се стигна до сблъсъци с полицията. Няколко души са арестувани.", "date": "2017.10.25", "title": "Сблъсъци в Чили след протест на младежи срещу сексуалния тормоз (ВИДЕО)"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D1%84%D0%B8%D0%BB%D0%B8%D0%BF-%D0%BA%D0%B8%D1%80%D0%BA%D0%BE%D1%80%D0%BE%D0%B2-%D0%B2-%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2%D0%BE-%D1%81%D1%8A%D0%B4%D1%8F%D1%82-%D0%B3%D0%BE-%D0%B7%D0%B0-%D0%BE%D0%B3%D1%80%D0%BE%D0%BC%D0%BD%D0%B0-%D1%81%D1%83%D0%BC%D0%B0-news699915.html", "text": "Френският поет и музикант Жилбер Синуе заведе дело за 221,6 хиляди евро срещу певеца Филип Киркоров и неговата компания, като ги обвини за плагиатство на песен на певицата Далида (1933-1987), предаде ТАСС. Обвиняеми по делото са Филип Киркоров, компанията \"Филип Киркоров продакшън\" и музикалната фирма, която издава дисковете му и осъществява търговията в интернет. Адвокатът на Жилбер Синуе Игор Трунов каза, че по всяка вероятност исканата сума ще се увеличи след края на експертизата. Става въпрос за песента \"Helwa ya Baladi\" (\"Моя прекрасна родина\"), която за пръв път изпълнява певицата Далида през 1979 г. във Франция. Филип Киркоров пее тази песен на руски език под името \"Шелковая нить\" (\"Копринена нишка\"). Тя е включена в три от албумите му.", "date": "2017.10.25", "title": "Обвиниха Филип Киркоров в плагиатство, съдят го за огромна сума"}
{"url": "http://pik.bg/%D0%BD%D0%BE%D0%B2-%D0%B4%D0%BE%D0%BD%D0%BE%D1%81-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BB-%D0%BF%D0%BB%D0%B0%D1%82%D0%B5%D0%BD-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D0%BF%D0%B8%D0%BA-%D0%B7%D0%B0-%D1%83%D0%B8%D0%BA%D0%B5%D0%BD%D0%B4-%D0%B7%D0%B0-%D0%BF%D0%B5%D0%B5%D0%B2%D1%81%D0%BA%D0%B8%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B8%D0%BC--news699960.html", "text": "този път под формата на книга – „Държавата КТБ“. Като авторка е вписана някоя си Зорница Маркова. Не познавам такова лице, може и да съществува, може и да е псевдоним. Вероятно поредната клета преторианка на семейство Прокопиеви и присъдружните им сноби и грантояди. Проектът за книгата бил на „Центъра за либерални стратегии, програма „Достъп до информация“ и асоциация „Прозрачност без граници“. Изследването е извършено с подкрепата на фондация „Америка за България“. Нямаше да обърна внимание на фалшификата, ако в сайта на подсъдимия за укриване на данъци Огнян Донев „Клуб Зет“ не бяха публикували пространен откъс, озаглавен „Медиите на Пеевски, КТБ, Василев – цялата история“. Звучи наистина амбициозно – история. И понеже са набъркали и мен в „историята“, няма как да замълча. Няма да оставяме на приватизаторите на Костов да пишат историята, я. Работата е там, че книгата „Държавата КТБ“ е пълна измишльотина, зле сглобен компромат, опит за реабилитация на Цветан Василев, жълтиния, клюка. Това е забележителен с наглостта си пасаж. Свикнал съм да ми приписват връзки с Пеевски, но с Кръстева и Василев, които дори не познавам и не съм виждал на живо…е, вече е прекалено. Прокопитата чудесно знаят, че ПИК няма абсолютно нищо с медийната империя на Пеевски – нито като собственост, нито като идейна принадлежност, нито като влияние. Това, че ги критикувам и ругая (Прокопитата), че разобличавам демагогията и продажността им, не може да бъде аргумент. Но те няма как да го разберат, защото са свикнали перманентно да осребряват позициите си. Пеевски даде няколко интервюта в ПИК и това ги извади от равновесие, пробутаха публичната мантра, че сайтът е към Сараите. А неговата дума не трябваше ли да се чуе? И веднага беше забравено за публичните ми, дългогодишни битки с този човек и монопола му в разпространението на печата. Две официални пресконференции в БТА – 2011 и 2016 г., писма до премиера, среща с американския посланик… Дали някой от тях може да се похвали с подобен актив, отвъд крясъците по жълтите павета и задаването на тъпоумния въпрос „КОЙ?“… Същият тъпизъм. Няма интерес и въздействие на Пеевски в ПИК и никога не е имало. Да не говорим, че Крачунов не ми е бил съдружник. Чуто-недочуто от клатена-недоклатена е положението. Според въпросната Зорница Маркова Нова смехотворна лъжа. Подписването не е станало в сградата на КТБ, Пеевски и Цветан Василев (когото, както вече казах, не съм виждал в живота си) изобщо не са присъствали. Нека си каже името този „свидетел“, нека застане пред мен и да повтори разказа си. Друг брътвеж: Хайде сега, ако обичат, да докажат цялата тази схема – кое е „реално“, кое е „пожелателно“, кое е по „уговорка“, кое само се върти в болните им мозъци. Ако не съумеят да го докажат, излиза, че са обикновени клеветници – в което едва ли някой се съмнява. Да бе звъннал някой да ме попита, нали са велики разследващи журналисти и търсят за мнение „всички засегнати“? Попита ли ме някой – ПИК на Пеевски ли е, „Уикенд“ на кого го продаде и къде, познаваш ли Василев и Кръстева? Не че съм длъжен да им отговарям, ала все пак не го ли изисква журналистическата етика? Преторианката на Прокопиев можеше да задълбае още по темата – например да поразпита обвиняемия Огнян Донев на кого, защо и за колко продаде „Труд“ и „24 часа“. Осъществяван ли е бил над него политически и прокурорски рекет? Поддал ли се е той? , в който лъсват зависимостите на медийните деятели от управляващата върхушка. Колко пъти се е срещал Донев с Цветан Василев, какво е естеството на отношенията им? Възнамерявали ли са да „сепарират“ вестникарския и рекламния пазар? Това, разбира се, са теми табу. Донев сега е от „добрите“ издатели. Няма да го притесняват с неудобни въпроси. Като цяло книгата на Прокопиеви за КТБ е пълен нонсенс, поръчка. Това е удобната за тях версия. Съчинени са истории, наклеветени са хора – и всичко с парите на „Америка за България“.", "date": "2017.10.25", "title": "Нов донос на \"Капитал\", платен от \"Америка за България\": за ПИК, за \"Уикенд\", за Пеевски...Истината им вони на развалени агнешки главички"}
{"url": "http://pik.bg/%D1%81%D0%B8%D0%BB%D0%BD%D0%B8-%D0%BC%D0%B0%D0%B3%D0%BD%D0%B8%D1%82%D0%BD%D0%B8-%D0%B1%D1%83%D1%80%D0%B8-%D0%B2%D1%80%D1%8A%D1%85%D0%BB%D0%B8%D1%82%D0%B0%D1%82-%D0%B7%D0%B5%D0%BC%D1%8F%D1%82%D0%B0-news699909.html", "text": "В следващите дни се очакват силни магнитни бури, алармират от руския институт по физика “Лебедев”. На 25 и 26 октомври смущенията ще са със сила от 5-та степен по 10-балната скала. След кратко затишие между 7 и 11 ноември отново следва опасен период, през който интензитетът на бурите ще достигне степен 6. Физиците предупреждават, че подобни явления смущават работата на сателитите, GSM мрежата и GPS навигацията. Слънчевите бури влияят и на хората с проблеми с кръвното налягане или тези, които имат сърдечно-съдови заболявания.", "date": "2017.10.25", "title": "Силни магнитни бури връхлитат Земята"}
{"url": "http://pik.bg/%D1%81%D0%B0%D0%B3%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%B8%D0%B2%D0%BD%D0%B8%D1%8F%D1%82-%D1%81%D1%8A%D0%B4-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BF%D0%B0%D0%BA-%D1%80%D0%B0%D0%B7%D0%B3%D0%BB%D0%B5%D0%B6%D0%B4%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F%D1%82%D0%B0-%D0%BD%D0%B0--news699912.html", "text": "Врачанският административен съд дава ход на поредно дело за кметския мандат на Ценко Чоков. През май Общинската избирателна комисия в Бяла Слатина отказа да прекрати предсрочно пълномощията му като кмет на Галиче, припомня Нова телевизия. След съдебни спорове обаче в началото на октомври Върховният административен съд разпореди мандатът на Чоков да бъде прекратен, защото без основание е отсъствал от работа за повече от един месец. Припомняме, че Ценко Чоков е в следствения арест близо година и половина с обвинение за създаване и ръководене на организирана престъпна група.", "date": "2017.10.25", "title": "Сагата продължава! Административният съд във Враца пак разглежда делото за правомощията на Ценко Чоков"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%B6%D0%B5%D0%BD%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B0-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-%D0%BD%D0%B0-%D1%80%D0%B0%D0%B1-news699911.html", "text": "Половината от британските жени и една пета от мъжете са били обект на сексуален тормоз на работното място. Това показват данните от проучване, поръчано от Би Би Си. 63% от жените, които а били тормозени споделят, че не са казвали на никого, както и 79% от мъжете. Проучването е проведено сред 2000 души, след като обвиненията за сексуални посегателства срещу Харви Уайнстийн предизвикаха вълна от разкази на пострадали жени, но също и мъже. Това доведе и до появата на хаштаг Me too – кампания за солидарност с пострадалите, която окуражава онези жени и мъже, които досега не смеят да говорят за проблемите си, да нарушат мълчанието.", "date": "2017.10.25", "title": "Шокиращо проучване! Половината жени във Великобритания са жертви на сексуален тормоз на работа"}
{"url": "http://pik.bg/%D0%BF%D0%B5%D1%82-%D0%BC%D0%B8%D1%82%D0%B0-%D0%B7%D0%B0-%D0%B7%D0%B8%D0%BC%D0%BD%D0%B8%D1%82%D0%B5-%D0%B3%D1%83%D0%BC%D0%B8-news699791.html", "text": "Зимата наднича иззад ъгъла и отново настъпи време за преобуване на автомобила. Когато този момент настъпи, в шофьорските разговори неминуемо се завръщат няколко мита за зимната гума, които здравият разум веднага трябва да развенчае. Майсторството и стажът зад волана безспорно са важни. Дори и гениален художник обаче не може да нарисува шедьовър с проскубана четка. Добрите зимни гуми позволяват на разумния водач да спира по-лесно, да управлява по-надеждно и при нужда да ускорява по-ефективно. Монетата, разбира се, има и обратна страна - глупакът може да причини куп поразии и с най-качествените зимни гуми. Дяволски опасна заблуда. Дори да се допусне, че автомобил с четири задвижващи колела ще ускорява нормално на сняг, остават управляемостта и спирането. Законите на физиката не зависят от типа на трансмисията. Най-съществена роля за ефективното намаляване на скоростта през зимата играят именно гумите. Тестовете недвусмислено доказват, че през зимата автомобилът се държи най-добре на пътя със заводския размер. Широките гуми имат по-голяма контактна площ, но на сняг и лед са безпомощни. Автомобилите от световния рали шампионат неслучайно се обуват в смешно тесни гуми за зимните стартове. Друга опасна заблуда. Ако на единия мост са монтирани зимни гуми, а на другия - летни, рискът от загуба на контрол върху управлението на колата нараства многократно. Щом бюджетът е ограничен, по-добре да се купи пълен комплект от 4 гуми от евтин модел, отколкото да се експериментира с живота и здравето. Летните и зимните гуми (особено скандинавските, които са проектирани за експлоатация в наистина студено време) се различават не само по рисунъка на грайфера, а и по състава на каучуковата смес. Експертите са единодушни, че при температура от 5-7 градуса под нулата лятната гума вече е изгубила повечето от свойствата си. Същото важи и за зимната, която променя значително характеристиките си над 7-10 градуса.", "date": "2017.10.25", "title": "Пет мита за зимните гуми"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D1%83%D0%B4%D0%B0%D1%80-%D0%BF%D0%BE%D0%B4-%D0%BA%D1%80%D1%8A%D1%81%D1%82%D0%B0-%D0%B7%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BC%D0%B8%D1%85%D0%B0%D0%B8%D0%BB-%D0%BC%D0%B8%D0%BA%D0%BE%D0%B2-%D1%8F-%D0%BE%D0%B1%D1%8F%D0%B2%D0%B8-%D0%B7%D0%B0-%D0%B4%D0%B8%D0%BA%D1%82%D0%B0%D1%82%D0%BE%D1%80-%D0%BC%D0%B8%D0%BB%D0%B8%D1%82%D0%B0%D1%80%D0%B8%D1%81-news699920.html", "text": "В партията водим безсмислен дебат дали да бъдем в коалиция с ГЕРБ. Те си имат своята коалиция, а ние сме опозиция. Това каза в сутрешния блок на БНТ бившият председател на БСП Михаил Миков. \"Парламентарната група на БСП търси пътя си. Има закони, които още не са внесени. Темпото е незадоволително. Говоря като цяло. Навсякъде в демократичните държави парламентът е законодателн орган. В момента там гледаме предимно скандали и политически сблъсъци. Народното събрание е в дълг към обществото. Диксусиите трябва да се изнесат в парламента, а не в медиите. В предишното Народно събрание имахме ясна позиция за антикорупционния закон. В момента дебатите се прехвърлят върху маловажните проблеми, като това кой ще назначава антикорупционния орган. Важният въпрос е как ще се постигнат резултати в борбата с корупцията, защото никой не отрича, че това е основен проблем. Има достатъчно структури за борба с корупцията, които просто трябва да се напънат и да заработят\", категоричен беше той. \"Има достатъчно аргументи, че БСП се управлява еднолично. Последното доказателство за това е решението за Конгрес. В пространството се прокарва тезата, че има един много лош Национален съвет, а в същото време ръководството на партията е в един абстрактен диалог с членската маса на партията. Много често има скандали с управляващите, които за съжаление замазват истинските проблеми на България. Защо никой не спори за демографската криза, проблем, който е основен за държавата. Водят се спорове за Хасково, дали да бъде купен \"Грипен\". На БСП не й отива да бъде милитаристична партия и да се намесва в тези скандали за изтребителите\", завърши Миков.", "date": "2017.10.25", "title": "БОМБА В ЕФИР! Удар под кръста за Корнелия Нинова! Михаил Миков я обяви за диктатор милитарист в БСП"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%B0%D1%82%D1%80%D0%B8%D0%BE%D1%82%D1%8A%D1%82-%D0%BC%D0%B8%D0%BB%D0%B5%D0%BD-%D0%BC%D0%B8%D1%85%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F---%D0%BA%D0%BE%D0%B9-%D0%B1%D1%83%D0%BD%D0%B8-%D0%BF%D0%B8%D0%BB%D0%BE%D1%82%D0%B8%D1%82%D0%B5-%D0%BD%D0%B0-%D0%B3-news699941.html", "text": "Скандалният отказ на пилотите от \"Граф Игнатиево\" да летят взривиха държавата. След вчерашния им бунт стана ясно, че зад внезапните им необясними действия наднича сянката на бившия им началник и днешен президент Румен Радев, а в дъното на неподчинението е сценарий, дело на съветника на радев лез достъп до класифицирана информация Иво Христов, чиято цел е да дестабилизира държавата и да извива ръцете на премиера Бойко Борисов за ангажименти на Радев, поети преди да влезе на \"Дондуков\" 2. Какво още се крие зад действията на пилотите на \"Граф Игнатиево\" разкрива депутатът от Обединени патриоти и член на парламентарната комисия по отбрана доц. Милен Михов. \"Не приемам този случай да се политизира. Това е много опасно. Очевидно е, че проблемите в авиацията не са от 6 месеца и самолетите не са остарели с 30 години през последната такава. Трябва всички политически сили, които са управлявали да поемат своята отговорност, като това през по-голяма част от тези 30 години е именно БСП. Навремето се купуваха транспортни вместо бойни самолети срещу 2 млрд. лв., за които сме получили никакви бойни способности. Затова това говорене сега е прехвърляне на отговорност от тези, които са наистина виновни\", заяви доц. Михов. Той не посмя да застане зад твърдението, че е възможно хора около президента да стоят зад случилото се вчера, за да се върне темата за купуване на нови самолети. \"Парламентарната комисия установи, че досега е имало само една оферта за нов самолет и затова върна процедурата, за да бъде избран нов самолет, но не само от един възможен кандидат. Това бе заявено и от министър Каракачанов\", каза патриотът. \"Ако се вгледаме в критикувания доклад за състоянието на въоръжените сили, внесен от министър Каракачанов, ще видим, че там ясно беше заявено, че военните са в състояние да извършват конституционните си задължения, но с големи рискове. Тези проблеми са заявени ясно, но те са наследени и не може да се оправят за няколко месеца\", допълни още той. На въпрос защо началникът на базата е наредил да има полети, въпреки че е бил наясно, че документацията не е пристигнала и настроенията на пилотите са били такива, Михов заяви: \"Документацията бе представена още миналата седмица и предстои да се заверят паспортите на двигателите, което изисква време. Тези двигатели нито са приети, нито са монтирани. Имали са самолети с други двигатели, на които е било наредено да летят, както досега са летели. Те не са имали тези самолети от вчера и вече са летяли на тях, затова трябва да се установи защо сега са отказали. Армията трябва да се справи с този проблем според военния устав\", каза още Михов. Той бе категоричен, че се надява офицерите да не са ползвани в политическа борба, което е антиконстутиционно. \"Не искам да вярвам в подобен сюжет, че е възможно армията да се настройва и ползва за някакви политически действия. Надявам се проблемът да се реши вътрешно в армията и да не се превръща в обществена дискусия. Несъмнено има хора, които сочат министър Каракачанов и патриотите за виновни са състоянието на въоръжението, но ние сме в управлението от 6 месеца. А като военен и човек, служил в армията, ще кажа, че категорично не си представям и не приемам опция да не се изпълни заповед\", категоричен бе доц. Михов. Той заяви, че е противник на конспиративните теории и не вярва, че някакъв задкулисен план е възможно да работи срещу властта в България. \"Страната ни е малка и половината сме роднини и познати, така че подобни планове биха излезли наяве. Освен това нещата се движат доста хаотично. Разбира се, БСП като опозиция имат изгода да застава на страната на президента и да се опитат да ползват резултата на Радев. Очевидно е, че той носи още пагони на раменете и се чувства офицер и разчита на подкрепата на армията. Друг е въпросът, че той вече е държавен глава и трябва повече да мисли като обединител на нацията и изразител на общи интереси\", коментира още патриотът. Той призова фактическите обстоятелства около инцидента в \"Граф Игнатиево\" да се изяснят от ръководството на базата и на ВВС, а не да се разширява обсъждането му в обществото и още по-малко политизирането му.", "date": "2017.10.25", "title": "ИЗВЪНРЕДНО В ПИК TV! Патриотът Милен Михов с ексклузивни разкрития - кой буни пилотите на \"Граф Игнатиево\", дебне ли заплаха за държавен преврат зад бойкота (ОБНОВЕНА)"}
{"url": "http://pik.bg/%D1%83%D0%B6%D0%B0%D1%81%D1%8A%D1%82-%D0%B5-%D0%BF%D1%8A%D0%BB%D0%B5%D0%BD-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%8F%D1%82-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D0%B1%D0%B8%D0%BB-%D0%B7%D0%B0%D0%BB%D1%8F%D1%82-%D0%BE%D1%82-%D0%BE%D0%B3%D1%80%D0%BE%D0%BC%D0%BD%D0%B0-%D0%B2%D1%8A%D0%BB%D0%BD%D0%B0-%D0%B4%D0%BE%D0%BA%D0%B0%D1%82%D0%BE-%D1%81%D0%BF%D0%B8-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-%D1%81%D0%B8-news699933.html", "text": "Първи подробности станаха ясни около смъртта на възрастен човек от село Полски извор. Мъжът е бил залят в леглото си през нощта от придошлата вода, съобщава Нова телевизия. \"Има слухове, че диги на язовири във Винарско са скъсани и затова е имало такава вълна. От 2 часа през нощта сме н крак\", коментираха жители на село Равнец, едно от най-пострадалите населена места в Бургаска област. \"Вълната беше много силна, много страшна. Загубихме три коли\", допълниха те. Междувременно в Бургаска област е обявен червен код за природни стихии. Обвено е частично бедствено положение.", "date": "2017.10.25", "title": "УЖАСЪТ Е ПЪЛЕН! Починалият в Бургаско бил залят от огромна вълна, докато спи в леглото си"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D1%80%D0%BE%D0%BC%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D0%BF%D0%BE%D1%82%D0%BE%D0%BF%D1%8A%D1%82-%D0%B2%D0%B7%D0%B5-%D0%B6%D0%B5%D1%80%D1%82%D0%B2%D0%B0-%D0%B6%D0%B5%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D0%B2-%D1%81%D1%82%D0%B8%D1%85%D0%B8%D1%8F%D1%82%D0%B0-news699925.html", "text": "Един човек се е удавил в наводненото бургаско село Полски извор, съобщава Би Ти Ви. Възрастният човек е отнесен през нощта от придошлите води. В с.Черни връх има жена в неизвестност. Тя е подала сигнал на телефон 112, но сега спасителните екипи не могат да я открият. Има съмнения за скъсана стена на язовир, обяви заместник-кметът на Община Камено Георги Георгиев. 77 души са поискали да бъдат евакуирани от наводнените си домове. 8 екипа пожарникари са на терен. В спасителните действия са се включили и водолази, тежка техника, верижна машина \"Амфибия\". В Камено е обявено бедствено положение, в Бургас на този етап то е частично. Шест села в общината са откъснати от света и до тях не може да се стигне. В следствие на проливните дъждове са се образували високи приливни вълни, които са заляли пътища и жилищни постройки в селата Полски извор, Ливада, Тръстиково, Черни връх. Пострадали са и части от кварталите на Бургас „Меден Рудник”, „Горно Езерово” и „Долно Езерово”. В село Трояново са отнесени цели улици, както и площадът. Спасителните екипи не могат да стигнат до селото, защото цялото населено място е под вода. Населени места без електричество са - селата Черни връх, Тръстиково, Равнец, Ливада, Желязово, Полски извор, изпратени са екипи на ЕВН, но поради наводненията, същите трудно достигнат до местата на авариите. В селата Чукарка и Драгово, също е прекъснато електроподаването, екипи на електроразпределителното дружество работят по отстраняване на проблема.", "date": "2017.10.25", "title": "ИЗВЪНРЕДНО! Огромна трагедия в Бургаско! Потопът взе жертва, жена изчезна в стихията"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%81%D1%8A%D1%81%D0%B8%D0%BF%D0%B0-%D0%B1%D1%81%D0%BF-%D0%B1%D1%8E%D0%B4%D0%B6%D0%B5%D1%82%D1%8A%D1%82-%D0%B8%D0%BC-%D0%B5-%D1%81%D0%BC%D0%B5%D1%88%D0%B5%D0%BD-news699932.html", "text": "\"Бюджетът на МВР никак не е малък, сега ще има още 50 млн. лева. В полиция имало над 1000 незаети бройки, които постепенно се заемат. Общо 550 млн. лева ще бъдат отпуснати за полицаи, военни и учители\", обясни Стоянова. Менда Стоянова напомни, че в европейските държави има минимални работни заплати, но по сектори. У нас тя е национална и ще стане 510 лв. \"След години може да се стигне и до минимална пенсия от 300 лв., но за мен това не е правилния модел\", каза депутатката. През 2019 г. може да падне таванът на максималната пенсия. За следващата година е предвиден ръст от брутния вътрешен продукт от 4 %, обясни още шефката на бюджетната комисия. Бюджетът на БСП е смешен. Това заяви Менда Стоянова от ГЕРБ, която е председател на бюджетната комисия в парламента. \"Смятам, че Бюджет 2018 е доста по-социален 2018 от всички останали. Това е защото държавата и икономиката вървят. Ако не слагаме луканка, ще сложим обилно пармезан\", каза още пред Би Ти Ви Стоянова. Кулинарното сравнение е аналогия с бюджета на Дянков, който беше определен като постна пица\". \"В БСП са шокирани от това, че има повече пари за Здравеопазване и за образование и понеже са опозиция, казват, че няма да бъдат употребени по предназначение\", каза още Менда Стоянова. По думите ѝ предложението на левицата е чист популизъм, тъй като няма кардинална промяна. \"Има ли човек, който да не се потресе от тази гледка. Не знам какви са тези хора, които биха могли да направят такова нещо, въобще хора ли са. Не може да сложим полицай на всеки разбойник. Трябва да намалим разбойницит\", заяви председателят на бюджетната комисия по повод поредния случай на насилие над възрастни хора, които този път са бити заради дърва.", "date": "2017.10.25", "title": "ГОРЕЩА ТЕМА! Менда Стоянова съсипа БСП: Бюджетът им е смешен!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D1%82%D0%BD%D0%BE%D0%B2%D0%BE-%D0%B3%D1%83%D1%88%D0%B0-%D0%B7%D0%B0-%D0%B3%D1%83%D1%88%D0%B0-%D0%B7%D0%B0%D1%80%D0%B0%D0%B4%D0%B8-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8%D1%8F-%D0%B7%D0%B0%D0%BA%D0%BE%D0%BD-%D1%81%D0%BB%D0%B5%D0%B4-%D1%81%D0%B1%D0%BB%D1%8A-news699907.html", "text": "Депутатите отново гуша за гуша - подхващат многострадалния антикорупционен закон, заради който безпрецедентно се провали първото заседание на КСНС, свикан от президента Румен Радев по тази тема, а на второто му заседание не постигнаха съгласие по двете основни различия на законопроектите на ГЕРБ и БСП - дали мега органът да има разследващи функции и дали държавният глава да назначава шефа му. Както управляващите обещаха, нормативният акт влиза тази седмица в Народното събрание. Ето какво още ще решават депутатите през тази пленарна седмица:", "date": "2017.10.25", "title": "ИЗВЪНРЕДНО В ПИК TV! Депутатите отново гуша за гуша заради антикорупционния закон. След сблъсъка при Румен Радев, управляващи и опозиция го подхващат в парламента "}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B3%D1%80%D0%B0%D0%B4-%D0%BB%D0%B5%D0%BA%D0%B0%D1%80%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B5-%D1%81%D0%B0-%D0%B2%D0%B7%D0%B8%D0%BC%D0%B0%D0%BB%D0%B8-%D0%BF%D1%8A%D0%BB%D0%BD%D0%B8%D1%82%D0%B5-%D1%81%D0%B8-%D0%B7%D0%B0%D0%BF%D0%BB%D0%B0%D1%82%D0%B8-%D0%BE%D1%82-20-news699917.html", "text": "Лекари работят на половин заплата. Това се случва с десетки медици от общинската болница в Димитровград. Персоналът в лечебното заведение не е получавал пълния размер на възнагражденията си от 2015 г. и се готви за протест, предава Нова телевизия. „В последните месеци ни се налага да преживяваме с между 200 и 300 лева. Това са част от нашите трудови възнаграждения, които управителите решиха да наложат. Нашите заплати са обвързани със финансовия резултат на съответното отделение”, разказа в предаването „Здравей, България” сестра от болницата. „Искаме да получаваме пълните си заплати, като и да получим парите, които вече сме изработили”, категорични са работещите в болницата. Те бяха категорични, че нямат желание да напускат, но са в готовност. Болницата дължи около 250 000 лева на служителите си за последните две години. Отделно има и дългове към кредитори.", "date": "2017.10.25", "title": "Напрежение в Димитровград! Лекари излизат на протест, не са взимали пълните си заплати от 2015 година"}
{"url": "http://pik.bg/%D1%88%D0%BE%D0%BA-%D0%BC%D0%B0%D1%81%D0%BE%D0%B2%D0%BE-%D1%87%D1%83%D0%BF%D0%B5%D0%BD%D0%B5-%D0%BD%D0%B0-%D1%81%D0%BF%D0%B8%D1%80%D0%BA%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news699919.html", "text": "Масовото чупене на новите спирки продължава като на война, без тя да е обявена официално. Заслонът от западната страна на бул. \"Цар Борис III Обединител\" между панаирния мост и подлеза на Чифте баня е със строшено стъкло, съобщава \"Марица\". В преградата има дупка, все едно някой нарочно е удрял с твърд предмет. Най-малко 20-30 спирки са потрошени до този момент от вандали. Може би по тази причина концесионерът - фирма \"Елиза 99\", на която още преди време бяха дадени повечето от спирките, не бърза да монтира новите заслони в центъра на града - до Тунела, \"Тримонциум\" и срещу Централна гара. В дъжда пътниците се чудят къде да се скрият, защото старите ръждясали конструкции са премахнати. Преди повече от една седмица на спирката на бул. \"Цар Борис III  Обединител\" са насипали чакъл, за да поставят заслон, но и досега има само дупки, а до тях разбити плочки.", "date": "2017.10.25", "title": "ШОК! Масово чупене на спирки в Пловдив"}
{"url": "http://pik.bg/%D1%82%D0%B5%D1%80%D0%BE%D1%80-%D0%B2-%D1%88%D0%B8%D0%B2%D0%B0%D1%87%D0%B5%D0%B2%D0%BE-%D1%86%D0%B8%D0%B3%D0%B0%D0%BD%D0%B8-%D0%BA%D1%80%D0%B0%D0%B4%D0%B0%D1%82-%D0%B4%D1%8A%D1%80%D0%B2%D0%B0-%D0%B1%D0%B8%D1%8F%D1%82-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5---%D1%88%D0%BE%D0%BA%D0%B8%D1%80%D0%B0%D1%89-%D1%80%D0%B0%D0%B7%D0%BA%D0%B0%D0%B7-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-news699926.html", "text": "Крадци на дърва пребиха възрастното семейство Дукови пред дома им в сливенското село Шивачево. \"Във въпросната вечер – 20 октомври, чух кучето да лае и излязох. Видях, че двама цигани товарят дървата на каруцата. Попитах ги какво правят и те започнаха да хвърлят по мен дърва, след което избягаха\", каза Дуков. Малко след това крадците се върнали, намерили изхвърлена част от пералня, тежаща около 10 килограма, и започнали да бият възрастния мъж с нея. Жестокият побой продължил около 20 минути. Бях припаднал, имам седем шева на ръката, счупване на главата, целият съм посинен, разказа пострадалият. Съпругата му каза, че е викала за помощ, но никой не се е отзовал. Полицията дошла чак 50 минути след побоя.", "date": "2017.10.25", "title": "ТЕРОР В ШИВАЧЕВО! Цигани крадат дърва, бият собствениците - шокиращ разказ на пострадалите"}
{"url": "http://pik.bg/%D0%BC%D0%B0%D0%BB%D0%BA%D0%BE%D1%82%D0%BE-%D0%BA%D0%BE%D1%82%D0%B5-%D0%BD%D0%B0-%D0%B1%D0%BE%D0%B6%D0%B8%D0%BD%D0%BE%D0%B2-%D1%81%D0%B5-%D0%BC%D0%BE%D0%BB%D0%B8-%D0%B7%D0%B0-%D0%B1%D0%B5%D0%B1%D0%B5-%D0%BD%D0%B0-%D0%B2%D0%B0%D0%BD%D0%B3%D0%B0-news699921.html", "text": "Малкото коте на Валери Божинов моли пророчицата Ванга да й помогне да зачене, пише столичен всекидневник. Изкусителната блондинка Бояна отиде на духовно пътешествие към Рупите, където се посвети в тайнствения живот на най-известната гадателка. Малкото коте се похвали със снимка от комплекса, като позира пред огромния кръст на близкия хълм. Любопитното е, че в ръцете си тя държи непознато малко дете, като изглежда сякаш е изпаднала в транс. Пред свои приятелки Бояна споделила, че от известно време й се върти идеята да има дете. Но преди това трябвало да попадне на подходящ мъж, с който да сподели подобно щастливо събитие. Покрай задълбочените размисли Малкото коте започнала да публикува разсъждения за това колко е кратък животът и трябва да го живеем смислено. \"Нали не се залъгваш, че имаш цяла вселена време? Не, нямаш. Не и в този живот. Свещичките ни са отдавна запалени и горят. Понякога с буен пламък, друг път мъждукат едва-едва. Нали не си мислиш, че имаме още много време? Защо чакаш? Какво? Кого? Имай смелостта да избягаш от всичко, което те прави нещастен, защото най-хубавото не се случва на този, който чака, а на този, който поема рискове. Избирай по-бързо, нали не се залъгваш, че имаш цяла вселена време?\", написа блондинката, намеквайки, че се готви за голяма промяна в живота си. Любопитно е, че философските слова бяха илюстрирани със снимка, на която девойката гордо разкрива задните си части. Затова и Бояна отправила мисли към Ванга - да й помогне за бебе и това да се случи с най-голямата й любов. Не са малко поклонниците, които се обръщат към гадателката, въпреки че тя почина преди повече от 20 години. Най-често хората отправят желания за оздравяване на близки и роднини, но не липсват и такива, които търсят благинки за себе си. Култовата реплика \"Малко коте, секс има ли, казвай\" тръгна от еротичен чат на Валери Божинов с моделката Бояна. Това се превърна в лаф на годината, който роди десетки колажи и всенародни шеги. Самият Божинов дори пусна тениски с изобразено сиво коте и надписа \"Малко коте, гол има ли\". Според футболиста надали има някой, който да каже, че \"малко коте\" е нещо лошо. Той не виждал скандал в цялата история и казва, че се забавлявал на шегите по негов адрес. След минискандала кариерата на Бояна тръгна устремно нагоре и тя дори се превърна в нещо като телевизионна звезда. Логично и мъжкият интерес към нея скорострелно порасна и мацката е принудена да отбива още повече атаки от напористи мачовци. Вероятно свалките и флиртовете са й дошли в повече и вече започва да се замисля за семейство и деца, които окончателно да я кротнат. Хората около нея с нетърпение очакват да видят дали желанието й ще се сбъдне.", "date": "2017.10.25", "title": "Малкото коте на Божинов се моли за бебе на Ванга"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D1%82-%D0%B0%D1%82%D0%BF-%D0%B3%D1%80%D0%B8%D1%88%D0%BE-%D0%BE%D1%82%D0%B8%D0%B2%D0%B0-%D0%BD%D0%B0-%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D0%BB%D0%BE%D0%BD%D0%B4%D0%BE%D0%BD-news699934.html", "text": "Григор Димитров изпълни своята голяма цел за 2017 година. Българинът официално ще играе във финалния Мастърс на АТР другия месец в Лондон. Заедно с него класиране за последния за годината турнир си осигури и четвъртият в света Марин Чилич. Двамата се възползваха от загубата на Сам Куери в първия кръг на турнира във Виена. Димитров заслужи участието си сред осемте най-добри с титли на Мастърса в Синсинати и триумфите на турнирите в Бризбейн и София. Останалите сигурни участници във финалния Мастърс са световният номер 1 Рафаел Надал, швейцарският ас Роджър Федерер, Александър Зверев от Германия и австриецът Доминик Тийм. Белгиецът Давид Гофен и испанецът Пабло Карено Буста са фаворити за последните две места за турнира, който ще се проведе между 12 и 19 ноември.", "date": "2017.10.25", "title": "Официално от АТП! Гришо отива на финалите в Лондон"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D1%80%D0%B0%D0%B7%D0%BA%D1%80%D0%B8-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%BF%D0%BE%D1%82%D0%BE%D0%BF%D0%B0-news699939.html", "text": "Проблеми с язовир Трояново са причината за водната стихия, която потопи днес Бургаска област. Водоемът или е прелял, или има отворена стена, която е предизвикала огромна приливна вълна. Това каза кметът на Бургас Димитър Николов, цитиран от Флагман.бг. За потопа са допринесли и 60 л/кв. м дъжд, които се излели за много кратко време. В момента в 5 населени места има обявено частично бедствено положение. Най-тежко е в Равнец и Камено. 25 къщи са наводнени в с. Равнец. Хората там са евакуирани още в 3:30 ч. тази сутрин. Положението в няколко села в Камено обаче е по-тежко. Стихията там дори взе жертва. Две училища – в Равнец и кв. „Долно Езерово“ ще останат затворени днес, тъй като дворовете им са наводнени, уточни бургаският градоначалник. Затворени са пътищата \"Долно Езерово\" - Братово и Извор - Зидарово. Нивото на река Изворска се е повишило с 3 метра и на места тя прелива. Положението в Бургас е спокойно. Няма сигнали за бедстващи хора в града. Наводнени са единствено приземни етажи и избени помещения. Има проблеми с много вода върху ул. \"24 Черноморски пехотен полк\" /пресечката с \"Константин Величков\"/, бул. \"Димитър Димов\", ул. \"Мария Луиза\" и \"Одрин\". На всички горещи точки са изпратени екипи. Масово се почистват шахти, за да се оттече по-бързо дъждовната вода. \"Още снощи е сформиран кризисен щаб от няколко комисии, които описват щетите\", каза Димитър Николов. Областният управител Вълчо Чолаков, който от ранни зори обикаля всички кризисни точки, обяви, че постепенно обстановката се нормализира. \"Обстановката вече е спокойна. Дъждът спря, водата вече се отича. В момента се намираме в с. Ливада. Преди това бяхме в Черни връх и Полски извор\", каза за бургаският губернатор.", "date": "2017.10.25", "title": "ОТ ПОСЛЕДНИТЕ МИНУТИ! Кметът на Бургас разкри причината за потопа"}
{"url": "http://pik.bg/%D1%85%D0%BE%D1%80%D0%B0%D1%82%D0%B0-%D0%BF%D0%B8%D1%8F%D1%82-%D0%B2%D1%81%D0%B5-%D0%BF%D0%BE-%D0%BC%D0%B0%D0%BB%D0%BA%D0%BE-%D0%B2%D0%B8%D0%BD%D0%BE-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BE%D1%82%D1%87%D0%B8%D1%82%D0%B0-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BC%D0%B8%D0%BD%D0%B8%D0%BC%D1%83%D0%BC-news699886.html", "text": "Световното производство на вино е спаднало с 8,2 на сто през 2017 г. до 246,7 милиона хектолитра, което е 50-годишен минимум. Това сочи оценка на Международната организация за виното (МОВ), обявена днес в централата на организацията в Париж, предаде АФП. Производството през 2017-а е \"исторически слабо\" и това се дължи до голяма степен на няколкото лоши реколти заради климатичните условия не само в трите най-големи производителки на вино в света: Италия (39,3 милиона хектолитра или минус 23 на сто), Франция (36,7 млн. хектолитра или минус 19 на сто) и Испания (33,5 млн. хектолитра или минус 15 на сто), но и в Германия (8 млн. хектолитра или минус 10 на сто). През 2016 г. светът е произвел 268,8 млн. хектолитра вино, според най-новата оценка на МОВ. Сегашното равнище на световното производство на вино е \"невиждано\" от края на 50-те години и началото на 60-те, според експертите на МОВ. През 1961 година то е било 231,5 млн. хектолитра и 173,8 млн. хектолитра през 1957 г. По-неотдавнашни сравнения сочат, че само производството през 1991 и 1994 г. са сравними със сегашното равнище (съответно 251,6 и 249,4 млн. хектолитра). За 2017 г. МОВ прогнозира световното потребление на вино да бъде между 240,5 млн. хектолитра и 245,8 млн. хектолитра, което е средно 243,2 млн. хектолитра. Миналата година само четири страни са увеличили лозарското си производство: Португалия (6,6 млн. хектолитра или плюс 10 на сто), Румъния (5,3 млн. хектолитра или плюс 64 на сто), Унгария (2,9 млн. хектолитра или плюс 3 на сто) и Австрия (2,4 млн. хектолитра или плюс 23 на сто). Румъния отчита впечатляващо увеличение след три лоши реколти и така страната успява леко да превиши резултатите си от 2013 година, отбелязва АФП. В останалата част на света - САЩ, които са четвъртият производител на вино на планетата, запазват добър темп с 23,3 млн. хектолитра тази година спрямо 23,6 млн. хектолитра миналата година, което незначително понижение от 1 на сто.", "date": "2017.10.25", "title": "Хората пият все по-малко вино, световното производство отчита исторически минимум"}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%BF%D0%B0%D1%80%D0%BD%D0%BE%D1%82%D0%BE-%D0%BD%D0%B0-70-%D0%BE%D1%82-%D0%B6%D0%B8%D0%BB%D0%B8%D1%89%D0%B0%D1%82%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-news699818.html", "text": "Пуснато е парното отопление в 70 процента от жилищата в Перник, ползващи услугата на местната \"Топлофикация\", съобщи директорът на предприятието Любомир Спасов. Около 20 000 са абонатите на пернишкото топлоснабдително дружество. Половината от тях са подписали индивидуални договори \"лоялен клиент\",съобразно който ползват отопление на цена 1,20 лв./кв.м жилищна площ. Сумата е твърда за всеки месец през отоплителния сезон и се равнява на квадратурата на дома, независимо от консумацията на топлоенергия. Освен това се заплащат и 20 лв. за топла вода ежемесечно, без значение на ползваното количество. Тарифата за водата остава в сила и през лятото. Договорите за лоялни клиенти бяха въведени за първи път през 2015г. при цени 1 лв. /кв.м жилищна площ и 15 лв. за топла вода ежемесечно, като бяха сключени за двегодишен период. Сега дружеството вдигна цената на парното с 0,20 лв./ кв.м жилищна площ и с 5 лв. за топла вода. Вече \"Топлофикация\" допуска до услугата и клиенти с неизплатени стари задължения, които се разсрочват. От привилегията, наречена \"договор за лоялен клиент\" се възползват освен битови абонати и фирми, обитаващи помещения в сгради етажна собственост. Гражданите които не желаят да сключват такъв контракт, но плащат редовно сметките си, ползват 13, 7 на сто отстъпка. На 42 млн. лв. възлизат несъбраните вземания на \"Топлофикация\" - Перник.", "date": "2017.10.25", "title": "Пуснаха парното на 70% от жилищата в Перник"}
{"url": "http://pik.bg/%D0%B2-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5-%D0%B2%D0%B0%D1%80%D0%BD%D0%B0-%D0%B0%D0%BA%D0%BE%D1%81%D1%82%D0%B8%D1%80%D0%B0-%D0%BD%D0%BE%D0%B2%D0%B8%D1%8F%D1%82-%D0%BA%D0%BE%D1%80%D0%B0%D0%B1-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%BD%D0%B5%D1%84%D1%82%D0%B5%D0%BD%D0%B8-%D1%80%D0%B0%D0%B7%D0%BB%D0%B8%D0%B2%D0%B8-news699879.html", "text": "В пристанище Варна акостира новият кораб, оборудван за борба с нефтени разливи „Galaxy Eco”. Той беше избран от Европейската агенция за морска безопасност EMSA, която разполага с общо 17 кораба, които обслужват 56 000 километра крайбрежие. Плавателният съд е оборудван с помпи и 500 метра бонови заграждения. В румънското пристанище Констанца има още един такъв кораб, каза директорът на Морската администрация във Варна капитан Валентин Енчев. \"Те трябва до 24 часа да могат да реагират на инцидент. Районът знаете вече какъв стана  - не само, че е Черно море е едно полузатворено море, със своите особености, което трябва да бъде пазено, но виждате геополитическата обстановка каква е. Трябва да отчитаме, че това може да доведе до някакви инциденти, които пък да са свързани със замърсяване . Знаем приоритетите на нашата държава по отношение на туризъм, това е важно\", каза Енчев.", "date": "2017.10.25", "title": "В пристанище Варна акостира новият кораб за борба с нефтени разливи "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D0%B2%D0%B8%D0%BA%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B7%D0%B0-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2%D0%BE-news699935.html", "text": "\"Искаме вицепремиерът и министър на отбраната Красимир Каракачанов да дойде тук и да отговори за безпрецедентния протест, който се случи вчера в \"Граф Игнатиево\". Това поиска Николай Цонков от БСП и член в комисията по отбрана. Предложението му бе подложено на гласуване, но не и прието. Председателят на парламента Димитър Главчев заяви, че вицепремиерът е уведомен за искането от страна на опозицията. Припомняме, че вчера летците от \"Граф Игнатиево\" отказаха да летят в знак на протест, тъй като не са сигурни в двигателите на самолетите МиГ-29. Това се изтълкува като бунт, а по-късно на пресконференция министърът на отбраната заяви, че проблемът ще бъде решен в най-скоро време.", "date": "2017.10.25", "title": "ИЗВЪНРЕДНО В ПИК TV! БСП вика министър Каракачанов за \"Граф Игнатиево\""}
{"url": "http://pik.bg/%D1%80%D1%83%D1%81%D0%B8%D1%8F-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BE%D1%82%D0%BD%D0%BE%D1%81%D0%BD%D0%BE-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE-%D0%BE%D1%80%D1%8A%D0%B6%D0%B8%D0%B5-%D0%B2-%D1%81%D0%B8%D1%80-news699878.html", "text": "Reuters, цитиран от \"Фокус\". Русия наложи вето над проект, предложен от САЩ в рамките на Съвета за сигурност на ООН, който цели продължаване на разследването относно използването на химическо оръжие в Сирия, предава Разследването на атаките с химическо оръжие в Сирия започна през 2015 г., инициирано от ООН и подкрепено от Организацията за забрана на химическите оръжия, припомня агенцията. По време на гласуването, Китай се въздържа а временният член на съвета Боливия подкрепи Москва. Това е деветият път, в който руският представител блокира подобно предложение.", "date": "2017.10.25", "title": "Русия блокира продължаване на разследването относно използването на химическо оръжие в Сирия"}
{"url": "http://pik.bg/%D1%81%D0%B2%D0%B5%D1%82%D1%8A%D1%82-%D0%B5-%D0%BD%D0%B0-%D0%BD%D0%BE%D0%BA%D1%82%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B2%D0%B7%D1%80%D0%B8%D0%B2%D1%8F%D0%B2%D0%B0-%D0%B2%D0%BE%D0%B4%D0%BE%D1%80%D0%BE%D0%B4%D0%BD%D0%B0-%D0%B1%D0%BE%D0%BC%D0%B1%D0%B0-%D0%BD%D0%B0%D0%B4-%D1%82%D0%B8%D1%85%D0%B8%D1%8F-%D0%BE%D0%BA%D0%B5%D0%B0%D0%BD-news700109.html", "text": "Предупреждението на външния министър на Северна Корея за възможен ядрен опит в атмосферата трябва да бъде възприето буквално, заяви севернокорейски представител в интервю за Си Ен Ен, предаде Ройтерс. \"Външният министър е съвсем наясно с намеренията на нашия върховен лидер. Затова мисля, че трябва да вземете думите му буквално\", каза И Йон-пил, високопоставен дипломат в севернокорейското външно министерство, допълва Дарик. Министърът на външните работи И Йон-хо каза през септември, че Пхенян може да обмисли да извърши \"най-мощната детонация\" на водородна бомба над Тихия океан.", "date": "2017.10.25", "title": "СВЕТЪТ Е НА НОКТИ! Северна Корея взривява водородна бомба над Тихия океан"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%B8%D0%B2%D1%88%D0%B8%D1%8F%D1%82-%D0%B2%D0%BE%D0%B5%D0%BD%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B5%D0%BD%D1%87%D0%B5%D0%B2-%D0%BF%D0%BE%D0%B4%D0%BE%D0%B7%D0%B8%D1%80%D0%B0-%D0%BE%D0%BF%D0%B8%D1%82-%D0%B7%D0%B0-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%BF%D1%80%D0%B5%D0%B2%D1%80%D0%B0%D1%82-%D0%B2-%D0%B3%D1%80%D0%B0%D1%84-news699918.html", "text": "Обществената поръчка за четири нови и шест ремонтирани двигатели, подписана по мое време, до голяма степен трябваше да реши проблема в бойната ни авиация. Това струваше около 70 млн. лева, каза в сутрешния блок на Би Ти Ви бившият министър на отбраната Николай Ненчев. \"По онова време нямах никакво съмнение, че до края на 2016 г. ще подпишем договора за новите изтребители. Не беше работа на Румен Радев и на служебното правителство да вземат каквото и да е решение по този въпрос – това до голяма степен възпрепятства процеса. Това беше работа на редовното правителство\", заяви Ненчев. \"Вчерашният отказ на пилотите от авиобаза \"Граф Игнатиево\" да изпълняват учебни полети ми прилича на пуч, пълзящ държавен преврат, опит за дестабилизиране на държавата и правителството, опит за извиване на ръце. Виждам опит за натиск в стил – направете всичко възможно – дайте ни \"Грипен\", посочи бившият военен министър. \"Пилотите са военнослужещи и тяхното основно задължение е да изпълняват задълженията си по разчет. За вчерашните си действия те би трябвало да понесат служебна отговорност. Това прилича на организиран процес, някой стои зад тези действия\", отсече Ненчев. Той припомни думите на командира на Военновъздушните сили Цанко Стойков, че ВВС трудно ще приемат чужди самолети да охраняват българското въздушно пространство. \"Военна полиция трябва да разпита тези хора, за да се види откъде тръгва тази инициатива\", каза още Николай Ненчев.", "date": "2017.10.25", "title": "ИЗВЪНРЕДНО! Бившият военен министър Николай Ненчев подозира опит за държавен преврат в \"Граф Игнатиево\""}
{"url": "http://pik.bg/%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%BD%D0%BE-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%83%D0%BC%D1%83%D0%B2%D0%B0-%D0%BA%D0%B0%D0%BA-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D0%BE-%D0%BB%D0%B5%D0%BA%D0%B8-%D1%80%D0%B0%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-news699883.html", "text": "Учебниците да се отпечатват на по-лека хартия, а по-големите да се разделят на две половини. Това са част от предложенията, които са обсъдили представители на образователното ведомство и на издателите. Целта е ученическите раници да станат по-леки, а темата беше провокирана от писмото на петокласничката Теодора Божкова до Агенцията за закрила на детето, която се оплака от тежката си чанта. Едно от предложенията е учебниците над 64 страници да се разделят на 2 части. Трябва обаче внимателно да се преценят плюсовете и минусите на това, коментира директорът на Дирекция \"Учебници и училищна документация\" към МОН Пенка Иванова: „При всички случаи това ще олекоти ученическата раница, но със сигурност ще оскъпи цената на комплекта, който ние предоставяме за безвъзмездно ползване на учениците“, каза Иванова. Друга идея, целяща олекотяването на раниците, е да се даде възможност учебниците да се отпечатват и върху обемна хартия, защото въпреки наименованието „обемна“, тя е по-лека. Това обаче също има негативни страни. „Тогава, пък, ще се занижи качеството на печата. При обемната хартия пак се получава цветен печат, но вече цветовете са вече може би малко по-приглушени“, допълни експертът. Има и предложение учителите да разполагат с електронния вариант на учебника и с него да преподават в час. Идеята е в този случаи съответният учебник да не се носи в училище. „Друго, което коментираме, е осигуряване на шкафчета за учениците, за да може в тях те да оставят поне част от тези учебници. Има такива, които могат да се оставят в училище, например скицникът за рисуване. Беше дадено предложение и да търсим възможността за закупуване на минерална вода, за да се спести тази тежест, която слагат родителите в раницата“, допълни директорът на Дирекция \"Учебници и училищна документация\" към МОН. Много е важно самата раница да е лека, както и родителите да следят внимателно какво слага детето в нея, съветва още Пенка Иванова. Всички предложения предстои да бъдат обсъдени.", "date": "2017.10.25", "title": "Иновативно! Образователното министерство умува как да направи по-леки раниците на учениците"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D0%B5-%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%B1%D1%80%D0%B5%D0%BA%D0%B7%D0%B8%D1%82-%D0%B2%D1%81%D0%B5-%D0%BE%D1%89%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%B8%D0%B7%D0%B1%D0%B5%D0%B3%D0%BD%D0%B0%D1%82-news699884.html", "text": "CNN Според председателя на Европейската комисия Доналд Туск, Брекзит все още може да бъде избегнат, съобщава Фокус, като цитира . По неговите думи, от Великобритания зависи дали преговорите за излизане на Лондон от Съюза ще завършат с „добра сделка, без сделка или няма да има Брекзит“ изобщо. Туск предупреди, че ако преговорите се провалят, това ще се отрази негативно върху Европейският съюз. Председателят не за първи път изразява надеждата, че Великобритания може да не напусне организацията, но според него възможността това да стане не нищожна.", "date": "2017.10.25", "title": "Доналд Туск е оптимист: Брекзит все още може да бъде избегнат"}
{"url": "http://pik.bg/%D0%B5%D1%81%D0%B5%D0%BD%D1%82%D0%B0-%D0%BF%D0%BE%D0%BA%D0%B0%D0%B7%D0%B0-%D1%82%D1%8A%D0%BC%D0%BD%D0%B0%D1%82%D0%B0-%D1%81%D0%B8-%D1%81%D1%82%D1%80%D0%B0%D0%BD%D0%B0-%D1%81%D1%80%D1%8F%D0%B4%D0%B0%D1%82%D0%B0-%D1%89%D0%B5-%D0%B5-%D0%BC%D1%80%D0%B0%D1%87%D0%BD%D0%B0-%D0%B8-%D0%B4%D1%8A%D0%B6%D0%B4%D0%BE%D0%B2%D0%BD%D0%B0-%D0%B2-%D0%BF%D0%BB%D0%B0%D0%BD%D0%B8%D0%BD%D0%B8%D1%82%D0%B5-%D1%89%D0%B5-%D1%82%D1%80%D1%83%D0%BF%D0%B0-%D1%81%D0%BD%D1%8F%D0%B3-%D0%BD-news699893.html", "text": "Облачно и дъждовно ще е времето днес. През деня значителни валежи ще има предимно в Югоизточна България. След обяд в Северна България валежите ще започнат да спират, а до края на деня на места облачността ще се разкъса. Ще духа до умерен, а в източните райони и временно силен североизточен вятър. Температурите още малко ще се понижат и минималните ще бъдат между 5° и 10°, а максималните – между между 8° и 13°. Атмосферното налягане ще се повишава и ще бъде по-високо от средното за октомври. Такава е прогнозата за времето на Националния институт по метеорология и хидрология (НИМХ), съобщи дежурният синоптик Красимир Стоев, цитиран от Фокус. Над Черноморието ще бъде облачно, дъждовно и ветровито. На места, главно по южното крайбрежие валежите ще са значителни. Ще духа силен север-североизточен вятър. Максимални температури на въздуха: 10-15°. Температурата на морската вода е 18°. Вълнението на морето ще бъде 4-5 бала. Над планините ще облачно и мъгливо. На много места ще има валежи от дъжд, над 1700 метра – от сняг. Ще духа силен вятър от изток-североизток. Максимална температура на височина 1200 метра около 7°, а на 2000 метра – около 1°. През нощта срещу четвъртък валежите навсякъде ще спрат, най-късно в югоизточните райони. В четвъртък и петък ще има променлива облачност, намаляваща и до предимно слънчево. Вятърът ще е от запад-северозапад, слаб до умерен. Бързо и чувствително ще се затопли. В събота облачността ще се увеличи, на места ще превали дъжд. С усилване на вятъра от северозапад температурите отново ще започнат да се понижават.", "date": "2017.10.25", "title": "ЕСЕНТА ПОКАЗА ТЪМНАТА СИ СТРАНА! Срядата ще е мрачна и дъждовна, в планините ще трупа сняг, но от четвъртък..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B0%D1%81%D1%82%D0%B8%D1%87%D0%BD%D0%BE-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%BB%D0%B8%D0%B2%D0%BD%D0%B8%D1%82%D0%B5-%D0%B4%D1%8A%D0%B6%D0%B4%D0%BE%D0%B2%D0%B5-news699908.html", "text": "Частично бедствено положение е обявено в община Бургас заради проливния дъжд, който вали от полунощ, предава Нова телевизия. Наводнени къщи и дворове има в селата Равнец, Братово, както и кварталите „Долно” и „Горно езерово” и „Меден рудник”. Под вода е и манастирът „Св. Богородица”. Заради свлачище е затруднено движението между 325 до 359 километър на автомагистрала „Тракия” в посока София. От пътната агенция съветват шофьорите да се движат с повишено внимание.", "date": "2017.10.25", "title": "ИЗВЪНРЕДНО! Обявиха частично бедствено положение в Бургас заради проливните дъждове"}
{"url": "http://pik.bg/%D1%81%D0%B0%D0%B9%D1%82%D1%8A%D1%82-%D0%BD%D0%B0-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B0-%D0%B2-%D0%BA%D0%B5%D0%B9%D0%BC%D0%B1%D1%80%D0%B8%D0%B4%D0%B6-%D1%81%D0%B5-%D1%81%D1%80%D0%B8%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D1%82%D0%B8%D0%B2%D1%8A%D0%BD-%D1%85%D0%BE%D0%BA%D0%B8%D0%BD%D0%B3-news699892.html", "text": "Срив в интернет мрежата на университета „Кеймбридж”. Причината - научната теза на професор Стивън Хокинг, която той реши да бъде качена за безплатно ползване на страницата на университета. Интересът към дисертацията бил толкова голям, че блокирал системата. През 1966 г. Стивън Хокинг е на 24 години. Все още не е професор, но е готов да получи докторска степен. И го прави с научния си труд „Свойствата на разширяващите се вселени”. Половин век по-късно неговата дисертация предизвика истински фурор сред студентите. Вдъхновява стотици млади учени, като Деян. Тъй също ще защитава докторска степен в \"Кеймбридж\". Темата на научния труд на Деян е близка до тази на британския физик и затова интересът му е още по-голям. Интересът към дисертацията на Хокинг става още по-голям и след биографичния филм за физика „Теорията на всичко”. Два дни след публикуването на научния труд на Хокинг продължават проблемите с изтеглянето му от сайта на университета.", "date": "2017.10.25", "title": "Сайтът на университета в Кеймбридж се срина заради Стивън Хокинг"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D1%83-%D0%BD%D0%B0%D1%81-%D1%81-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%B2%D0%B0%D0%B6%D0%B5%D0%BD-%D1%84%D0%BE%D1%80%D1%83%D0%BC-%D1%81%D0%BD%D0%B8%D0%BC%D0%BA%D0%B8-news699910.html", "text": "Министър-председателят на Република Корея Ли Нак-Йон пристигна на официално посещение в България, съобщиха от правителствената пресслужба. На предстоящата му среща с премиера Бойко Борисов и в пленарните разговори между правителствените делегации ще бъдат обсъдени възможностите за задълбочаване на двустранното сътрудничество в областта на търговията, инвестициите и иновациите. Конкретна стъпка за икономическото взаимодействие ще бъде учредяването на Българо-корейска търговска камара. Форумът ще бъде открит от двамата премиери.", "date": "2017.10.25", "title": "Премиерът на Южна Корея пристигна у нас, с Борисов откриват важен форум (СНИМКИ)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5%D1%82%D0%BE-%D0%BE%D1%82-%D0%B5%D1%81-%D0%B1%D0%B8%D1%81%D1%82%D1%80%D1%8F%D1%82-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D1%81%D0%BE%D1%84%D0%B8%D1%8F-news699858.html", "text": "На 26-ти и 27-ми октомври 2017 г. в София ще се състои Годишната министерска среща ЕС – Западни Балкани в областта на правосъдието и вътрешните работи под егидата на Естонското председателство на Съвета на ЕС. На 26-ти октомври от 14,00 часа  до 17, 30 часа в зала „София“ на хотел „Маринела“ ще се проведе работната сесия в част „Правосъдие“. Участие в събитието в областта на правосъдието ще вземат г-жа Вера Йоурова - еврокомисар по правосъдие, потребители и равнопоставеност на половете, г-н Урмас Рейнсалу - министър на правосъдието на Естония, г-жа Цецка Цачева – министър на правосъдието на България и г-н Волфганг Брандщетер – вицеканцлер и федерален министър на правосъдието на Австрия. От страна на държавите от Западни Балкани ще участват  министрите на правосъдието на Сърбия, Черна гора, Македония, Косово, Босна и Херцеговина и Албания. Традиционно в срещата ще се включат и представители на Eurojust, Europol, Frontex, SELEC. Част от темите, които ще бъдат дискутирани в рамките на срещата са: ролята на съдебните съвети; антикорупционни мерки; дисциплинарни правила; съдебно сътрудничество по гражданскоправни и наказателно правни въпроси.", "date": "2017.10.25", "title": "Министри на правосъдието от ЕС бистрят корупцията на среща в София"}
{"url": "http://pik.bg/14-%D1%82%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B8-%D0%B7%D0%B0-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D0%B5-%D0%BD%D0%B0-%D0%B8%D0%B4%D0%B5%D0%B8%D1%82%D0%B5-%D0%BD%D0%B0-%D0%B8%D0%B4%D0%B8%D0%BB-%D0%B7%D0%B0%D1%81%D1%82%D0%B0%D0%B2%D0%B0%D1%82-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%B4%D0%BD%D0%B5%D1%81-news699853.html", "text": "Окръжният съд в Пазарджик ще заседава днес от 9.30 часа по делото срещу 14-те обвиняеми за разпространение идеите на ИДИЛ. Това съобщи прокурор Недялка Попова, цитирана от Фокус. Тя обясни, че по време на утрешното заседание ще продължи изслушването на двете вещи лица – Александър Шунин и Пламен Орханкелиев, които са направили преводи съответно от арабски и турски език на текстовете във Фейсбук профилите на обвиняемите. 14-те подсъдими са обвинени за проповядване на омраза на религиозна основа, изразяваща се във верска нетърпимост към непрактикуващите и неизповядващите салафитското течение на исляма и пропагандиране на война чрез разпространение на идеите на терористичната организация „Ислямска държава“.", "date": "2017.10.25", "title": "14-те обвинени за разпространение на идеите на ИДИЛ застават пред съда в Пазарджик днес"}
{"url": "http://pik.bg/%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BC%D0%B0%D0%B3%D0%B4%D0%B0-%D1%81%D0%BD%D0%B8%D0%BC%D0%B0-%D0%B1%D0%B5%D0%B1%D0%B5%D1%82%D0%BE-%D1%81%D0%B8-%D0%B2-%D0%BA%D0%BB%D0%B8%D0%BF-news699844.html", "text": "Магда е готова с новия си проект, който е колаборация с гръцкия певец Йорданис Агапитос. Двамата вече заснеха видеоклип към предстоящия дует като се довериха на режисьора Николай Скерлев. От екипа издават, че предстои един наистина интригуващ проект. Кадрите са заснети на Витоша. Магда, която е бременна в седмия месец, изглежда перфектно и е в отлична форма, а това ще бъде забелязано и в новия клип. \"Мисля, че се получи много хубава песен и почитателите ни ще я оценят. Бърза и динамична е, но засега няма да издавам повече\", сподели певицата пред телевизия \"Планета\" Сингълът е по музика и аранжимент на Йорданис Агапитос и ще е двуезичен, като върху българската част на текста работи Дони Василева, а по гръцката самият Агапитос.", "date": "2017.10.25", "title": "Бременната Магда снима бебето си в клип"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81-%D0%B1%D0%B5%D0%B7%D1%83%D0%BC%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BF%D0%BE%D0%B4%D1%82%D0%B8%D0%BA%D0%B2%D0%B0%D1%82%D0%B5-%D0%BF%D0%BE%D0%B1%D1%8A%D1%80%D0%BA%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-%D0%BA%D1%8A%D0%BC-%D1%8F%D0%B4%D1%80%D0%B5%D0%BD%D0%B0-%D0%B2%D0%BE%D0%B9%D0%BD%D0%B0-news699705.html", "text": "След информацията, че САЩ се подготвят да , в редакционен материал Северна Корея нарече американския лидер Доналд Тръмп , информират руски медии. Специализираният сайт Defense One първи съобщи, че американските бомбардировачи B-52 ще бъдат приведени в 24-часова бойна готовност. Северна Корея обаче не гледа по такъв начин. \" \", отбелязва Корейската централна новинарска агенция, цитирана от различни местни медии. КНДР обикновено нарича Южна Корея и Япония Според агенцията чиновниците в Белия дом, в Държавния департамент и във военното министерство на САЩ \"изпитват затруднения при охлаждането на прегрелия от военна треска Тръмп\", но само южнокорейските марионетни сили подтикват . Отбелязва се още, че Южна Корея \" поставят бомбардировачите под 24-часова бойна готовност \"побъркан\" и \"хулиган\" марионетки на САЩ. \"побъркания да натисне ядрения бутон\" винаги се обръща към американските си господари\".", "date": "2017.10.25", "title": "Северна Корея с безумно предупреждение: Подтиквате \"побъркания\" Тръмп към ядрена война"}
{"url": "http://pik.bg/%D1%85%D0%B0%D0%BA%D0%B5%D1%80%D0%B8-%D1%83%D0%B4%D0%B0%D1%80%D0%B8%D1%85%D0%B0-%D1%80%D1%83%D1%81%D0%BA%D0%B0%D1%82%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D0%B8%D0%BD%D1%82%D0%B5%D1%80%D1%84%D0%B0%D0%BA%D1%81-news699836.html", "text": "Руската информационна агенция Интерфакс е атакувана с компютърен вирус, поради което не работят сайтът и базите й, съобщи пресслужбата на агенцията, цитирана от ТАСС. Сайтът и базите ни са подложени на атака с компютърен вирус. Засега не знаем за какво става въпрос. Техническите ни специалисти работят върху проблема и правят всичко възможно за бързото му отстраняване, посочи пресслужбата.", "date": "2017.10.25", "title": "Хакери удариха руската агенция \"Интерфакс\""}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D1%87%D0%B0%D0%BB%D0%B3%D0%B0-%D0%BC%D0%B0%D1%80%D0%B0%D1%82%D0%BE%D0%BD-%D0%B4%D0%B8%D0%B2%D0%B8%D1%82%D0%B5-%D0%BD%D0%B0-%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D0%BF%D0%BE%D0%B4-%D1%81%D1%82%D1%80%D0%BE%D0%B9-%D0%BD%D0%B0-%D0%BA%D0%BE%D0%BB%D0%BE%D0%B4%D1%80%D1%83%D0%BC%D0%B0-news699840.html", "text": "За пръв път спектакълът, с който телевизия \"Планета\" празнува рождения си ден всяка година, няма да бъде в София, а в Пловдив. Дългоочакваното музикално събитие е на 28 ноември, а домакин е зала \"Колодрума”. Цената на билетите е 5 и 10 лв. Първите фенове вече успяха да се снабдят с талоните за спектакъла \"16 години телевизия \"Планета\". От петък те са в продажба от \"Ивентим\". По традиция шоуто ще бъде богато на светлинни и пироефекти, ще има много танци, шоу и емоции. Спектакълът ще продължи повече от 3 часа и ще предложи най-големите хитове, създадени от \"Пайнер\" и телевизия \"Планета\" през 2017 г., съобщиха от компанията. 16 години хитове, звезден блясък и безброй приятели ще изпълнят зала \"Колодрума\". Началото е точно в 19 часа, а водещ е Иван Динев-Устата.", "date": "2017.10.25", "title": "Пловдив се готви за чалга маратон! Дивите на Митко Пайнера под строй на \"Колодрума\" "}
{"url": "http://pik.bg/%D0%BF%D1%80%D0%BE%D1%87%D0%B8%D1%81%D1%82%D0%B8%D1%85%D0%B0-%D0%B0%D0%BB%D0%B5%D0%B8%D1%82%D0%B5-%D0%BD%D0%B0-%D0%BF%D0%B0%D1%80%D0%BA-%D0%B2%D0%B8%D1%82%D0%BE%D1%88%D0%B0-%D0%BE%D1%82-%D0%BF%D0%B0%D0%B4%D0%BD%D0%B0%D0%BB%D0%B8-%D0%B8-%D0%BE%D0%BF%D0%B0%D1%81%D0%BD%D0%BE-%D0%BD%D0%B0%D0%B4%D0%B2%D0%B8%D1%81%D0%BD%D0%B0%D0%BB%D0%B8-%D0%B4%D1%8A%D1%80%D0%B2%D0%B5%D1%82%D0%B0-news699846.html", "text": "дирекцията Служителите от Дирекцията на Природен парк „Витоша“ работиха една седмица на Витоша и прочистиха множество алеи от паднали и опасно надвиснали дървета, съобщиха от . Мокрият сняг, придружен от силен ураганен вятър на 7-и октомври повали множество дървета, клони и храсти на Витоша като затрудни преминаването по алеите и създаде предпоставки за възникване на инциденти за туристите. Въпреки липсата на подходяща техника и инструменти, малочислеността на парковата администрация и извън нейните задължения, през изминалата седмица в периода 16 – 20 октомври всички експерти обходиха повечето алеи и туристически обекти и работиха усилено за премахване на паднали и опасно надвиснали дървета. В работата се включиха и представители на Югозападното държавно предприятие и ДГС София. Прочистените алеи и туристически обекти са алея от Детски екостационар „Бели брези“ до м. Бялата вода; алея от м. Златни мостове през Детски екостационар „Бели брези“ до алея на билките; алея на билките - хижа „Септември“; алея от хижа „Септември“ до х. „Момина скала“; алея от х. „Момина скала\" до м. Планинишки ливади; алея от м. Планинишки ливади до м. Копитито; алея от м. Златни мостове до х. „Панчо Томов“; алея от м. Златни мостове до с. Владая; алея от с. Владая до м. Пазарището; местност Дендрариума; местност Златни мостове; местност Игликина поляна; районът около Музея на мечката. В резултат от вложения труд бяха премахнати над 60 паднали върху алеите дървета от бук и бреза, стотици клони и храсти. Обходът по туристическите алеи ще продължи и ще се предприемат бързи мерки за подобряване на проходимостта им. Със заповед на директора на ЮЗДП се сформира постоянно действаща комисия за установяване на паднали и опасни дървета и бързо предприемане на действия за тяхното отстраняване. В нея са включени представители на ЮЗДП, заместник-директорите на ТП \"ДГС София\", ТП \"ДЛС Витошко-Студена\", РДГ София и ДПП \"Витоша\".", "date": "2017.10.25", "title": "Прочистиха алеите на парк \"Витоша\" от паднали и опасно надвиснали дървета"}
{"url": "http://pik.bg/%D1%81%D1%82%D0%B0%D0%BC%D0%B5%D0%BD-%D0%B1%D0%B5%D0%BB%D1%87%D0%B5%D0%B2-%D0%B2%D0%BE%D0%B4%D0%B8-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%BD%D0%B0-%D0%BA%D1%83%D1%80%D0%BE%D1%80%D1%82-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news699862.html", "text": "За втора поредна година ЦСКА ще изкара зимата в испанския курорт Марбея. Червените вече са договорили редица детайли около престоя си там. Отборът почти сигурно ще отседне и в същия хотел, като в началото на 2017 г. Тогава армейците имаха две дестинации в Испания, тъй като им се наложи да заминат малко по-рано от предвиденото, заради лошото време в България. Първият хотел, който не беше в Марбея, бе договорен на пожар и предложи лоши условия, но след преместването в популярния курорт, ЦСКА остана много по-доволен. За уреждането на своите лагери армейците използват услугите на елитна агенция, която договаря и престижни контроли за тима. През миналата зима ЦСКА имаше спаринги срещу Локомотив (Москва), Рубин (Казан), Динамо (Киев), корейския Сувон и датския Сьондерийске. Тогава от ЦСКА бяха на лагер от 14 януари до 5 февруари и сега датите ще са подобни. ЦСКА ще остане в Испания около 20 дни, а първият пролетен кръг (21-ви) ще се проведе от 16 до 19 февруари, пише \"Тема Спорт\".", "date": "2017.10.25", "title": "Стамен Белчев води армейците на курорт в Испания"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D0%BF%D1%80%D0%B8%D0%B7%D0%BD%D0%B0-%D0%BA%D0%BE%D0%B3%D0%B0-%D1%89%D0%B5-%D0%B5-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81-%D0%B3%D1%83%D1%89%D0%B5%D1%80%D0%BE%D0%B2-news699849.html", "text": "Плеймейтката Светлана Василева опроверга слуховете, че ще се жени за приятеля си Християн Гущеров. Блондинката отрече да се подготвя за сватба, но не крие, че се надява много скоро такава да има. Както е известно младият милионер в момента е в процес на развод с първата си съпруга - фолк певицата Мария и докато бракът им не бъде разтрогнат, няма как Василева да стане Гущерова. \"Аз вече веднъж казах, че с Християн сме заедно, повече не бих искала да коментирам този личен въпрос. Важното е, че се чувствам добре и съм щастлива\", каза пред Нова тв Светлана.", "date": "2017.10.25", "title": "Горещо! Светлана Василева призна кога ще е сватбата с Гущеров"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%BA%D1%80%D1%8A%D0%B2-%D0%B2%D0%BC%D0%B5%D1%81%D1%82%D0%BE-%D0%BF%D0%BE%D1%82-%D1%82%D0%B5%D1%87%D0%B5-%D0%BE%D1%82-%D0%B8%D1%82%D0%B0%D0%BB%D0%B8%D0%B0%D0%BD%D0%BA%D0%B0-%D0%B2%D0%B8%D0%B4%D0%B5%D0%BE-news699843.html", "text": "Италиански лекари хоспитализираха 21-годишно момиче, което се поти с кръв и няма нито едно нараняване по кожата, пише британският в. Индипендънт. Пациентката е заявила пред медиците, че страда от заболяването вече три години и не може да разбере причината. Тя отбеляза, че често има кървава пот и кръвотеченията продължават от една до пет минути. \"Заради стреса проблемът се засилва\", посочи самата 21-годишна млада жена. Тя още заяви, че е била принудена да се изолира и това я довело до депресия и паническо разстройство. Лекарите стигнаха до извода, че става дума хематохидроза. Това заболяване се среща веднъж на 10 млн души по света. Заради повреди на стени на кръвоносни съдове кръвта прониква в потните жлези, а оттам по кожата. На този етап медикаментите успяват да облекчат състоянието, но не и да решат проблема, допълни лондонското издание.", "date": "2017.10.25", "title": "УЖАСЯВАЩО! Кръв вместо пот тече от италианка (ВИДЕО)"}
{"url": "http://pik.bg/%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D0%BE%D0%BF%D0%B5%D1%82%D0%BE-%D0%BF%D0%B0%D0%B4%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D1%8A%D1%82-%D0%BF%D0%BE-%D0%B5%D0%B2%D1%82%D0%B8%D0%BD-%D1%81-8-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-news699847.html", "text": "Цели 8 милиона евро падна цената на \"Футболист №1 на България\" за последните две години Ивелин Попов. Поне това твърди справка в най-реномирания мениджърски сайт \"Transfermarkt.de\". Нападателят на руския шампион Спартак (Москва) получава все по-малко минути за игра, а напоследък разочарова треньора си Масимо Карера. През зимния трансферен прозорец на 2015 г. стойността на българския нападател е оценявана на 12 милиона евро. Тогава той все още играе за тима на Кубан (Краснодар). За последните две години цената му непрекъснато се срива, като към момента е едва 4 милиона евро. Въпреки всичко Попов си остава най-скъпият български футболист в момента. Още през миналата зима клубът му искаше да го продаде, след като получи изключително изгодна оферта от Трабзонспор. Турският гранд даваше 3.5 милиона евро за българина, плюс различни бонуси впоследствие. Самият Ивелин категорично отказа да смени клубната принадлежност, като заяви, че в Москва се чувства отлично. Жена му - фолкпевицата Елена Паришева, също бе твърдо против семейството да се мести в Истанбул, пише ежедневник.", "date": "2017.10.25", "title": "Цената на Попето пада! Националът по-евтин с 8 млн. евро за две години"}
{"url": "http://pik.bg/%D0%BF%D0%BE%D1%85%D0%B2%D0%B0%D0%BB%D0%BD%D0%BE-%D0%B3%D0%BB%D0%BE%D1%80%D0%B8%D1%8F-%D0%BF%D0%BE%D0%B4%D0%BF%D0%BE%D0%BC%D0%B0%D0%B3%D0%B0-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D1%85%D1%80%D0%B0%D0%BC-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D0%BB%D0%BE%D0%BD%D0%B4%D0%BE%D0%BD-news699835.html", "text": "Примата на \"Пайнер\" Глория ще изнесе концерт в Лондон, чиято цел е да продължи кампанията за събиране на средства за построяване на български православен храм за сънародниците ни в столицата на Великобритания. Инициативата е на вестик \"Будилникъ\" и неговия издател инж. Емил Русанов. Изданието продължава да организира на Острова традиционни фолклорни събори - надигравания, за да поддържа огъня на родолюбието и чувството за национална принадлежност на българите зад граница. В Навечерието на 1 ноември, Деня на народните будители, Глория е специален гост на големия български събор-надиграване. Певицата гостува за първи път в Лондон през 2001 година, след което многократно е канена от сънародниците ни като любима музикална звезда. На 28 октомври Глория за първи път ще бъде гост на фолклорен събор. Нашите сънародници ще се срещнат със звездата в \"Селби център\" и заедно ще се веселят с най-големите й хитове. Разбира се, ще звучи и много народна музика, която Глория изпълнява с вдъхновение и любов. В събора ще се включи и фолклорен танцов състав \"Жар\" - Лондон. Телевизия \"Планета фолк\" ще отрази събитието за своите зрители.", "date": "2017.10.25", "title": "ПОХВАЛНО! Глория подпомага строежа на храм за българите в Лондон"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-%D0%B8%D0%B7%D0%B3%D0%BE%D0%BD%D0%B8%D1%85%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-9-%D1%82%D0%B0-%D1%81%D0%B5%D0%BA%D1%83%D0%BD%D0%B4%D0%B0-%D0%B2%D0%B8%D0%B4%D0%B5%D0%BE-news699841.html", "text": "Кошмарно начало на мача от Купата на Аржентина за Фернандо Тобио. Защитникът на \"Росарио Сентрал\" влезе грубо в краката на нападател на \"Годой Крус\" и бе изгонен с директен червен картон още в 9-ата секунда на срещата. В 73-ата минута и домакините от \"Годой Крус\" останаха с човек по-малко, а в крайна сметка \"Росарио Сентрал\" геройски се пребори за победата с 3:2 и се класира за полуфиналите на турнира.", "date": "2017.10.25", "title": "Кошмар! Изгониха футболист 9-та секунда (ВИДЕО)"}
{"url": "http://pik.bg/%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D1%87%D0%BD%D0%B8-%D1%82%D0%BE%D1%80%D0%BE%D0%B2%D0%B5-%D0%B2-%D0%B5%D1%81-news699837.html", "text": "съобщават от прессцентъра на Европейския парламент. Съществуващите правила за торовете обхващат предимно конвенционални торове, които обикновено се добиват от мини или се произвеждат по химически път. Те често поглъщат много енергия и генерират много въглероден диоксид. Различните национални правила затрудняват производителите на органични торове при тяхната продажба, както и функционирането на единния пазар на ЕС, ‒ насърчат употребата на рециклирани материали за производството на торове. По този начин ще бъде подпомогнато развитието на кръговата икономика, като същевременно се намали зависимостта от внос на нитрати от държави извън ЕС; ‒ улеснят пазарния достъп до иновативни и органични торове, което ще даде на фермерите и потребителите по-широк избор и ще насърчи зелената иновация; ‒ наложат единни критерии за качество, безопасност и защита на околната среда в целия ЕС за всички торове, обозначени със знака „СЕ“ (тоест тези, с които може да се търгува на целия единен пазар на ЕС); ‒ осигурят по-ясни изисквания за етикетиране, които ще информират фермерите за съдържанието на нитрати например; ‒ запазят възможността производителите, които нямат желание да продават продуктите си на пазара на ЕС, да спазват националните правила (държавите членки ще останат свободни да допуснат до националните си пазари торове, които не отговарят на новите изисквания за целия ЕС). Кадмият, тежък метал, срещан най-често в торовете, съдържащи минерален фосфат, може да причини вреда на човешкото и животинското здраве и на природата, когато попадне в хранителната верига. Евродепутатите предлагат ограничението за количеството кадмий да бъде намалено от 60 до 40 милиграма на килограм след шест години (вместо предложените от Комисията три) и до 20 милиграма на килограм след шестнадесет, за да могат производителите да се адаптират към новите изисквания. Клаузата за преразглеждане, въведена от Парламента, изисква Комисията да оцени начина, по който работят ограниченията на нивата на замърсителите, както и развитието на технологиите, които не използват кадмий, 42 месеца след датата на прилагане на настоящия регламент. В рамките на този период Комисията също така трябва да оцени въздействието на правилата върху търговията със суровини, включително върху запасите от фосфатни руди, както и начина, по който новите разпоредби въздействат върху пазара на продуктите за наторяване. Според докладчика Михай Цуркану (ЕНП, Румъния): „Предложението е част от пакета за кръгова икономика, като то разширява обхвата на торовете, които могат да бъдат получени от вторични продукти. Това също така ще спомогне за подобряване на етикетирането и намаляване на административната тежест за производителите и фермерите. Искаме да имаме по-безопасни продукти и да намалим количеството на тежки метали, съдържащи се в нашите торове. Наша отговорност е да предоставим безопасни продукти на достъпна цена на нашите граждани“. Мандатът за започване на преговори беше приет с 343 гласа „за“ срещу 252 „против“ и 59 „въздържал се“. Текстът беше изпратен обратно на комисията по вътрешния пазар, която да започне междуинституционални преговори. Съветът все още не е постигнал съгласие по своята позиция. В момента само 5% от отпадъчния органичен материал се рециклират и се използват като торове, но рециклираните биологични отпадъци могат да заместят до 30% минерални торове. ЕС внася повече от 6 милиона тона фосфатни руди годишно, но според Комисията може да извлече до 2 милиона тона фосфор от утайки от отпадъчни води, биоразградими отпадъци, месо и костно брашно или оборски торове. Приблизително половината от торовете на пазара на ЕС не се обхващат от съществуващия регламент. Основната съставка на торовете са фосфатните руди, определени от Комисията като критична суровина. По отношение на фосфатните торове, в момента ЕС силно зависи от вноса на фосфатни руди, добити извън ЕС (повече от 90% от фосфатните торове, използвани в ЕС, са внесени, предимно от Мароко, Тунис и Русия).", "date": "2017.10.25", "title": "Повишаване на използването на органични торове в ЕС"}
{"url": "http://pik.bg/%D0%B2-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B7%D0%B0-%D0%B1%D0%BE%D0%B1%D0%B5%D0%BD-%D1%84%D0%B5%D1%81%D1%82-news699826.html", "text": "Традиционният Празник на фасула в Смилян ще бъде на 28 октомври, съобщи пресцентърът на Община Смолян. Гостите на петнадесетото издание на бобения фест в родопското село ще бъдат почерпени с фасул чорба и курбан. В програмата на празника са включени конкурси за най-добър производител, за кулинарни изделия и пано от бобени зърна. Бобената фиеста ще бъде открита със залп на \"фасулено топче\" в 10.30 часа. С гърмеж от топчето ще се даде старт и на пето състезание по планинско бягане \"Смилянски фасул\". Новата реколта от деликатесния сорт фасул ще бъде представена на изложение на производителите. Бобените фермери ще се състезават в надпревара за най-атрактивно аранжиран щанд. Самодейци от местното читалище ще представят музикално-хумористична програма. Хиляди посетители, гости и туристи се очаква да пристигнат за ежегодния празник в \"столицата на фасула\" Смилян.", "date": "2017.10.25", "title": "В Смолянско се готвят за бобен фест"}
{"url": "http://pik.bg/%D0%BF%D1%80%D0%B5%D1%81%D1%82%D0%BE%D0%BB%D0%BE%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B7%D0%B0%D1%8F%D0%B2%D0%B8%D1%87%D0%B5-%D1%89%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8-%D1%83%D0%BC%D0%B5%D1%80%D0%B5%D0%BD%D0%B8%D1%8F-%D0%B8%D1%81%D0%BB%D1%8F%D0%BC-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news699824.html", "text": "AFP, цитирана от \"Фокус\" Престолонаследникът на Саудитска Арабия Мохамед бин Салман заяви, че желае да възстанови „умерения“ ислям в страната, предава . „Завръщаме се към това, което бяхме преди – държава на умерен ислям, която е отворена към всички религии от света“, заяви принцът по време на икономически форум в Рияд във вторник, като добави, че „ние няма да прекараме следващите 30 години от живота си в унищожаване на деструктивни идеи. Ще ги премахнем сега.“ Кралство Саудитска Арабия е известно със своето крайно консервативно управление, но Мохамед бин Салман обеща, че „екстремизмът“ ще бъде прекратен „много скоро“.", "date": "2017.10.25", "title": "Престолонаследникът на Саудитска Арабия заяви,че ще възстанови \"умерения\" ислям в страната"}
{"url": "http://pik.bg/%D0%B1%D0%B0%D1%80%D0%BE%D0%B2%D0%B5%D1%86-%D0%BF%D0%B5%D0%B2%D0%B5%D1%86%D1%8A%D1%82-%D0%BB%D1%8E%D0%B1%D0%BE-%D0%BA%D0%B8%D1%80%D0%BE%D0%B2-%D0%B7%D0%B0%D0%B6%D0%B8%D0%B2%D1%8F-%D0%B2-%D0%BF%D0%B0%D0%BB%D0%B0%D1%82-%D0%B7%D0%B0-1-%D0%BC%D0%B8%D0%BB%D0%B8%D0%BE%D0%BD-%D1%81%D0%BD%D0%B8%D0%BC%D0%BA%D0%B8-news699750.html", "text": "Певецът Любо Киров се е сдобил и нанесъл в апетитен имот в полите на Витоша. Бившият вокал на група \"Те\" е новодомец от няколко месеца. Допреди това двуетажната къща е имала други собственци, от които менторът в \"Х Фактор\" я закупил в началото на миналата година. \"Още когато я видях за пръв път, разбрах, че това е моето място\", призна Любо Киров. По къщата и градината към нея музикантът вложил допълнително крупни суми, за да я отремонтира и обзаведе с нови мебели и техника по свой вкус. Ремонтът наистина е бил грандиозен, е видно от тази снимка, на която в ляво са дневната и кухнята по време на придобиването на имота от певеца, а в дясно - след това. В двора има и басейн, около който през лятото Любо събирал арт компании на барбекю. Партита обаче оставали скрити за любопитните съседите заради високия дувар. В момента дневната си звездата е превърнал в репетиционна, тъй като след броени дни му предстои концерт в Зала 1 на НДК. Кухнята пък е помещението, в което Киров най-малко се застоява, тъй като готвенето му е сред най-силните качества. Отглежда още две дървета-череши, круша, орех и ябълка, но признава, че не разбира много от градинарство. Белокаменната къща на два етажа е сбъдната мечта за Киров, тя е проектирана от самия него. Двуетажният компактен палат излязъл на музиканта почти 1 милион лева. Преди Любо живееше в апартамент, но шумът в центъра на София го принудил да си потърси по-спокойно и уединено местенце. Компания му прави кучето Кая.", "date": "2017.10.25", "title": "БАРОВЕЦ! Певецът Любо Киров заживя в палат за 1 милион (СНИМКИ)"}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%81%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%B4%D1%8A%D1%80%D0%B2%D0%B0---%D0%BF%D1%80%D0%B5%D0%B1%D0%B8%D0%BB%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%B8%D0%BC-news699823.html", "text": "Окръжната прокуратура Окръжна прокуратура – Сливен задържа за 72 ч. Жеко Г. (на 18г.) и Петър Й. (на 25г.), съобщиха от пресцентъра на . Двамата са привлечени като обвиняеми за това, че на 20 октомври в Шивачево, в съучастие по между си като съизвършители, извършили кражба на дърва за огрев, собственост на мъж и жена, като заварени на местопроизшествието употребили сила (нанесли побой на собствениците на дървата), за да запазят откраднатите вещи. По отношение Петър Й. е налице различна правна квалификация, тъй като той е извършил деянието в условията на опасен рецидив. Предстои Окръжна прокуратура – Сливен да внесе в съда искане за определяне на постоянна мярка за неотклонение „задържане под стража“ спрямо обвиняемите.", "date": "2017.10.25", "title": "Двама са в ареста за кражба на дърва - пребили собствениците им"}
{"url": "http://pik.bg/%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%B4-%D1%80-%D1%82%D0%B0%D1%81%D0%B5%D0%B2-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82---%D0%B2%D1%8A%D1%80%D0%BB%D0%B0-%D0%BB%D0%B5%D0%B2%D1%81%D0%BA%D0%B0%D1%80%D0%BA%D0%B0-news699825.html", "text": "Гаджето на Наум Шопов-внук се оказа изключително запален фен на Левски. Красавицата Теа Минкова, която се прочу покрай връзката с младата звезда от \"Откраднат живот\" се раздаде изцяло по време на вечното дерби с ЦСКА, което не излъчи победител. Половинката на актьора се дра с цяло гърло за любимия си тим на Националния стадион \"Васил Левски\". Красавицата бе в компанията на близки приятели по време на срещата и постоянно пееше песните на своя тим. Теа се вдъхнови от хореографията на сините и може би на следващия мач ще бъде в сектора с най-върлите привърженици на тима от \"Герена\".", "date": "2017.10.25", "title": "Гаджето на д-р Тасев от \"Откраднат живот\" - върла левскарка"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B8%D0%B7%D0%B2%D1%8A%D1%80%D1%88%D0%B8-%D0%BE%D0%B1%D0%B8%D1%81%D0%BA-%D0%B2-%D1%82%D1%83%D1%80%D1%81%D0%BA%D0%B0-%D0%BE%D0%B1%D1%89%D0%B8%D0%BD%D0%B0-%D0%BD%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B8%D0%B7%D0%B7%D0%B5-%D0%B4%D0%B8%D1%81%D0%BA%D0%BE%D0%B2%D0%B5-%D0%BE%D1%82-%D0%BA%D0%BE%D0%BC%D0%BF%D1%8E%D1%82%D1%80%D0%B8%D1%82%D0%B5-news699828.html", "text": "Джумхуриет „Турската полиция извърши изненадващ обиск на община Атакум - околийски център в черноморската провинция Самсун, чийто кмет е от управляващата Партия на справедливостта и развитието (ПСР) пише вестник „ ”, цитиран от \"Фокус\". Полицията е иззела харддискове от някои компютри и е задължала служител с инициали А. Б. Задържаният е бил директор на информационната система на общината и е назначен с изричното одобрение на кмета Исхак Ташчъ, избран с листата на ПСР. Задържането е в рамките на разследване на дейността на т.нар. „Терористична организация на гюленистите/Паралелна държавна структура” (ФЕТО/ПДС) обяснява още „Джумхуриет”.", "date": "2017.10.25", "title": "Полицията извърши обиск в турска община на управляващата партия, иззе дискове от компютрите и задържа един служител"}
{"url": "http://pik.bg/%D1%81%D1%8A%D0%B4%D1%8F%D1%82-%D0%B1%D0%B5%D0%B1%D0%B5-%D0%B7%D0%B0%D1%80%D0%B0%D0%B4%D0%B8-%D0%B8%D0%BC%D0%B5%D1%82%D0%BE-%D0%BC%D1%83-%D0%BA%D1%80%D1%8A%D1%81%D1%82%D0%B8%D0%BB%D0%B8-%D0%B3%D0%BE-%D0%B4%D0%B6%D0%B8%D1%85%D0%B0%D0%B4-news699845.html", "text": "Бебе от Тулуза изправи Франция пред дилема. Властите в града сезираха главния прокурор заради момченце, чиито родители го кръстили Джихад. Казусът с името трябва да бъде разгледан от съда, предава Нова телевизия. Досега, оказва се, не е имало проблем да кръстиш детето си Джихад в страната, която преживя едни от най-жестоките терористични атаки в Европа. В превод от арабски „джихад” означава „усилие” или „боря се”, а не конкретно „свещена война”, пише Би Би СИ. Според френските закони родителите могат да кръстят детето си както пожелаят, стига името да не е обидно за самото дете. Малкият Джихад от Тулуза се е появил на бял свят през август. Но и преди името Джихад е давано на бебета, родени във Франция. Обикновено терминът „джихадист” се използва за ислямистки бунтовници, както и за извършителите на терористични атаки, които се причисляват към организацията „Ислямска държава”. От началото на 2015 година, ислямистки бойци са убили повече от 230 души във Франция, а в страната все още е в сила извънредно положение. През 2013 година майка в град Ним, Южна Франция, е осъдена на 1 месец затвор и 2 000 евро глоба, след като изпратила на детска градина 3-годишното си дете Джихад с тениска с надпис „Бомба съм” и „Джихад, роден на 11 септември”. Тогава присъдата е за провокацията с 11 септември, а не за името Джихад. През 2015 година пък френски съд забрани на родители да кръстят дъщеря си Нутела, с мотива, че когато порасне името й ще стане повод за подигравки от страна на другите деца.", "date": "2017.10.25", "title": "Съдят бебе заради името му, кръстили го Джихад"}
{"url": "http://pik.bg/%D0%BD%D0%BE%D0%B2%D0%BE-%D0%BF%D0%BE%D0%BF%D1%80%D0%B8%D1%89%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D0%BD%D0%B8%D1%82%D0%B5-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B8-%D0%B7%D0%B0%D1%87%D0%B5%D0%B7%D0%BD%D0%B0%D1%85%D0%B0-%D0%B2-%D1%87%D1%83%D0%B6%D0%B1%D0%B8%D0%BD%D0%B0-%D0%B1%D1%8F%D0%B3%D0%B0%D1%82-%D0%BE%D1%82-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F-%D0%B8%D0%BC%D0%B8%D0%B4%D0%B6-%D0%B2%D0%B8%D0%B6%D1%82%D0%B5-news699349.html", "text": "Първото поколение родни плеймейтки днес са неузнаваеми. Изгряли в зората на еротичния конкурс \"Мис Плеймейт\" с голота и провокативно поведение, много красавици днес съжаляват за скандалния си имидж и всячески се опитват да избягат от него. Но някак не могат да отрекат, че именно на него дължат това, което са днес. Тъй като няма професия \"плеймейтка\", участничките и победителките в конкурса намериха своя начин да материализират славата, за да си подредят живота. Вижте как се справиха някои от тях. От 2004г. у нас се провежда конкурса \"Мис Плеймейт\". Всяка година има по 12 финалистки. А това прави сериозна бройка дами, драпащи за слава и дивиденти. Първата родна победителка е красавицата Мадлен Пенева. Надали някой днес си спомня за нея. Но на времето никоя нямаше съмнение, че именно тя е най-достойна за титлата. А днес Мадлен живее в чужбина и отдавна е загърбила скандалния имидж и родния светски живот. Втората победителка Албена Петрова се яви на конкурса като танцуваща сервитьорка. Сле дконкурса не успя да направи кариера като модел, но реши да се преквалифицира в гримьорка. Сега красавицата е щастливо омъжена за чужденец от четири години. През 2006г. 18-годишната Николета Лозанова печели титлата Мис Плеймейт. Именно тогава конкурсът добива истинска популярност у нас. А за бляскави път на красавицата след титлата няма какво да говорим. безспорно именно тя е най-успялата и известна победителка, на която всички останали завиждат! Лозанова предаде щафетата на Златка Райкова. Русото изкушение сложи началото на \"епохата на Златките\". Днес рядко се появява на светски събития и е загърбила голите снимки за сметка на фотосесии с модели от собствената й колекция. Успехът на Злати в последните години е безспорен. А нищо чуднос коро Райкова да ни изненада и с рокади в личен план! Мис Плеймейт 2008г. Мария Цветкова победи на еротината надпревара. Веднага след това животът така я завъртя, че се оказа бременна от милионерка Динко Динев и омъжена за него няколко месеца след конкурса. Постигнала мечтата на голяма част от златотърсачките, бъдещето на красавицата не се разви точно по план и любовната й приказка стигна набързо до своя край. Все пак, този край бе подплатен с близо милион лева от развода, пише . През 2009г. дойде ред на втората Златка, Черната. Станала популярна с голите си нимки и провокативното поведение, Димитрова днес е майка и домакиня за пример. Скандалните фотоси са в миналото, а на тяхно място са сладурски снимки с бебе Миро. Злати успя да се наложи като модел и не може да се оплаче от ангажименти. Но, ако иска, може и да не работи, защотото си има богат мъж, който се разведе заради нея. Наследничката на Черната Златка Дорис Дилова се оказа една от най-провалените плеймейтки. Тя определено нямаше визия за победа. Затова и си спечели титлата втори \"Мис крокодил\" след Тоца. Тогава палавата Дорис имаше връзка с влиятелен мъж, двойно по-голям от нея, който май се бе бръкнал, за да й плати победата. Но славата й трая прекалено кратко и инвестицията се оказа нерентабилна. Днес никой не си спомня за Дилова. За разлика от нея, подгласничката й Евгения Ангелова случи в живота. Днес тя е позната кто Женя Джаферович, съпруга на чаровния футболист Ваня Джаферович. Красавицата роди две деца игради все по-успешна кариера като гримьор. А за участието й в конкурса си спомнят малцина, защото днес имиджът й е коренно различен! През 2011г. Мис Плеймейт стана ромката със завършен седми клас Меги Колева. Докато днес никой не си спомня за нея, третата на конкурса Моника Валериева е една от най-популярните плеймейтки и до днес. Напоследък тя се прави на бизнес дама и продава гримове и изкуствени мигли. З аразлиак от други свои колежки, тя не се опитва да избяга от скандалния имидж, който явно й е от помощ. На следващата година екстравагантната Силвия Бахати грабна титлата, но нищо не последва от това. След конкурса замина за Англия, защото я уличиха за компаньонка. А сега отново е на родна земя, но като омъжена жена. Мис Плеймейт 2013 Елена Кучкова се прослави не само с победата, но и с дългата си връзка с политика Любо Бентлито. А след като той й би шута, красавицата изчезна вдън земя! Ася Капчикова пък е тоталната й противоположност. Омаяла набързо Криско, тя се превърна ведна от най-известните победителки. Тя също прави опити да се подвизава като дизайнер, но засега доста плахи. Последната Мис Плеймейт Маги Бадер пък сякаш залезе преди да е успяла да изгрее... Наследницата й Виктория Ананиева също предизвика доста коментари дали е най-достойната за титлата през 2014г. Опитите й да се прави на провокативна някак не й отиваха. А след годината като актуална плеймейтка си живее както преди - далеч от светския шум и сериозно обвързана.", "date": "2017.10.25", "title": "НОВО ПОПРИЩЕ! Пенсионираните плеймейтки зачезнаха в чужбина, бягат от скандалния имидж! Вижте с какво се занимават момичета на \"Плейбой\""}
{"url": "http://pik.bg/%D0%B2-%D0%B5%D0%B3%D0%B8%D0%BF%D0%B5%D1%82-%D0%B5-%D1%81%D1%82%D1%80%D0%B0%D1%88%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-12-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-news699864.html", "text": "Египетската полиция арестува 12 джихадисти в губернаторство Ал Фаюм, заяви днес вътрешното министерство, цитирано от ДПА и АП. Арестите бяха извършени, след като преди няколко дни беше извършено нападение, при което според вътрешното министерство са били убити 16 служители от силите за сигурност. По-рано силите за сигурност бяха съобщили за 50 жертви. Заподозрените са признали, че са членове на радикалната групировка \"Хасм\", поела отговорност за нападението срещу силите за сигурност в петък южно от Кайро. Полицията също така е иззела 13 оръжия и две взривни устройства. Армията заяви, че е атакувала вчера конвой, който пресичал границата откъм Либия. При въздушния удар са били унищожени автомобили с оръжия и експлозиви и са били убити радикални бойци.", "date": "2017.10.25", "title": "В Египет е страшно, арестуваха 12 джихадисти"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D0%B0%D0%B7-%D1%81%D1%8A%D0%BC-%D0%B7%D0%B0-%D0%B1%D0%B5%D0%BB%D0%B5%D0%BD%D0%B5%D0%B4%D0%B0-%D1%81%D0%B5-%D1%80%D0%B5%D0%B0%D0%BB%D0%B8%D0%B7%D0%B8%D1%80%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8%D0%BC-%D0%B8-%D0%BA%D1%8A%D0%BC-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE-news699831.html", "text": "Енергетиката ни може да дърпа напред икономиката на България. Това заяви пред Нова тв основателят на АБВ и президент на България (2002-2012) Георги Първанов. Позицията му бе изразена в отговор на журналистически въпрос по темата за АЕЦ „Белене“ и съдбата на реакторите, които вече са в България, както и обвиненията от страна на десницата, че по проекта са загубени много средства. „Винаги съм настоявал, когато има някой, който мисли, че има едни пари, които са „хвърлени на вятъра“ или които са прибрани в нечий джоб, то това да се докаже. Толкова управления се смениха, в това число и въпросните десни политици бяха във властта, защо не извадиха данни? Големият въпрос е, че ние имаме нужда от такава енергетика. Това е нашият най-модерен отрасъл. И понеже сега говорим за бюджета, модерният, силният бюджет е този, който дърпа икономиката напред, който инвестира в иновативното производство. Българската енергетика наистина може да изтегли цялата ни икономика. А не след време, както се очертава, да купуваме ток от Турция. Виждате южната ни съседка колко ни изпревари при положение, че ние бяхме две обиколки преди тях. Така че аз съм за това АЕЦ „Белене“ да се реализира“, посочи Първанов и допълни, че България трябва да се пребори и за присъединяване към газопровода „Турски поток“.", "date": "2017.10.25", "title": "Георги Първанов: Аз съм \"за\" \"Белене\"да се реализира, трябва да се присъединим и към \"Турски поток\""}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BF%D1%80%D0%B5%D0%B4%D0%B0%D0%B4%D0%B5-%D0%BD%D0%B0-%D1%81%D1%8A%D0%B4-%D0%B6%D0%B5%D0%BD%D0%B0-%D0%B7%D0%B0-%D0%BF%D1%80%D0%B8%D1%87%D0%B8%D0%BD%D0%B5%D0%BD%D0%B0-%D1%81%D0%BC%D1%8A%D1%80%D1%82-%D0%BD%D0%B0-%D0%BF%D1%8A%D1%82%D1%8F-news699873.html", "text": "Апелативна прокуратура – София Окръжна прокуратура – Враца внесе за разглеждане в съда обвинителен акт срещу Изабела П. за извършено от нея престъпление по чл. 343, ал. 4, вр. чл. 343, ал. 3, б. „б“, пр. 1 от НК, съобщиха от пресцентъра на . На 3 август 2016 г. обвиняемата П. управлявала лек автомобил „Рено Клио“ на главен път Е-79, в посока на движение от гр. Враца за гр. Монтана. Преди разклона за с. Бели Извор, в нарушение на правилата на ЗДвП, тя предприела маневра „изпреварване“, навлизайки в лентата за насрещно движение. С действията си като шофьор на МПС, Изабела П. създала опасност за движещия се в противоположното направление товарен автомобил, с влекач и прикачено към него полуремарке тип „самосвал“. Водачът на ТИР-а реагирал с отклонение на волана надясно и аварийно спиране, но въпреки това последвал удар между двете превозни средства. Вследствие на сблъсъка товарното МПС загубило напречната си устойчивост и продължило към насрещната пътна лента, в която се движела друга лека кола - „Фиат Мареа“. Последвалият втори удар се оказал смъртоносен за шофьора на автомобила, а на пътуващия в него мъж била причинена средна телесна повреда. Обвинението срещу Изабела П. е за причиняване на смърт по непредпазливост и средна телесна повреда на едно лице.", "date": "2017.10.25", "title": "Прокуратурата във Враца предаде на съд жена за причинена смърт на пътя"}
{"url": "http://pik.bg/%D1%82%D1%80%D0%B8%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA-%D0%BC%D0%B5%D0%B6%D0%B4%D1%83-%D0%BF%D0%B5%D1%88%D0%BC%D0%B5%D1%80%D0%B3%D0%B8-%D0%B8-%D0%B8%D1%80%D0%B0%D0%BA%D1%81%D0%BA%D0%B8-%D0%B2%D0%BE%D0%B9%D1%81%D0%BA%D0%B8-%D0%B2-%D1%81%D0%B5%D0%B2%D0%B5%D1%80%D0%B5%D0%BD-%D0%B8%D1%80%D0%B0%D0%BA-news699874.html", "text": "Anadolu Agency Трима души са загинали след сблъсък между кюрдски пешмерги и иракски правителствени войски в северната част на страната, съобщава , като се позовава на местна медия. Според кюрдски офицер, правителствените военни са открили огън по техните позиции за да се опитат да накарат пешмергските отряди да се оттеглят от позциите си, но вместо това е започнала престрелка. Поне един кюрдски войни е загинал, а други трима са ранени. От Багдад потвърдиха информацията и добавиха, че в резултат на сблъсъка, двама военослужещи са загубили живота си. Според правителствените войски обаче, пешмергите са тези, които първи са открили огън, предава още агенцията.", "date": "2017.10.25", "title": "Трима души са загинали след сблъсък между пешмерги и иракски войски в Северен Ирак"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%BD%D0%B0-%D0%BD%D0%B8%D0%BA%D0%BE%D0%BB-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%B3%D1%80%D0%B8%D1%88%D0%BE-%D0%B8%D0%B7%D0%BF%D0%BB%D0%B0%D0%BA%D0%B0-%D1%81%D0%B0%D0%BC%D0%BE%D1%82%D0%BD%D0%B0-%D1%81%D1%8A%D0%BC-%D0%BD%D0%B5-%D1%81%D1%8A%D0%BC-%D0%BE%D0%BC%D1%8A%D0%B6%D0%B5%D0%BD%D0%B0-%D0%B8-%D0%BD%D1%8F%D0%BC%D0%B0%D0%BC-%D0%B4%D0%B5%D1%86%D0%B0-news699549.html", "text": "Въпреки двегодишната връзка с Григор Димитров, американската певица Никол Шерцингер призна, че се чувства самотна. Причината обаче не е в Гришо, а в натоварения график на звездата, която трудно намира баланс между личния живот и славата. \"Всеки, който е успешен в кариерата си, прави жертви. Всичко е в това да умееш да жонглираш и намираш баланса. Аз пропускам много неща в живота. Трудно е, няма да лъжа. Непрекъснато пътувам и винаги съм сама. Мисля, че всеки в тази индустрия се чувства самотен\", сподели Никол, цитирана от английските таблоиди. \"Връзките ми страдат, погледнете ме, не съм омъжена и все още нямам деца\", изплака Гришовица. Преди да започна да се вижда с хасковлията, Никол се срещаше с аса от \"Формула 1\" Люис Хамилтън. Двамата бяха заесно 7 години. Може би това е рискът да имаш връзка с популярна личност. Ако вместо Димитров, Никол се беше влюбила с обикновен мъж, той щеше да я следва по света.", "date": "2017.10.25", "title": "Шокираща изповед на Никол! Гаджето на Гришо изплака: Самотна съм, не съм омъжена и нямам деца"}
{"url": "http://pik.bg/%D0%B5%D1%84%D1%80%D0%B5%D0%B9%D1%82%D0%BE%D1%80-%D0%BE%D1%82-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D0%BF%D0%BE%D1%87%D0%B8%D0%BD%D0%B0%D0%BB-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B2%D1%87%D0%B5%D1%80%D0%B0-%D0%B2-%D0%B4%D0%B8%D0%B0%D1%80%D0%B1%D0%B5%D0%BA%D0%B8%D1%80-%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-news699876.html", "text": "„Ватан” Ефрейтор на професионална служба в турската жандармерия е починал този след обяд в болница в Диарбекир, след като вчера е прострелян на улицата, пише вестник . Нападението срещу него е станало на 23 октомври към 07.00 часа, когато ефрейтор Билял Диджле е излизал от дома си, за да отиде на работа. Продължава разследването на прокуратурата по случая и операцията на специ5еалните сили за залавяне на извършителя или извършителите на дръзкото нападение, пише още „Ватан”.", "date": "2017.10.25", "title": "Ефрейтор от турската армия е починал, след като вчера в Диарбекир е прострелян на улицата"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%B0%D0%BC%D0%B5%D0%BD%D0%BD%D0%B8-%D0%BF%D0%BE%D1%80%D1%82%D0%B0%D0%BB%D0%B8-%D0%B2%D0%BE%D0%B4%D0%B5%D1%89%D0%B8-%D0%BA%D1%8A%D0%BC-%D0%B4%D1%80%D1%83%D0%B3%D0%B8-%D1%81%D0%B2%D0%B5%D1%82%D0%BE%D0%B2%D0%B5-%D1%81%D0%BD%D0%B8%D0%BC%D0%BA%D0%B0-news699906.html", "text": "Мистериозни каменни портали, които вероятно водят към други светове, са открили учените в Саудитска Арабия. Те са в пустинни полета в Харат-Хайбар. Техният брой е 400 и някои достигат диаметър 518 метра, а други – 13, съобщава esoreiter.ru, позовавайки се на информация от Newsweek. „Това е много интересна находка не само за археолозите, но и за уфолозите. Тези портали са на хиляди години. Древните хора са били много по-могъщи и мъдри от нас живите“, коментира Дейвид Кенеди. За съвременниците ни не е ясно каква роля са играли каменните портали, признава професорът от Оксфорд.", "date": "2017.10.25", "title": "Мистерия: Учени откриха каменни портали, водещи към други светове? (СНИМКА)"}
{"url": "http://pik.bg/%D0%BD%D0%BE%D0%B2%D0%B0-%D1%82%D0%B5%D0%B7%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BA%D0%B0%D1%80%D0%BE%D0%BB%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%89%D0%B5-%D1%81%D0%B5-%D0%BF%D1%80%D0%B5%D0%B1%D0%BE%D1%80%D0%B8-%D1%81-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%B1%D0%BE%D0%BB%D0%BD%D0%B8%D1%87%D0%BD%D0%B8-news699916.html", "text": "Ако зависи от мен, аз бих предложил първият ден да не се плаща нищо за болничен, а през втория и третия ден да се плаща по 100%. Сега всеки ден се плаща по 70%. Така няма да има болничен за един ден. Това заяви пред Нова телевизия икономистът Владимир Каролев във връзка с категоричното желание да бори с фалшивите болнични. \"Нищо няма да се случи с борбата на държавата срещу фалшивите болнични. Готов съм да се обзаложа, че има статистическо увеличение на болничните около понеделник и петък, както и около празниците\", коментира той. Каролев сравни отсъствието от работа заради мними заболявания с кандидатстването за инвалидни пенсии – колкото повече пари е готова да плати държавата, толкова повече „болни” ще се появяват. В предаването взе участие и общопрактикуващият лекар д-р Гергана Николова. \"Струва ми се като виц тезата, че роми плащат на джипита, за да получат болнични. Проучих случая в Ихтиман, в който един доктор е издал 500 болнични. Става въпрос за роми, които работят по програма за временна заетост, но имат по 5-6 деца, които боледуват често\", обясни тя.", "date": "2017.10.25", "title": "НОВА ТЕЗА! Владимир Каролев разкри как държавата ще се пребори с фалшивите болнични"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BE%D1%87%D0%B0%D0%BA%D0%B2%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%82%D0%B0%D0%B7%D0%B8-%D1%81%D0%B5%D0%B4%D0%BC%D0%B8%D1%86%D0%B0-%D1%89%D0%B5-%D0%B1%D0%BE%D1%80%D1%8F%D1%82-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-news699902.html", "text": "На първо гласуване в пленарната зала ще са два проекта на закон за противодействие на корупцията и за отнемане на незаконно придобитото имущество - на правителството и на левицата - за противодействие на корупцията сред лица, заемащи висши публични длъжности. Това гласи проектопрограмата за седмицата на НС. В нея е и докладът на временната комисия за установяване на потенциално опасните и конкретни случаи на радиоактивно замърсяване на питейни води у нас. Предвижда се първото четене на промени в Закона за посевния и посадъчния материал и в Закона за електронните съобщения. Депутатите ще обсъдят поправки в Закона за автомобилните превози и в Закона за движението по пътищата. Програмата включва също първо гласуване на изменения в Закона за гражданската регистрация. На първо гласуване ще са и допълнения в Закона за ограничаване на административното регулиране и административния контрол върху стопанската дейност, както и второто четене на промени в Закона за съдебната власт. В петък е и парламентарният контрол.", "date": "2017.10.25", "title": "Тежка програма очаква депутатите тази седмица, ще борят корупцията"}
{"url": "http://pik.bg/%D0%B1%D1%8A%D1%80%D0%B7%D0%B0-%D0%BF%D0%B8%D1%86%D0%B0-%D1%81-%D1%8F%D0%B9%D1%86%D0%B0-news699734.html", "text": "тесто за пица 200 г сирене емантал Необходими продукти тесто за пица 200 г сирене емантал", "date": "2017.10.25", "title": "Бърза пица с яйца"}
{"url": "http://pik.bg/%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%B4%D1%8F%D0%B2%D0%B0%D0%BC%D0%B5-%D1%81%D0%B5-%D1%81-%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%B4%D0%B0-%D1%80%D0%B5%D1%88%D0%B8%D0%BC-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D1%81-%D0%BD%D0%B5%D0%B4%D0%BE%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%B2--news699922.html", "text": "Имал съм случай, в които съм пукал гума заради лош път. Обикновено шофьорите, когато попаднат в такава ситуация, ругаят Агенция \"Пътна инфраструктура\". Това разкри пред Нова телевизия регионалният министър Николай Нанков. \"Пътният сектор в България през последните години е системно нефинансиран. Търсим решения по линия на тол таксите\", коментира той на въпрос за поредната класация в ежегодния доклад на Световния икономически форум за качеството на инфраструктурата. В проучването за 2017 г. страната ни е поставена на 93-то място по качество на пътищата сред 137 изследвани държави. \"Магистралното строителство в България е три пъти по-голямо в сравнение със Сърбия\", уточни Николай Нанков. По думите му страната полага усилия във всички направления. Относно приближаваща зима регионалният министър обясни: \"Държавата изразходва между 57 и 80 милиона лева за почистване на пътищата през зимата. Надяваме се на по-лека зима, за да спестим пари, които да изразходваме в строителството на републикански пътища. Подготвени сме за зимата.\"", "date": "2017.10.25", "title": "Регионалният министър: Надяваме се с тол системата да решим проблема с недофинансирането в пътния сектор"}
{"url": "http://pik.bg/%D0%B7%D0%B0%D0%BF%D0%B0%D0%BB%D0%B5%D1%82%D0%B5-%D0%BE%D0%B3%D1%8A%D0%BD-%D1%83-%D0%B4%D0%BE%D0%BC%D0%B0-%D0%BE%D0%B1%D0%B8%D0%BA%D0%BE%D0%BB%D0%B5%D1%82%D0%B5-%D0%B2%D1%81%D0%B8%D1%87%D0%BA%D0%B8-%D1%8A%D0%B3%D0%BB%D0%B8-%D1%81%D1%8A%D1%81-%D1%81%D0%B2%D0%B5%D1%89-%D0%B2-%D1%80%D1%8A%D0%BA%D0%B0-%D0%B8-%D0%B8%D0%B7%D1%85%D0%B2%D1%8A%D1%80%D0%BB%D0%B5%D1%82%D0%B5-%D0%B2%D1%81%D0%B8%D1%87%D0%BA%D0%BE-%D1%81%D1%82%D0%B0%D1%80%D0%BE-news699923.html", "text": "Денят на небесния огън е свързан със сиянието и разкриване на творческия потенциал. Ако имате подем на силите днес, това е много добре. Препоръчва се в дома да се държи непрекъснато запален огън, пише астрологът Ивелина Пенчева в новия си хороскоп. Добре е да развивате своята енергия: идете в храм, използвайте религиозни обреди, физически практики, започване на 21 дневен цикъл на Рейки, добавя тя. „Добре е да се изгори или изхвърли всичко старо и ненужно, лечение с огън и благовонен дим, обиколете всички ъгли на къщата със запалена свещ. Полезно е да се ходи пеша. Време за пост. Може да се започне цикъл от упражнения за укрепване на тялото. Купувайте само най-необходимото, т.е. това, което ще ви трябва скоро. Не бива много да се спи, нито да се дреме, по-малко да се яде. Колкото по-бодри сте, толкова по-добре. Противопоказни са безделието и авантюрите. Не прехвърляйте своите проблеми на други хора“, предупреждава астрологът. „Храна е по-добре да не се приготвя, а да се яде от предния ден, нищо да не се пече и запича. Алкохол може да пийнете, само колкото да повишите температурата на тялото, иначе не се препоръчва, особено в горещото време. Може да носите нещо блестящо. Подходящи са жълто, тъмночервено и кафяво. Избягвайте студените тонове“, съветва Ивелина Пенчева. „Добре е, ако нищо не сънувате или забравите за съня си. Счита се, че в този ден трябва повече да бодърствате, отколкото да спите“, добавя тя.", "date": "2017.10.25", "title": "Запалете огън у дома! Обиколете всички ъгли със свещ в ръка и изхвърлете всичко старо"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B3%D0%BB%D0%B5%D0%B4%D0%BA%D0%B0-%D1%82%D1%8F%D0%BB%D0%BE%D1%82%D0%BE-%D0%BD%D0%B0-%D0%B4%D1%8F%D0%B4%D0%BE-%D0%B4%D0%B8%D0%BC%D0%B8%D1%82%D1%8A%D1%80-%D0%BE%D1%89%D0%B5-%D0%BB%D0%B5%D0%B6%D0%B8-%D0%B2-%D1%81%D1%80%D0%B5%D0%B4%D0%B0%D1%82%D0%B0-%D0%BD%D0%B0-%D0%BF%D0%BE%D1%82%D0%BE%D0%BF%D0%B5%D0%BD%D0%B8%D1%8F-%D0%B4%D0%B2%D0%BE%D1%80-%D0%B2-%D0%BF%D0%BE%D0%BB%D1%81%D0%BA%D0%B8-%D0%B8%D0%B7%D0%B2%D0%BE%D1%80--news699972.html", "text": "Трупът на 70-годишния Димитър, който се удави тази нощ при водната стихия в каменското село Полски извор, още лежи в двора на една от къщите, предава Флагман.бг. Възрастният мъж е намерен тази сутрин от синовете си. Те, заедно с помощта на гражданска защита, са извадили тялото от дома му и са го оставили в двор на друга съседна къща, до която може да се стигне по-лесно. На място се чака да пристигнат съдебни медици. Положението в село Полски извор остава критично. Има отнесени постройки, коли, улиците са разбити от водната стихия. Кметът на община Камено Жельо Вардунски обикаля с кола на гражданска защита. Той в момента е в Полски извор и помага на бедстващите.", "date": "2017.10.25", "title": "СТРАШНА ГЛЕДКА! Тялото на дядо Димитър още лежи в средата на потопения двор в Полски извор (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B0%D1%88%D0%B5%D0%BD-%D0%BF%D0%BE%D1%82%D0%BE%D0%BF-%D0%B2-%D0%BA%D0%B0%D1%80%D0%BD%D0%BE%D0%B1%D0%B0%D1%82---178-%D0%BB-%D0%BD%D0%B0-%D0%BA%D0%B2-%D0%BC%D0%B5%D1%82%D1%8A%D1%80--%D0%B0%D0%B4%D1%81%D0%BA%D0%B8-%D0%B4%D1%8A%D0%B6%D0%B4-%D1%83%D0%B4%D0%B0%D0%B2%D0%B8-%D0%B3%D1%80%D0%B0%D0%B4%D0%B0-%D0%B2%D0%B0%D0%BB%D0%B5%D0%B6%D0%B8%D1%82%D0%B5-%D0%BF-news699938.html", "text": "От началото на валежната обстановка в страната са паднали цели 178 л/кв.м в Карнобат, в Казанлък-68 л/кв.м, Сливен- 67 л/кв.м, Бургас- 53 л/кв.м, В.Търново-53 л/кв.м. В следващите часове продължава да вали. В област Бургас предупреждението вече е от най-висока степен - код червено. Очакват се нови валежи, до 60 л/кв.м. В източните райони и днес ще е доста ветровито със силен североизточен вятър с пориви до 80-90 км/ч. В доста райони от Централна и Източна България е в сила жълт предупредителен код, там очакваме между 15 и 30 л/кв.м. Валежите постепенно ще спират през следващите 24 часа. Циклонът се изнася на юг, първо ще спре да вали в северните райони, а в югоизточните това ще се случи едва през нощта.", "date": "2017.10.25", "title": "ИЗВЪНРЕДНО! Страшен потоп в Карнобат - 178 л на кв. метър ! Адски дъжд удави града, валежите продължават до края на деня"}
{"url": "http://pik.bg/%D1%83%D1%87%D0%B5%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%BE%D0%B9-%D0%B5-%D0%B2%D0%B8%D0%BD%D0%BE%D0%B2%D0%BD%D0%B8%D0%BA%D1%8A%D1%82-%D0%B7%D0%B0-%D0%BB%D0%BE%D1%88%D0%BE%D1%82%D0%BE-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D0%B5-news699814.html", "text": "Активираните клетки на имунната система избират аминокиселините триптофан и тирозин от невроните, тъй като не им достига материал за производството на веществата на радостта. За да разберат, изследователите са използвали мишки с \"изключен\" ген . Този ген кодира едноименния протеин, който ограничава активността на Т-лимфоцитите и по този начин предпазва организма от автоимунни заболявания. При мишки с Т-лимфоцити, чиято работа не е ограничена до PD1, серумните нива са значително по-ниски от аминокиселините на триптофан и тирозин, отколкото при животните в контролната група. Оказва се, че тези вещества абсорбират клетките на имунната система, като ги \"отнемат\" от нервните клетки. Невроните произвеждат невротрансмитери допамин и серотонин от тези аминокиселини. И двата вида осигуряват нормално и възбуждащо настроение, а допаминът участва и в регулирането на движенията. Липсата на невротрансмитери влияе върху поведението на мишките. Животните без PD1 са по-малко подвижни и по-често показват тревожно поведение. Също така е по-лесно да ги уплашите. Оказва се, че активирането на имунитета в отговор на инфекция засяга много други системи на органи. Сега учените трябва да разберат дали \"избора на храна\" в невроните има някои еволюционни предимства или е само страничен ефект от интензивната работа на имунната система.", "date": "2017.10.25", "title": "Учени разкриха кой е виновникът за лошото настроение"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%B6%D0%B5%D0%B3%D0%B8-%D1%81%D1%87%D1%83%D0%BF%D0%B8%D1%85%D0%B0-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%80%D0%B8%D1%82%D0%B5-%D0%B2-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-news699913.html", "text": "Рекордни горещини в Лос Анджелис. Високите температури, които достигнаха 40 градуси, са предизвикани от сухите пустинни ветрове над мегаполиса. Така беше счупен досегашния рекорд от далечната 1909 г., предава Нова телевизия.", "date": "2017.10.25", "title": "Рекордни жеги \"счупиха\" термометрите в Лос Анджелис"}
{"url": "http://pik.bg/%D1%81%D1%82%D0%B5%D1%84%D0%B0%D0%BD-%D0%BD%D0%B0-%D0%B3%D0%B0%D0%BB%D0%B0-%D0%B7%D0%B0-%D0%BD%D0%B0%D0%BF%D1%80%D0%B0%D1%89%D1%8F%D0%BB%D0%B0%D1%82%D0%B0-%D1%81%D0%B0%D1%88%D0%BA%D0%B0-%D1%82%D1%8F-%D0%B5-%D0%B6%D0%B5%D0%BD%D1%81%D0%BA%D0%B0%D1%82%D0%B0-%D0%B2%D0%B5%D1%80%D1%81%D0%B8%D1%8F-%D0%BD%D0%B0-%D0%B1%D0%B0%D0%B9-%D0%B3%D0%B0%D0%BD%D1%8C%D0%BE-news699961.html", "text": "Стефан на Гала критикува остро фолк легендата Сашка Васева и начина й на живот. Дупнишката Мадона ще запише името си в историята на \"Биг Брадър\" като съквартиранта с най-голям апетит. \"Тя е женската версия на Бай Ганьо - гледа да си хапне, да си полегне, да си пръдне. Тази жена и Мегз нямат моето одобрение за това, което виждам. Това е лично мое мнение\", коментира Стефан в \"На кафе\". От началото на \"ВИП Брадър\" Сашка е нашишкавяла с 8 килограма. При влизането си в Къщата е тежала 60. За теглого си тя обвини шеф Петров - не можела да устои на вкусните му ястия. Снощи Биг Брадър възложи мисия на Марги Хранова и Алфредо Торес да следят изкъсо Сашка, за да може тя да свали 5 килца до края на седмичната им мисия.", "date": "2017.10.25", "title": "Стефан на Гала за напращялата Сашка: Тя е женската версия на Бай Ганьо"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%BE%D0%B1%D1%80%D0%B0%D1%82%D0%B0-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BD%D0%B0-%D0%B4%D0%B6%D0%BE%D1%88%D1%83%D0%B0-%D0%BF%D1%83%D0%BB%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B3%D0%B0-%D1%81%D0%B5-%D0%B2%D1%80%D1%8A%D1%89%D0%B0-%D0%BD%D0%B0-%D1%80%D0%B8%D0%BD%D0%B3%D0%B0---%D1%83%D0%B1%D0%B5%D0%B6%D0%B4%D0%B0%D0%B2%D0%B0%D0%BB%D0%B8-%D0%B3-news699977.html", "text": "Контузията ми се получи при един от спарингите. При един удар, който нанесох, се разтегна нещо като сухожилие. Изчакахме събота и неделя, но болката не премина. Отидохме на лекар и се установи, че има разтежение и леко разкъсване. Това заяви на пресконференция в България най-добрият ни боксьор Кубрат Пулев. \"Пих определени медикаменти доста ускорено с цел да се възстановя за няколко дни. През цялото време правих кросове, а не спаринги, но в крайна сметка не успях да се възстановя и времето за подготовка го прекарах като на почивка\", коментира той. \"Аз от себе си изисквам да бъда подготвен на 100% и да изляза и да покажа какво мога. В този случай нямаш как да се случи. Затова с треньора ми и лекаря решихме да отложим мача за по-късен етап\", каза още Кобрата. \"Това е много специфична контузия, която до сега не съм имал. Боли ме само при определен удар - десен прав, дясно кроше\", обясни Пулев. \"Ще правя общофизическа подготовка. На контузията й трябва време - около 4 седмици с медикаментите, които пия\", уточни най-добрият ни боксьор и добави: \"Много пъти съм играл с контузии. Може би повече пъти дори от Антъни Джошуа.\" Няма как да се уплаша от Антъни Джошуа. Аз казах, че такъв мач ще има и смятам да се подготвя много добре и да победя. Не се качвам на ринга заради парите. Ако беше така, щях да изляза с контузия и срещу трима като Антъни Джошуа\", отсече Кубрат Пулев. \"Имам много качества, с които превъзхождам Антъни Джошуа. Мога да го победя. Искам да се подготвя много добре. Смятам, че до година ще има мач помежду ни и ще спечеля\", допълни Кобрата. \"Мои съотборници ми казваха, че и с едно око трябва да изляза на ринга, за да взема този пари. Аз обаче не го правя за парите, а за световната титла\", категоричен е той. По думите му става въпрос за много пари. \"Имал съм предложения и от други промоутърски компании. И сега имам. Казвал съм неведнъж на Кале Зауерланд, че трябва да работим като партньори\", обясни Пулев на въпрос обмислял ли е да смени промоутърската си компания заради споровете помежду им. \"Имал съм много по-сериозни контузии, които са ме карали да мисля, че трябва да се откажа от бокса. Тази не е такава. Но ми трябва малко време, за да се възстановя\", каза още най-добрият ни боксьор. Според него промоутърите не са успели да се преборят датата за двубоя да бъде преместена с един ден. \"На Антъни Джошуа мога да му кажа да тренира и да се подготвя за мен, защото предстоящата му среща по-скоро ще бъде един спаринг\", обяви най-добрият ни боксьор.", "date": "2017.10.25", "title": "ЕКСКЛУЗИВНО! Кобрата се закани на Джошуа! Пулев разкри кога се връща на ринга - убеждавали го да се бие с контузия заради парите"}
{"url": "http://pik.bg/%D1%80%D0%BE%D0%BC%D0%B0%D0%BD-%D0%BF%D0%BE%D0%BB%D0%B0%D0%BD%D1%81%D0%BA%D0%B8-%D1%81-%D0%BF%D0%B5%D1%82%D0%BE-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%B7%D0%B0-%D1%81%D0%B5%D0%BA%D1%81-%D1%82%D0%BE%D1%80%D0%BC%D0%BE%D0%B7-news699959.html", "text": "Калифорнийка обвини Роман Полански, че я е насилил сексуално, когато е била 10-годишна - това е петото твърдение от подобен характер, отправено срещу режисьора. Мариан Бърнард разказва, че е била насилена през 1975 г., две години преди Полански да избяга от Щатите, след като се признава за виновен по дело за секс с малолетна. Инцидентът е станал на плаж в Калифорния след фотосесия, на която режисьорът накарал Мариан да позира гола. Сега тя е започнала петиция с призив Американската филмова академия да отмени членството му, както вече е сторила с Уайнстийн. Чрез агента си Роман Полански отрича твърденията, пише \"Слава\".", "date": "2017.10.25", "title": "Роман Полански с пето обвинение за секс тормоз"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%BF%D0%B5%D1%81%D1%82%D0%B8%D1%85%D0%B0-25-%D0%BC%D0%BB%D1%80%D0%B4-%D0%BB%D0%B5%D0%B2%D0%B0-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-news699928.html", "text": "Гражданите спестиха над 2,5 млрд. лв. за година и в края на септември депозитите им в банките достигат 46,407 млрд. лв., сочат данните на БНБ. Като същата сума от 2,5 млрд. лв. са добавили към сметките си в банките в рамките на година и фирмите. Част от своите спестявания обаче са изтеглили финансовите предприятия като пенсионни и застрахователни компании. Причина за това са твърде ниските лихви по влоговете като все по-голяма част от средствата на финансовите компании се инвестират в акции чрез фондовите борси зад граница. В резултат общата сума на депозитите в банките нараства за година с 6,8%, или с 4,52 млрд. лв. и в края на септември достига 70,9 млрд. лв. При кредитите обаче ситуацията е малко по-различна. В рамките на година те се увеличават с доста по-бавни темпове - само с 4,9%, или с 2,46 млрд. лв. като в края на септември общата стойност на отпуснатите заеми от банките е 52,814 млрд. лв. В резултат на нарастването на депозитите с по-бързи темпове от кредитите, парите в банките стават все повече, което е предпоставка падането на лихвите да продължи. Като при взимането на кредити гражданите са по-активни от бизнеса. В рамките на година заемите за гражданите се увеличават с над 1 млрд. лв., или с 5,9% и достигат 19,5 млрд. лв. А заемите за нефинансовите предприятия нарастват с 936 млн. лв., или само с 3,1% и в края на септември са на стойност 31,374 млрд. лв. Само в рамките на месец септември тенденцията за трупане на пари в банките продължава, като депозитите са нараснали с над 520 млн. лв. А кредитите са се увеличили за месец с по-малко от 300 млн. лв.", "date": "2017.10.25", "title": "Българите спестиха 2,5 млрд. лева за година"}
{"url": "http://pik.bg/%D1%86%D0%B0%D1%87%D0%B5%D0%B2%D0%B0-%D1%84%D0%BE%D0%BA%D1%83%D1%81%D1%8A%D1%82-%D0%B2-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8%D1%8F-%D0%B7%D0%B0%D0%BA%D0%BE%D0%BD-%D0%B5-%D0%B2%D1%8A%D1%80%D1%85%D1%83-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-news699981.html", "text": "Няма противоречие между националната стратегия за противодействие на корупцията и внесеният законопроект от името на Министерски съвет. Това каза министърът на правосъдието Цецка Цачева по време на обсъждането на антикорупционния законопроект, внесен от Министерски съвет, ;итирана от \"Фокус\" . \"Подбрани цитати от стратегията няма как да вкарат съмнение, че това, което правителството в момента предлага като законопроект противоречи на самата стратегия. Когато има информация и е разкрито наличието на схема, която води до корупционно престъпление, фокусът безспорно е срещу и върху разследването“, заяви Цачева в отговор на изказването на лидера на БСП Корнелия Нинова, че има противоречие между националната стратегия за противодействие на корупцията и внесения от МС антикорупционен законопроект. По думите на Цачева точно заради това предлагат разследване да се осъществява от магистрати, каквито са следователите и които са част от независимата съдебна власт. „Искате да кажете, че следователите могат да се влияят от политиците, било то от парламента, Министерски съвет или по другите висши етажи на властта? Категорично липсва такова противоречие и в нашия законопроект фокусът е върху разследването, но докато се стигне до него, трябва да бъде извървян не малък път“, каза още Цецка Цачева.", "date": "2017.10.25", "title": "Цачева: Фокусът в антикорупционния закон е върху разследването"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D1%83%D0%B1%D0%B8%D0%B5%D1%86%D1%8A%D1%82-%D0%BD%D0%B0-%D0%B1%D0%B0%D1%89%D0%B0-%D0%BC%D0%B8--news699955.html", "text": "Илияна Малинова Йотова е вицепрезидент на Република България. Била е представител на България в Европейския парламент (ЕП) от 2007 до 2017 г. Родена е на 24 октомври 1964 г. Завършва българска и френска филология в Софийския университет през 1989 г. Специализира в Националната школа по администрация – Франция, от 2007 г., и в Центъра по европейски науки, Страсбург. Работи като репортер, редактор, водещ и директор на дирекция „Новини и актуални предавания“ в Българската национална телевизия (1991 – 1997 г.). Владее френски и руски език. Омъжена, има син. ИНТЕРВЮ НА СИМО РУСЕВ - Правата на българските малцинства – особено в държавите, в които са признати – са мой конкретен ангажимент. Последното мащабно изследване показа, че над 1 милион българи са напуснали страната само през последните години. Заедно с наследниците на старата икономическа миграция и историческите диаспори на българите зад граница броят им със сигурност надвишава 3 милиона. Изследване показа, че над 15 милиона души по света говорят или са носители на българския език. Те са наш огромен потенциал и можем да работим заедно за развитието на страната. В някои страни засилeният национализъм води до отнемане на права на национални малцинства, каквито са и българските общности. Българската позиция трябва да бъде достатъчно твърда – за изучаване на български език в местните училища, за запазване на българското самосъзнание и култура, така както е от няколко века. Имам много добър диалог с всички институции в България, които отговарят за българите в чужбина. Албания призна българското малцинство и това е безспорен успех, за който години наред работиха много хора. - Да помислим първо за младите хора в България. Ще се раждат повече българчета, ако младите хора са спокойни, че имат къде да живеят и с какво да ги хранят, ако чувстват, че наистина държавата стои зад тях. Само с минималните повишения на майчинските няма как да ги убедим. Оттук трябва да се почне. Ако имат добри условия, сигурна съм, че ще се върнат и много наши сънародници. Иначе ние даваме българско гражданство, но те не остават в България. Българският паспорт им отваря вратите за работа в другите европейски държави. Аз съм убедена, че не могат да се върнат всички у нас, но могат да бъдат добрите „лобисти” на страната ни там, където живеят, със самочувствие и сериозна представителност. - Помага ми опитът и информацията, която натрупах в Европейския парламент, контактите с колегите ми от другите страни. Обаждам им се и сега, когато имам нужда. Никога не е имало различия между българските евродепутати, когато трябва да се защити българщината и в Сърбия, и в Македония, и в Украйна, и в Молдова. Пет години бях зам.-председател на делегацията ЕП – Молдова. Сега е лесно, когато зная какво може да се постигне с молдовските власти за правата на българите, които са там повече от 200 години. И резултатите не закъсняха – изучаване на български език от 1. до 12. клас, запазване на Тараклия като български регион, догодина ще имат и свой депутат, запазване на Тараклийския университет. Но не е само Молдова. Правата на всички българи трябва да се зачитат от страните, в които живеят, и България стриктно трябва да следи за това. Като вицепрезидент ще стоя винаги на тази позиция. - КСНС не е място за раздумка. Конституционалистите са го създали именно заради специфичната роля на президентската институция. Всеки негов член носи голяма отговорност, защото зад него стоят институциите и българските граждани. Те не са там в лично качество. И който не го разбира, не е за там. Президентът „свиква” съвета, за да се намерят верните решения за проблеми от „националната сигурност”. Министри и депутати показаха, че имат по-важни задачи от националната сигурност. Коментарът оставям на вас. Демонстративното напускане на заседанието бе направено срещу президента, един вид – от нас зависи дали ще има КСНС. Елементарно мислене, КСНС не е на президента. Той е на България. А отсъстващите показаха, че за тях борбата с корупцията, която отнема милиони левове от българската икономика, не е важна. Втория път не се стигна до взаимен компромис. Оттук нататък ще видим какво ще решат в Народното събрание. Ние всички очакваме правила и справедливост. Президентът свърши своята работа. - Без сребърни лъжички и дантели, но сред образовани и интелигентни хора. Живеехме в малко градче край София – Костинброд. Майка ми е от Родопите, дядовците и бабите ми са бежанци от Беломорска Тракия. Баща ми е от Сливница – истински корави хора, свързани със Сръбско-българската война. И по двете линии – хора с твърди характери. Баща ми беше строг човек, за него нямаше отговор „не мога”. Такъв беше той, това изискваше от мен и сестра ми. Беше лекар, акушер-гинеколог, дългогодишен директор на болницата, а след това и кмет на Сливница. До ден-днешен ме поздравяват хора, на които е помагал. Беше голяма личност. Майка ми е най-финият човек, когото познавам. Красива и стилна, все по-често се улавям, че съм наследила нейния вкус и искам да приличам на нея. Строеше язовири и напоителни системи в цялата страна. Сега затваря телевизора, когато вижда немарливостта и унищожаването им. Не желае да гледа как са занемарени реки, как стават наводнения с огромни щети, защото е разрушено онова, което са създали с много труд. Като повечето деца, бях най-вече с баба и дядо. Дължа им много. Имах истинско детство, игри, народна топка, колела, жмичка. Имаше много ромски семейства около нас. Никога не са ми забранявали да играя с децата им. Ходехме заедно на училище. Сега е друго. За съжаление. - Да, до седми клас. После Френската гимназия в София, завърших със златен медал. По онова време имаше само четири елитни гимназии – английска, френска, немска, руска. И до днес това е като запазена марка. Взимах решенията си сама. Майка ми и баща ми смятаха, че трябва да отида в английската гимназия, защото сестра ми беше там. Отказах и исках да уча френски, така стана и с университета. Баща ми държеше да завърша медицина както сестра ми, която пое по неговия път. А аз реших да уча филология. - Семейството ви преживя трагичен инцидент. - Това е най-големият удар, който съм получавала в живота. Баща ми бе убит във влака за Сливница. Не си позволих да изпадам в депресия, да се самосъжалявам. Трябваше да бъда още по-силна, така би искал той. Сигурна съм. Каква ирония на съдбата! Преди няколко месеца дойде молба от неговия убиец да го помилвам, това е едно от моите правомощия. Помолих комисията и президента да вземат решение. - „Виновникът” за срещата с голямата ми любов в живота и вече 32-годишен брак действително е Руми. Те са състуденти с Андрей, от една група. Да, за първи път се видяхме на манифестация за 24 май, обичах манифестациите за Деня на буквите. Специално я помолих да ме вземе с нея, след като бе преминало вече нашето собствено представяне пред тогавашния мавзолей. Спомням си го като днес. Срещнахме се „окончателно” години по-късно. Аз - първи курс в университета, той - първа година по разпределение (на работа в Обзор. Тогава всички отиваха по разпределение след висшето образование. Някой ще каже - е, нали е Обзор. Да, така е, но Обзор през 80-те беше хубав два месеца в годината. Когато си лекар, с една сестра и една акушерка и трябва да се справяш от инфарктите до ражданията и си на 24 години – нещата изглеждат по друг начин. Понякога си караше сам линейката, през зимата, по планинския път от Обзор до бургаската болница, през поледиците и снеговете). - След като баща ми се примири, че няма да бъда лекар, искаше да запиша право. Отказах. Твърдо бях решила да бъда филолог. Не знаех какво ще работя един ден, но имах щастието да уча при истински български професори енциклопедисти, с международно признание и известност. И през ум не може да ти мине да отидеш на изпит при проф. Лиляна Стефанова, без да си изчел античните произведения или огромните купища книги по западноевропейска литература. А при проф. Дуриданов по езикознание се събирахме предварително, за да си дадем кураж един на друг. И днес студентите учат по техните учебници. Скоро по повод на Вазовите празници поздравих един от професорите си, вече като вицепрезидент, и публично признах колко ме беше страх от него по време на изпита. Културата, изразяването, писането винаги са част от моята професия и дължа много на преподавателите си. В края на следването ни започнаха първите „дискусионни клубове” за демократична промяна. Те тръгнаха от нашите факултети. Смятахме, че така може да се смени системата. Завършихме в същата 1989 г. Често говорят за нас като „изгубено поколение” – учили през социализма и на първата работа, завършили буквално предишния ден, трябваше да започнем в съвсем различни условия. Е, мечтата ми бе да работя един ден в центъра „Иван Дуйчев”, да се занимавам със старобългаристика, да имам научна кариера. Съдбата реши друго. Старобългарските и старогръцките надписи останаха само хоби. - През 1988 г. се роди синът ми. Поработих малко в училище, след това имах време да се поогледам. Явих се на конкурс в БНТ. Повече от една година работих като стажант, на граждански договор. След това ме взеха в „По света и у нас“. Започнахме заедно с Митко Цонев, Вяра Анкова, Уляна Пръмова, Коко Каменаров, Милена Цветанска, Сашо Авджиев, Милена Милотинова... Тогава БНТ се раздели на две програми – Канал 1 и Ефир 2. Бяха много хубави години – много амбиция, много грешки и много успехи. Помогнаха ни много Алис Крайчева, Венчето Странска, Иван Гарелов. За съжаление, някои не са сред живите, но те винаги ще бъдат част от този първи екип. - Поканата да работя в пресцентъра на „Позитано“ дойде от Николай Добрев малко след януарските събития през 1997 г. Тогава водех централните новини в 20 часа „По света и у нас”. Последната ми емисия бе на 4 февруари, а първата новина, с която започнах, бе връщането на мандата от Първанов и Добрев за съставяне на ново правителство след Виденов. Телевизията стачкуваше, имаше сини бланкове и песента на „Бийтълс“. Някой ден ще напиша нещичко за тези дни. За една нощ хора, които се кълняха в довчерашната власт, завързаха „сините ленти” на челата. По-късно синята идея изчезна и намериха нови покровители. Отидох да помагам за предсрочните избори на БСП, не съм мислила за политическа кариера. Отказах на Николай Добрев да бъда в листите като гражданска квота. Мислех, че ще се върна в телевизията след изборите. Аз съм ляв човек, винаги съм симпатизирала на БСП, още преди да бъда неин член. Никога не съм членувала в друга партия. Станах член на Изпълнителното бюро 12 години по-късно. Покани ме Сергей Станишев, вече бях депутат в Европейския парламент. Подадох оставка при Михаил Миков, защото не бях съгласна с част от неговия екип. Смятах, че БСП трябва да се развива по друг начин. Постъпих честно. - През 90-те години беше трудно. Спираха научната му кариера заради мен. Казваха му: „Д-р Йотов, вие сте голям учен и невероятен професионалист, но жена ви е от БСП”. Преминахме и през тези години. Държахме се здраво един за друг. Днес той е един от най-добрите лекари, търсен специалист и авторитет, национален консултант по ортопедия и травматология. Често се пише за уникалните и трудни операции, с които спасяват хора. Отдавна за нас най-важното е здравето и признанието на хилядите хора, на които е помогнал. А тези, които се опитаха заради политиката да пречат, отдавна са подминати от историята. Проф. Йотов не е съпругът на вицепрезидента, а вицепрезидентът Илияна Йотова е съпруга на проф. Йотов. - Вие го написахте. Произведохте ме баба по-рано. Ще стане един ден и аз ще съм една от най-щастливите. Както винаги, синът ми ще реши сам, това ще бъде неговият избор. Така направи и с образованието си. Предпочете да завърши УНСС, след това магистратура в Лондон. Не се занимава нито с политика, нито с медицина. От самото начало каза, че ще живее и работи в България и аз съм горда с детето си. Живее с приятелката си, а кога ще решат да имат семейство, е тяхна работа. Готова съм за баба, много обичам децата. - По-рядко, отколкото някога, но и сега намира време да хване китарата. Най-любимата картина вкъщи е моят портрет, който той нарисува в началото на нашия брак. Преди години му направих много хубав подарък. Музикантът Дани Милев избра чудесна испанска китара, а аз я купих. Знаех, че нищо друго не би го зарадвало така. Е, направих го и заради себе си, защото така ще свири по-често. Това са едни от най-хубавите ми моменти. - Нямам, но го създавам. Казвам си – тази вечер ще поканя приятелите си вкъщи, ще вечеряме, аз ще сготвя, ще послушаме музика, ще посвирим. Питате за дома ми? Всичко е в оранжево. Това е любимият ми цвят, заедно с небесносиньото. Небе и слънце, дава много живот, много енергия. Не допускат меланхолия и лошо настроение. Мъжът ми и синът ми казваха, че като влязат вкъщи, все едно влизат в слънцето. Останахме в жилището си, не се преместихме в „Бояна“. Не смятам, че държавата трябва да харчи пари за резиденции и къщи. Не за това ни избират хората. - Най-вероятно, не може да се обясни с думи. Харесвам огнените цветове. Като малка често ми даваха да играя ролята на Пипи Дългото чорапче. Рижа коса, чип нос. А аз исках да бъда като нея – силна и с верни приятели. Дано съм успяла. - Обичам изчистените и строги линии в модата. Рядко ще ме видите с нещо шарено, панделки и волани. Харесвам дантелите, смятам, че са много женствени, и в гардероба на всяка жена трябва да има поне една стилна дантелена блуза. Любим дизайнер ми е Жени Живкова. Тя е невероятна - изтънченост и финес в ежедневието и във вечерните тоалети, дискретност. Внимателно подбирам дрехите си според случая. Това е уважение и към мен, и към хората, с които се срещам и работя. Специалният тоалет често прави хората специални, това е невидимият език на жеста или дипломацията. През почивните дни обличам дънките и спортните ризи. Останало ми е от младежките години, тогава нямаше и мечтаехме за дънки и джинси. - Имаме котарак, казва се Георги. Преди няколко години синът ми донесе един ден малка бяла пухкава топчица – кученце голдън ретрийвър. Страхувахме се за него, защото котаракът е много своенравен. Но той беше големият, прие кучето и до днес се понасят идеално. Котката е много по-сдържана и аристократична, а кучето е най-любвеобилното същество, което съм срещала. - Не забравяйте, че аз дълги години съм съветвала политиците как да се обличат, когато отиват в телевизионното студио, как да подбират цветовете, как да се държат. Доста неща съм видяла и в ЕП - и красивото, и грозното; и смешното, и сериозното; и официалното, и всекидневното. Въпреки това се допитвам до екипа си, до дизайнерите, на които държа. Стилът на една жена е самата жена и разчитам най-вече на собствения си усет. - Президентът е човек, който - по мое мнение, трудно би могло да бъде вкаран в матрица. Той е човек с мнение и сила да го отстоява. Добър екип сме. Всеки има своите отговорности, но се виждаме често. Когато трябва, обсъждаме различни въпроси. Това е нормално. Винаги ще заставам зад него, зад това, което заедно обещахме на хората. (Често ми припомнят репликата за БСП. За целия преход няма президент, който да не се е скарал с партията, която го е издигнала. Когато си получил цялата подкрепа, когато си накарал милиони да те подкрепят, нямаме право да ги разочароваме. Това не беше нито предупреждение, нито заплаха. Това е моето мнение и ще продължа да го защитавам.) - Имаме нормални човешки взаимоотношения. Подарихме му специално изработена значка – българския флаг. Всеки български политик трябва да го носи на ревера си. Йотова като репортер в БНТ С Георги Първанов С колеги от европарламента в Черно море Със сина Марин С любимия проф. Йотов", "date": "2017.10.25", "title": "САМО В ПИК И \"РЕТРО\"! Вицепрезидентът Илияна Йотова с разтърсваща изповед: Убиецът на баща ми помоли да го помилвам! (УНИКАЛНИ СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D0%BE%D0%B4%D1%85%D0%B2%D0%B0%D1%89%D0%B0-%D1%82%D0%B5%D0%BC%D0%B0%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%B2--news700008.html", "text": "Вицепремиерът и външен министър Екатерина Захариева открива първата част от дискусиите на тема \"„Бъдещето на Западните Балкани в ЕС - приоритет в дневния ред на Българското председателство“. Проекти и инициативи за задълбочаване на регионалното сътрудничество, подобряването на транспортните връзки в Югоизточна Европа и ролята и участието на България в дискусията ще представят представители на регионалното министерството, на Министерството на транспорта, информационните технологии и съобщенията и на Министерството на енергетиката. Дискусията започва след срещата на премиерите на Гърция и Румъния и президента на Сърбия, която българският министър-председател Бойко Борисов организира в Евксиноград.", "date": "2017.10.25", "title": "ИЗВЪНРЕДНО В ПИК TV! Екатерина Захариева подхваща темата на Борисов за Западните Балкани в парламента "}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B1%D1%83%D0%BD%D1%82-%D0%BD%D0%B0-%D0%BF%D0%B8%D0%BB%D0%BE%D1%82%D0%B8%D1%82%D0%B5-%D0%B2-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2%D0%BE-%D0%BD%D1%8F%D0%BC%D0%B0-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BF%D1%80%D0%B5%D1%81%D1%82%D1%8A%D0%BF-news699976.html", "text": "По повод публикации в медиите и отправени запитвания, Пресцентърът на ПРБ съобщава следното: На 24.10.2017 г., Военноокръжният прокурор на Пловдив е получил от Регионална служба „Военна полиция“ - Пловдив докладна записка относно извършена проверка във Военно формирование - Авиобаза „Граф Игнатиево“. Повод за проверката са дали сигнали за възникнало напрежение сред летателния състав на авиобазата. При проверката не е установено това да отговаря на действителното положение. Личният състав на авиобазата е изпълнявал задачите си. Няма данни за откази да се изпълняват такива задачи, както и за „бунт“ на летателния и технически състав. Материалите от проверката са докладвани на Военно-апелативния прокурор и на главния прокурор. До този момент не са установени каквито и да е данни за престъпление. Така няма основание за осъществяване на правомощията на Военната прокуратура.", "date": "2017.10.25", "title": "ОТ ПОСЛЕДНИТЕ МИНУТИ! Прокуратурата: Бунт на пилотите в \"Граф Игнатиево\" няма, данни за престъпление - също"}
{"url": "http://pik.bg/%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BA%D0%B0%D0%BA%D0%B2%D0%BE-%D0%B5-%D1%85%D0%BE%D0%B1%D0%B8%D1%82%D0%BE-%D0%BD%D0%B0-%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%B0%D1%82%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B4%D0%B0%D1%80%D0%B0-news699975.html", "text": "Любимката на тийнейджърите Дара разкри какво е любимито й занимание след пеенето. В свободното си време ексцентричната варненка разпуска с... чушкопек. Верен другар на Дара в клечането края домакинския уред е гаджето й - поета Константин Трендафилов. Двамата се залюбиха след участието си в \"Черешката на тортата\" през пролетта. Влюбените все още не са събрали багажа си под един покрив, но прекарват огромна част от времето си заедно. Макар да нямат общ дом, имат общ чушкопек. Печенето на чушки било едно от заниманията, с които двойката обича да релаксира. През май Дара завърши образованието си в Музикалното училище във Варна, като засега няма да продължава с университет, пише \"Лов Стайл\".", "date": "2017.10.25", "title": "Няма да повярвате какво е хобито на музикалната сензация Дара"}
{"url": "http://pik.bg/%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D0%B2%D1%87%D0%B5%D1%80%D0%B0-%D0%B8%D0%B7%D0%B3%D1%80%D1%8F-%D0%B2-%D0%BD%D0%B5%D0%BC%D1%81%D0%BA%D0%B8%D1%8F-vogue-%D1%81%D0%BD%D0%B8%D0%BC%D0%BA%D0%B8-news699945.html", "text": "Криста е родена в Берлин, където родителите й живеят вече близо 30 години. Семейството се мести в апогея на актьорската си кариера в България. През 2012 г. Кузева се върна у нас, за да си партнира отново с Георги Стайков в сериала на  Би Ти Ви \"Къде е Маги?\". С изящните черти на 18-годишното момиче е илюстриран материал в бюти секцията на модната библия, а темата е поддръжка на кожата с иновативна козметична процедура. \"Това е кадър от стара сесия, който явно е предлаган в различни списания от агенцията й, но, както казва детето - \"Друго си е да си във \"Vogue\". Тя е много щастлива, ние също\", сподели пред \"Монитор\" София Кузева. Криста Чернева, дъщерята на звездата от \"Вчера\" София Кузева и шефа на Българския културен център в Берлин, Панчо Чернев, украси страница в ноемврийския брой на немския \"Vogue\".", "date": "2017.10.25", "title": "Дъщерята на звезда от \"Вчера\" изгря в немския Vogue (СНИМКИ)"}
{"url": "http://pik.bg/%D0%BC%D0%B0%D0%BB%D0%B8%D0%BD-%D0%BE%D1%80%D0%B0%D1%87%D0%B5%D0%B2-%D1%84%D0%B0%D0%B2%D0%BE%D1%80%D0%B8%D1%82-%D0%B7%D0%B0-%D1%82%D1%80%D0%B5%D0%BD%D1%8C%D0%BE%D1%80%D1%81%D0%BA%D0%B8%D1%8F-%D0%BF%D0%BE%D1%81%D1%82-%D0%B2-%D0%B4%D1%83%D0%BD%D0%B0%D0%B2-news700013.html", "text": "Малин Орачев е фаворит за поста старши-треньор на Дунав (Русе). Бургаският специалист в момента няма ангажименти и може да поеме \"драконите\" веднага. Орачев направи Поморие основен фактор във Втора лига през последните два сезона. Още при завръщането си в професионалния футбол, морският тима игра бараж за влизане в Първа лига. Срещата с Монтана обаче бе злощастно загубена с 1:2 на стадион \"Трейс арена\". През миналия сезона пък срив в последните 2 мача не позволи на тима отново да стигне до директен мач за промоция в родния футболен елит. През този сезон обаче Поморие започна лошо и се свлече в зоната на изпадащите. Това накара Орачев да хвърли оставка, която бе приета от клубното ръководство. На негово място пък бе назначен Веселин Бранимиров. Същевременно Дунав също се раздели със своя наставник. Извелият русенци до участие в Лига Европа Веселин Великов напусна поста си. Специалистът твърдеше, че не е подавал оставка. От ръководството пък отговориха с документ, според който е подал молба за раздяла по взаимно съгласие. В момента тренировките на отбора и мачовете се водят от изпълнителния директор Ивайло Петков.", "date": "2017.10.25", "title": "Малин Орачев фаворит за треньорския пост в Дунав"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%B7%D0%B0-%D0%B1%D1%83%D0%BD%D1%82%D0%B0-%D0%B2-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2%D0%BE-%D0%B8-%D0%BF%D0%BE%D1%82%D0%BE%D0%BF%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%BE%D0%B1%D0%BD%D0%BE%D0%B2-news699978.html", "text": "Двете страни се договорихме да увеличим сътрудничеството в различни сфери. Помолих господин Борисов да посети Южна Корея възможно най-скоро. Когато се прибера, заедно с правителството ще подготвим посещението му\", разкри Ли Нак-Йон. \"Откриването на Българо-корейската търговска камера ще играе важна роля за сътрудничеството и взаимодействието между двете страни\", каза още министър-председателят на Южна Корея. \"Пожелавам много медали и успехи на България по време на Зимните олимпийски игри догодина в Южна Корея. Благодаря на г-н Борисов затова, че ми даде да говоря първи\", обяви Ли Нак-Йон. \"Изказвам искреното си съжаление за случилото се в Бургас и региона. Надявам се да няма повече жертви. Пожелаваме бързо възстановяване на града, тъй като част от нашите инвестиции са свързани именно с този град\", заключи корейският премиер. \"Надявам се днес да поставим едно ново начало в сътрудничеството между България и Южна Корея, тъй като досега опитите в тази посока са много печални\", заяви от своя страна министър-председателят Бойко Борисов. \"Приех любезната му покана да отида в Южна Корея. Има смисъл, ако подпишем големи договори. Корея е водеща в автомобилостроенето, а България е изключително привлекателно място за строежа на един такъв завод\", уточни премиерът. \"Истински се надявам регионът, от който идва, да се успокои, тъй като цял свят се тревожи. Има много какво да си говорим и във всички други сфери. Моята молба обаче е сега да се съсредоточим на първо време в две сфери - електроавтомобилите и ай ти технологиите\", коментира министър-председателят. \"Всички ние сме осъдили поведението на лидера на Северна Корея, особено с тези ядрени опити в района. Само преди малко имаше Европейски съвет, където темата за Северна Корея беше включена в дневния ред. Явно е на коя страна сме, след като южнокорейският премиер е на тридневно посещение у нас\", заяви Борисов. \"Мисля, че можем да направим доста неща за доброто сътрудничество между двете държави\", каза още премиерът. \"Бог да прости загиналите в наводнението в Бургас. Разговарях с кмета на Бургас. Вследствие на обилните валежи има и свличане на земни маси. Създали сме максимално бързо организация да бъдат преодолени тези стихии\", заяви Борисов. \"За българските военни летци са дадени стотици милиони. На тях са им осигурени най-скъпите и най-модерни самолети \"Спартан\". Най-скъпите, произведени единствено за България \"Пантери\". Най-скъпите хеликоптери \"Кугър\". Сега има процедура за милиарди за нови самолети. В същото време сме дали огромни пари за всички сектори в страната, за да ги стабилизираме. Нуждаем се от нови влакове и какво ли не още. Моите уважения към неразположението им. Да, времето е лошо. И мен ме е страх в това време да летя, но го правя, когато имам задачи. Колкото за българските военни летци е правено, толкова за никой друг не е правено. И аз се надявам да няма външна намеса и някой отвън да не ги подръчква\", каза премиерът на въпрос за отказа на летците в авиобаза \"Граф Игнатиево\" да участват във военно обучение заради състоянието на изтребителите. Министър-председателят Бойко Борисов даде съвместно изявление с корейския премиер Ли Нак-Йон, който е на визита у нас. Двамата проведоха среща на четири очи, а малко по-късно ще открият и Българо-корейска търговска камара. Премиерът използва брифинга, за да коментира и бунта в авиобаза \"Граф Игнатиево\", както и потопа в Бургас. \"Искам да благодаря за гостоприемството на г-н Борисов. Около два часа ние разговаряхме на четири очи и споделихме мненията си за различни сфери. Впечатлен съм от икономическия ръст на страната и се надявам корейските инвестиции да помогнат още за това развитие\", обяви след срещата корейският премиер. \"", "date": "2017.10.25", "title": "ИЗВЪНРЕДНО В ПИК TV! Борисов с първи думи за бунта в \"Граф Игнатиево\" и потопа в Бургас (ОБНОВЕНА/ВИДЕО)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B2%D0%B8%D0%B4%D0%B5%D0%BE-%D0%B2%D0%B8%D0%B6%D1%82%D0%B5-%D0%BF%D0%BE%D1%82%D0%BE%D0%BF%D0%B0-%D0%B2-%D0%BA%D0%B0%D0%BC%D0%B5%D0%BD%D0%BE-%D0%B7%D0%B0%D1%81%D0%BD%D0%B5%D1%82-%D0%BE%D1%82-%D0%BA%D1%80%D0%B5%D0%BF%D0%BE%D1%81%D1%82%D1%82%D0%B0-%D1%80%D1%83%D1%81%D0%BE%D0%BA%D0%B0%D1%81%D1%82%D1%80%D0%BE-news699990.html", "text": "Изключителна тежка продължава да е обстановката на територията на община Камено заради обилния дъжд, който продължава да вали. Припомняме, че жертвите на стихията в общината до този момент са четири – в Черни връх, Полски извор, Ливада и Равнец. Тежко е положението в с. Тръстиково, където има скъсана дига на р. Русокастренска. В момента от Бургас е изпратена специализирана техника, която трябва да я укрепи. Жителите са евакуирани. Кметът на селото Иванка Драгова заяви, цитирана от Бургасинфо, че рано тази сутрин в кметството е бил приютен човек, който е бедствал. В момента няма други бедстващи хора. Кадрите, направени от крепостта Русокастро, показват каква е обстановката край селата Желязово, Русокастро и Ливада.", "date": "2017.10.25", "title": "ШОКИРАЩО ВИДЕО! Вижте потопа в Камено, заснет от крепостта Русокастро"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B5%D1%82%D0%BE-%D0%B1%D0%BB%D0%B0%D1%82%D0%BE%D1%82%D0%BE-%D0%BE%D1%82-%D0%BA%D0%BE%D0%B5%D1%82%D0%BE-%D0%B8%D0%B7%D0%B2%D0%B0%D0%B4%D0%B8%D1%85%D0%B0-80-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B4%D0%BE%D0%BD%D0%BA%D0%B0-news700072.html", "text": "Ето мястото, от което са успели да намерят и извадят тялото на 80-годишната Донка в с. Равнец. В 23:30 ч вчера, когато е дошла приливната вълна, тя и съседите й все пак са опитали да се спасят, излизайки от домовете си. Възрастната жена е успяла да излезе на двора, където е била застигната от потопа. Хората нямали възможност да я спасят, съобщава Флагман. Едва около 9 ч. тази сутрин се чуха викове, че Донка е намерена. Газейки в блатото на двора й, внуците й се натъкнали на тялото й. Това е лобното й място. Възрастната жена бе преместена в дома й при пристигането на дознател и съдебен лекар, които за жалост просто констатираха смъртта й.", "date": "2017.10.25", "title": "СТРАШНО! Ето блатото, от което извадиха 80-годишната Донка!"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%BE%D1%82-%D1%87%D0%B5%D1%80%D0%BD%D0%B8-%D0%B2%D1%80%D1%8A%D1%85-%D1%85%D0%B2%D0%B0%D0%BD%D0%B0%D1%82-%D0%B7%D0%B0-%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D1%82%D1%80%D0%B8-%D1%87%D0%B0%D1%81%D0%B0-%D0%BF%D1%80%D0%B5%D1%81%D1%82%D0%BE%D1%8F%D0%BB-%D0%B2%D1%8A%D0%B2-%D0%B2%D0%BE%D0%B4%D0%B0%D1%82%D0%B0-news700073.html", "text": "Драматичните съдби на хората в бедствието в село Черни връх, община Камено, не стихват. Издирваният по-рано днес изчезнал мъж е открит, след като три часа престоял във водата. Намерихме го, хванат за ламарини на мястото, където е беше къщата му. Тя е буквално отнесена. Човекът е трудноподвижен, със здравословни проблеми – прекаран инсулт, диабет. В момента е в болница в Бургас, каза кметът на Черни връх Тодор Щерев пред БургасИНФО. Наша проверка показа, че той е в МБАЛ \"Бургасмед\", като близките му са известени за състоянието му. изчезнал жител на селото – Стоянка, е негова жена. От нея все още няма следа. Министърът на вътрешните работи Валентин Радев ще бъде в селото в 17,30 часа.", "date": "2017.10.25", "title": "Откриха Димитър от Черни връх хванат за ламарини, три часа престоял във водата"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D1%81%D1%8A%D1%80%D0%BC%D0%BE%D0%B2-%D0%B1%D1%8F%D0%B3%D0%B0-%D0%BE%D1%82-%D0%B5%D1%82%D1%8A%D1%80-news700016.html", "text": "Георги Сърмов ще напусне Етър до края на годината. Според източник, близък до играча, тим от чужбина е проявил сериозен интерес към него, като дори вече имало проведени първоначални разговори. Сърмов е твърд титуляр в Етър и добрите му игри не остават незабелязани. През миналия сезон халфът игра за молдовския Дачия, но напусна през лятото и дойде на стадион \"Ивайло\" като свободен агент. Навън той игра още за турския Касъмпаша и румънския Поли Тимишоара. Халфът вече е запознал треньора Станислав Генчев с възможността да напусне.", "date": "2017.10.25", "title": "Георги Сърмов бяга от Етър "}
{"url": "http://pik.bg/%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%BD%D0%BE%D0%B2%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D0%B2%D1%85%D0%BE%D0%B4%D0%B8%D0%B7%D1%85%D0%BE%D0%B4-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-news700062.html", "text": "По време на пленарното заседание на Европейския парламент в Страсбург бе обсъдено и одобрено създаването на нова система за Вход/изход, която ще се прилага по външните европейски граници, вкл. българските граници. Българският евродепутат от ГЕРБ/ЕНП Емил Радев приветства създаването на системата, защото тя ще позволи на правоприлагащите органи автоматично да изчисляват продължителността на престоя на гражданите на трети държави, за да установят дали е надвишен разрешения им престой в ЕС. Тази система, според него, ще допринесе към подобряване на европейската сигурност, сигурността по границите и най-вече борбата срещу незаконната миграция. Емил Радев подчерта значението на новата система за България като пазител на една от най-тежките външни европейски граници. Въпреки липсата на пълноправно членство на страната в Шенгенското пространство, системата ще бъде използвана ефективно на българска територия и ще подпомага работата на българските органи по охрана на границата. Евродепутатът отбеляза като голям успех за България включването на страната в географския обхват на системата и въвеждането на единно калкулиране на разрешения престой на територията на целия Европейски съюз, а не само в Шенгенското пространство, както беше първоначалното предложение на Европейката комисия. В резултат, по-рано през октомври месец беше предоставен пасивен достъп на България и до Визовата информационна система. Емил Радев припомни също значението на системата Вход/изход в контекста на взаимосвързаноста на европейските системи за охрана на границите и за доброто функциониране на Шенгенската информационна система за целите на връщането на нередовни мигранти. В заключение българският евродепутат призова неговите колеги да подкрепят споразумението, постигнато със Съвета, защото сигурни външни граници води до повече сигурност вътре в Европа.", "date": "2017.10.25", "title": "Емил Радев приветства идеята за нова европейска система за вход/изход по границите"}
{"url": "http://pik.bg/%D0%B0%D0%BD%D1%82%D0%BE%D0%BD-%D1%81%D1%82%D0%B5%D1%84%D0%B0%D0%BD%D0%BE%D0%B2-%D1%81%D0%B5-%D0%BE%D1%82%D1%80%D0%B5%D1%87%D0%B5-%D0%BE%D1%82-%D0%B3%D0%BE%D0%B4%D0%B5%D0%BD%D0%B8%D1%86%D0%B0%D1%82%D0%B0-%D1%81%D0%B8-%D0%BC%D0%B8%D0%B3%D0%BB%D0%B5%D0%BD%D0%B0-%D0%B0%D0%BD%D0%B3%D0%B5%D0%BB%D0%BE%D0%B2%D0%B0-%D0%B2%D0%B5%D1%87%D0%B5-%D0%B8%D0%BC%D0%B0%D0%BC-%D0%B5%D0%B4%D0%B8%D0%BD-%D0%BF%D1%80%D0%B8%D1%8F%D1%82%D0%B5%D0%BB-%D0%BF%D0%BE-%D0%BC%D0%B0%D0%BB%D0%BA%D0%BE-news699980.html", "text": "Антон Стефанов зачеркна Миглена Ангелова от списъка със своите приятел. Светският журналист, който изкара 29 дни в Къщата на \"ВИП Брадър\" призна, че е непростимо разочарован от своята бивша \"годеница\". Припомняме, че миналата година, след като \"Госпожа Искрено и Лично\" спечили звездния сезон на \"Биг Брадър\", Антон й падна на колене с годежен пръстен. Тази церемония обаче бе бутафорна и в името на шоуто. Преди Стефанов да напусне Къщата, Миглена влезе в нея, за да му върне годежния пръстен и да го порицае за представянето му в риалити формата. \"Защитавах я през целия минал сезон на \"ВИП Брадър\". Дори и невинаги да бях убеден в правотата й, стоях плътно до нея просто защото смятах, че един приятел не трябва да се предава. Да, ама този сезон видях, че приятелството за нея не е това, което е за мен\", призна Антон. Журналистът останал много разочарован от изказванията на Ангелова по време на лайфовете. \"Не очаквах подобно поведение. Приех с радост влизането й в Къщата. Дори връщането на пръстена не ме обиди, защото все пак този годеж си беше едно шоу. Но когато започна да ме наставлява разбрах, че нещо не е наред. В коментарите й ме изуми как твърди, че съм паднал на колене пред шеф Петров, а това е абсолютна лъжа. Обвини ме, че съм плакал много и от мен щяло да остане едно \"мокро петно\". Всъщност, приятелят се познава дали е такъв, когато е до теб в тежки ситуации. След \"ВИП Брадър\" разбрах, че вече имам един приятел по-малко. Много вярна е поговорката \"Няма ненаказано добро\", констатира Антон.", "date": "2017.10.25", "title": "Антон Стефанов се отрече от \"годеницата\" си Миглена Ангелова: Вече имам един приятел по-малко!"}
{"url": "http://pik.bg/%D0%BD%D0%B5%D0%B2%D0%B8%D0%B4%D0%B8%D0%BC%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%BD%D0%BE%D0%B2-%D0%BA%D0%BE%D0%BC%D0%BF%D1%8E%D1%82%D1%8A%D1%80%D0%B5%D0%BD-%D0%B2%D0%B8%D1%80%D1%83%D1%81-%D0%BA%D0%BE%D0%B4%D0%B8%D1%80%D0%B0-%D1%84%D0%B0%D0%B9%D0%BB%D0%BE%D0%B2%D0%B5-%D0%B8%D1%81%D0%BA%D0%B0-280-%D0%B4%D0%BE%D0%BB%D0%B0%D1%80%D0%B0-news699964.html", "text": "Нов компютърен вирус бе засечен в Украйна, Русия и в други държави. Според някои съобщения, сред засегнатите страни са още България и Турция. От новия вирус, наречен \"Bad rabbit\" са пострадали транспортни компании, медии и държавни учреждения, съобщава БНТ. Сред нападнатите компютърни мрежи са тези на летището в Одеса, украинското Министерство на инфраструктурата, редакциите на руската информационна агенция \"Интерфакс\". Вирусът кодира файловете на засегнатите компютри и иска заплащане от 0,05 биткойна или около 280 долара. Междувременно, компания за разследване на киберпрестъпленията заяви, че е открила начин да се справи с новия вирус. За да се избегне заразата на компютри, свързани в мрежи, трябва бързо да се изолират машините, които предават вредните файлове. Защитните мерки изискват и да се обновят операционни системи и системите за сигурност, както и да се блокират IP адресите и имената на домейните, от които се разпространява зловредният софтуер. Освен това трябва да се блокират изскачащите прозорци, а паролите да се заменят с по-сложни и да не се държат в нешифрован вид.", "date": "2017.10.25", "title": "НЕВИДИМА ЗАПЛАХА! Нов компютърен вирус кодира файлове, иска 280 долара"}
{"url": "http://pik.bg/%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0-%D1%83%D0%BD%D0%B8%D1%89%D0%BE%D0%B6%D0%B8%D1%82%D0%B5%D0%BB%D0%BD%D0%B8%D1%8F-%D0%BF%D0%BE%D1%82%D0%BE%D0%BF-news700074.html", "text": "Около 180 л/кв.м. паднаха в рамките на два часа. Това е изключително бедствено положение. Това заяви пред Би Ти Ви Вълчо Чолаков, областен управител на Бургаска област. Той пътува с трима министри към село Черни връх, Каменска община. Положението в Черни връх и Полски извор е било най-тежко през изминалата нощ. \"На място това, което видях, е унищожително. Обърнати коли, изместени из основите им къщи. От сутринта е обявено бедствено положение в община Камено, частично - в община Бургас\", допълни той. \"Имаме информация за седем язовира, които са с нарушени стени. Два от тях са край село Трояново, водосборът им преминава край река Русокастро и не застрашава населените места. В момента изследваме кога са извършени проверки точно на тези язовири... Проверява се хипотезата дали язовири с нарушена експлоатация не са довели до утежняване резултатите от бедствието\", коментира Чолаков.", "date": "2017.10.25", "title": "Областният управител на Бургас с последни данни за унищожителния потоп!"}
{"url": "http://pik.bg/%D0%BD%D1%81-%D0%BF%D1%80%D0%B8%D0%B5-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8%D1%8F-%D0%BF%D1%80%D0%BE%D0%B5%D0%BA%D1%82-%D0%BD%D0%B0-%D0%B3%D0%B5%D1%80%D0%B1-%D0%BD%D0%B0-%D0%BF%D1%8A%D1%80%D0%B2%D0%BE-%D1%87%D0%B5%D1%82%D0%B5%D0%BD%D0%B5-%D0%BE%D0%B1%D0%B7%D0%BE%D1%80-news700103.html", "text": "Председателят на новия антикорупционен орган да се избира от парламента. Това предвижда законопроектът на управляващите, който депутатите приеха днес на първо четене. Той получи подкрепата на 133-ма народни представители от ГЕРБ, Обединените патриоти и ДПС. Против гласуваха от БСП и партия Воля. Мнозинството отхвърли законопроекта на левицата. Управляващите правят трети опит за приемане на антикорупционен закон, след 2 неуспешни проекта на Меглена Кунева в предишния парламент. Двете най-големи партии защитиха коренно различните си идеи. ГЕРБ настояват шефът на бъдещия антикорупционен орган да се избира от депутатите, а БСП - от президента. Парламентът е този, който би трябвало да назначава този орган. Това беше мнението и становището в 43-я парламент, когато и БСП също подкрепиха законопроекта, посочи Цветан Цветанов - председател на ПГ на ГЕРБ. Предлагате ние, народните представители, да излъчим хората, които ще ни проверяват. Тоест да зависят от нас. Не ви ли изглежда много странно, колеги?, попита лидерката на левицата Корнелия Нинова. Председателят на новия антикорупционен орган да се избира от парламента. Това предвижда законопроектът на управляващите, който депутатите приеха днес на първо четене. Той получи подкрепата на 133-ма народни представители от ГЕРБ, Обединените патриоти и ДПС. Против гласуваха от БСП и партия Воля. Мнозинството отхвърли законопроекта на левицата. Управляващите правят трети опит за приемане на антикорупционен закон, след 2 неуспешни проекта на Меглена Кунева в предишния парламент. Двете най-големи партии защитиха коренно различните си идеи. ГЕРБ настояват шефът на бъдещия антикорупционен орган да се избира от депутатите, а БСП - от президента. Парламентът е този, който би трябвало да назначава този орган. Това беше мнението и становището в 43-я парламент, когато и БСП също подкрепиха законопроекта, посочи Цветан Цветанов - председател на ПГ на ГЕРБ. Предлагате ние, народните представители, да излъчим хората, които ще ни проверяват. Тоест да зависят от нас. Не ви ли изглежда много странно, колеги?, попита лидерката на левицата Корнелия Нинова. Председателят на новия антикорупционен орган да се избира от парламента. Това предвижда законопроектът на управляващите, който депутатите приеха днес на първо четене. Той получи подкрепата на 133-ма народни представители от ГЕРБ, Обединените патриоти и ДПС. Против гласуваха от БСП и партия Воля. Мнозинството отхвърли законопроекта на левицата. Управляващите правят трети опит за приемане на антикорупционен закон, след 2 неуспешни проекта на Меглена Кунева в предишния парламент. Двете най-големи партии защитиха коренно различните си идеи. ГЕРБ настояват шефът на бъдещия антикорупционен орган да се избира от депутатите, а БСП - от президента. Парламентът е този, който би трябвало да назначава този орган. Това беше мнението и становището в 43-я парламент, когато и БСП също подкрепиха законопроекта, посочи Цветан Цветанов - председател на ПГ на ГЕРБ. Предлагате ние, народните представители, да излъчим хората, които ще ни проверяват. Тоест да зависят от нас. Не ви ли изглежда много странно, колеги?, попита лидерката на левицата Корнелия Нинова.", "date": "2017.10.25", "title": "НС прие антикорупционния проект на ГЕРБ на първо четене (обзор)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-15-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B8%D0%B7%D0%B4%D1%8A%D1%85%D0%BD%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%BD%D0%B0-%D1%82%D0%BE%D0%B0%D0%BB%D0%B5%D1%82%D0%BD%D0%B0-news700026.html", "text": "Нелепа трагедия потресе училище № 85 във Волгоград. 15-годишен ученик внесъл в клас нож-пеперуда. Тийнейджърът започнал да демонстрира колко е ловък с хладното оръжие - подхвърлял го във въздуха и го ловял. Последният път не успял да го улови. Острието на ножа се забило в гърдите на ученика. Притискайки раната, той се спуснал към училищната тоалетна. Там момчето починало, без да дочака пристигането на линейката. Трагедията станала около 13 ч. местно време. По случая се води разследване.", "date": "2017.10.25", "title": "ТРАГЕДИЯ! 15-годишно момче издъхна в училищна тоалетна "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D1%81%D0%BC%D1%8A%D1%80%D1%82%D0%B5%D0%BD-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D1%80%D0%BE%D0%B4%D0%B8%D0%BB%D0%BA%D0%B0-%D0%B2-%D0%BC%D0%B0%D0%B9%D1%87%D0%B8%D0%BD-%D0%B4%D0%BE%D0%BC-news700014.html", "text": "Полицията разследва смъртен случай на родилка в СБАЛАГ „Майчин дом”, съобщиха от пресцентъра на СДВР.", "date": "2017.10.25", "title": "ИЗВЪНРЕДНО! Полицията разследва смъртен случай на родилка в \"Майчин дом\""}
{"url": "http://pik.bg/%D0%BF%D0%BE%D0%B4-%D0%BF%D0%B0%D1%80%D0%B0-%D1%82%D0%B5%D1%80%D0%B2%D0%B5%D0%BB-%D0%BF%D1%83%D0%BB%D0%B5%D0%B2-%D1%81%D0%B5-%D0%B1%D0%B8%D0%B5-%D0%B2-%D1%87%D0%B8%D0%BA%D0%B0%D0%B3%D0%BE-%D1%81%D0%BB%D0%B5%D0%B4-2-%D0%B4%D0%BD%D0%B8-news700018.html", "text": "Тервел Пулев се качва на ринга след 2 дни в гала вечер, организирана от американска компания в Чикаго. Тази изненадваща новина съобщи той по време на пресконференцията, която дадоха с брат му Кубрат по-рано днес. Съперник на Тервел в полутежка категория ще бъде местният боксьор Брайтън Норууд. 30-годишният профибоксьор е висок 178 см и до момента има 6 мача, от които 4 победи (3 с нокаут), 1 загуба и едно равенство. От своя страна Пулев е 187 см и до момента има зад гърба си 4 двубоя, всичките спечелени с нокаут. За пръв път обаче българинът ще се бие в Америка. \"Противникът ми се отказа в последния момент и трябваше да търсим друг.  Мачът ми е в петък. Имах проблем с визата и за това ще летя в последния момент. Не мисля обаче, че имам нужда от аклиматизация. Няма да го подценя, но мисля, че съм по-класният боксьор, въпреки че двамата имаме сходен актив от мачове. Ще се бия в 6 или 8 рунда. Гледах вече негово видео. Противникът ми е обратен гард. Той може да бъде доста опасен. Подготвен съм за така наречения мръсен бокс и очаквам номера”, заяви Тервел. Заедно с него за САЩ ще лети и Кубрат.", "date": "2017.10.25", "title": "ПОД ПАРА! Тервел Пулев се бие в Чикаго след 2 дни"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D1%82%D1%80%D0%B8%D0%B3%D1%80%D0%B0%D0%B4-%D0%BA%D0%B0%D0%BC%D0%B5%D1%80%D0%B0-%D0%B7%D0%B0%D1%81%D0%BD%D0%B5%D0%BB%D0%B0-16-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%BF%D1%80%D0%B5%D0%B4%D0%B8-%D1%81%D0%BC%D1%8A%D1%80%D1%82%D1%82%D0%B0-news700104.html", "text": "Разследването за смъртта на 16-годишния Кристиян Младенов край родопското село Триград продължава. Две седмици десетки доброволци, полицаи и близки издирваха момчето, което избяга, след като блъсна група туристи на 9 юли. За съжаление  Кристиян бе открит мъртъв в подножието на една от скалите на Триградското ждрело, която е с височина повече от 120 м. Мястото, на което бе открит трупът е на около 500 метра от последния хотел в Триград и на около стотина от изхода на пещерата \"Дяволското гърло\". Наложи се алпинисти да вадят тялото, а в Триград бе обявен траур. Оказва се, че има записи от камера, която е заснела последните минути от живота на момчето, съобщи смолянският в. \"Отзвук\", цитиран от Дир.бг. „Очаква се да стане съдебно-медицинската експертиза, след което ще бъде назначена съдебно-психиатрична послесмъртна експертиза“, съобщиха от Окръжната прокуратура в Смолян. Вещите лица ще трябва да изследват поведението на Кристиян преди смъртта му. Трагедията се разигра през нощта срещу 9 юли. Излизайки от завой, автомобилът се врязва в пешеходци. Момчето в паника слиза от колата и тръгва към гората. По пътя изхвърля телефона си. За щастие няма убити при катастрофата, но Кристиян така и не разбира за това. Две седмици по-късно тялото на момчето беше открито на около стотина метра от изхода на „Дяволското гърло” и на 500 метра от последния хотел в Триград.", "date": "2017.10.25", "title": "ТРАГЕДИЯТА В ТРИГРАД! Камера заснела 16-годишния Кристиян преди смъртта"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D1%8A%D0%B6%D1%8A%D1%82-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D1%8F%D1%85%D0%BD%D0%B0-%D0%B1%D0%BC%D0%B2-%D0%B7%D0%B0-50-%D0%B1%D0%BE%D0%BD%D0%B0---%D0%BC%D0%B8%D1%82%D0%BA%D0%BE-%D0%BD%D0%B8%D0%BD%D0%BE%D0%B2-%D1%88%D0%B5%D1%84%D1%81%D1%82%D0%B2%D0%B0-%D0%B2-%E2%80%9E%D0%BB%D1%83%D0%BA%D0%BE%D0%B9%D0%BB%E2%80%9D-%D1%81--news700010.html", "text": "Съпругът на Корнелия Нинова - Митко Нинов, яхна нова мощна кола, с която е сменил предишния си джип. Бившият митничар, който от няколко години е важен директор в петролния гигант „Лукойл”, юрка из столичните улици шефско возило, прилягащо на баровец – лимузина БМВ от седма серия. Нинов бе засечен с придобивката, за която не е ясно дали е лична или служебна, от фотографите на „Ретро”, които видяха, че той се е отказал от предишния си джип за сметка на баварския звяр. Беемвето, на което се радва Нинов, не е нов модел, но е достатъчно луксозен и на вторичния пазар цената му според екстрите варира от 40 до 60 хиляди лева. Така по груби сметки става ясно, че съпругът на радетелката за високи заплати и пенсии троши по родните пътища 250 минимални пенсии по 200 лв. По думите на соцлидерката обаче тя и съпругът й живеят едва с 2500 лв., така че едва ли е възможно с подобен доход семейството на лидерката на БСП да се сдобие с подобна кола, освен ако тя не е директорска придобивка на бившия митничар, дадена му за ползване от петролния гигант. В противен случай, ако Нинов е трябвало да събира парите, то е спестявал поне 2 години, за да си позволи тази кола. И то при положение че не са си позволявали никакви други разходи и са карали на вегетация. Припомняме, че единствено агенция ПИК разкри къде и на каква длъжност работи съпругът на Нинова. Половинката й от няколко години е в петролния гигант „Лукойл”, където преуспява във възловата дирекция „Развитие и експлоатация” в лъскавата централна офис сграда на фирмата в София и отговаря за куп тръжни процедури. Преди да се установи в „Лукойл”, Димитър Нинов е работил като митничар, като е ръководил смени на различни родни граници. Кариерата му там е от 1998 до 2006 г., включително по времето, когато Нинова е в „Булгартабак”. Малко след това Димитър Нинов създава собствена фирма „Интер проект 3” ЕООД, в която бил управител с жена си Корнелия. Не е ясно с какво се е занимавал и как е потръгнал бизнесът му, но след това акостира на сладкия пост с шефска заплата в „Лукойл”, където се подвизава и до днес. Интересно е обаче и защо и как Митко Нинов е сменил лъскавия джип „Акура”, произведен за щатския пазар, чиято цена също бе над 50 хиляди лева. Нинов е сменил тузарския джип \"Акура\" за още по-лъскавото БМВ", "date": "2017.10.25", "title": "САМО В ПИК И \"РЕТРО\"! Мъжът на Нинова яхна БМВ за 50 бона - Митко Нинов шефства в „Лукойл” с тузарска лимузина от седма серия (ПАПАРАШКИ СНИМКИ)"}
{"url": "http://pik.bg/%D1%80%D0%B5%D0%BF%D0%BE%D1%80%D1%82%D0%B0%D0%B6-%D0%B2-%D0%BF%D0%B8%D0%BA-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D0%BD%D0%B0-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%B2%D0%B5%D0%BB%D0%BE%D0%B0%D0%BB%D0%B5%D1%8F%D1%82%D0%B0-%D0%BD%D0%B0-%D1%80%D0%B0%D0%BA%D0%BE%D0%B2%D1%81%D0%BA%D0%B8---%D1%82%D1%80%D0%B0%D1%84%D0%B8%D0%BA%D1%8A%D1%82-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BA%D0%BE%D1%88%D0%BC%D0%B0%D1%80%D0%B5-news700011.html", "text": "Преди седмица кметът на София Йорданка Фандъкова заяви, че столицата ще се превърне в \"зелен град\" за пример и това се случи едва за няколко дни. Емблематичният булевард \"Георги С. Раковски\" освен с множеството театри, министерства и Централния военен клуб, придоби и две чисто нови велоалеи. Лентите са от по 1,5 м широчина от двете страни на пътното платно и по този начин от две ленти във всяка посока шофьорите вече могат да разполагат само с по една. Наш екип провери на място дали новото трасе за колоездачи затруднява трафика в столицата. През работен ден, часът е малко след обяд, а придвижването в района се осъществява по-трудно и от това в пиков час. Алеята за колоездачи е специално отделена от автомобилния трафик с по-високи пластмасови ленти, за да не бъде пресичана. Но дори и приспособленията да отделяне на алеите не спряха някои от шофьорите да премитан през тях дали за да изпреварят оттаналите участници в движението, или по невнимание, но такива инциденти не липсваха. От разходката по цялата дължина на алеята виждаме, че тя все още не е свързана с цялостна инфраструктура за колоездачите в града. Дори велоалеята от страната на Министерство на финансите започва също толкова внезапно и ненадейно, както и свършва. Велосипедното трасе, което минава от другата страна на булеварда продължава и към градината \"Кристал\", където на места цели алеи са заети и не е предвидено никакво място за пешеходците. На двете кръстовища, пресичащи алеята, вече има добавени специални светофари за велосипедите, но все още не работят. Най-опасното и обсъждано място от новата велоалея е отсечката от ул.\"Иван Вазов\" до \"Ген. Гурко\", където съществуващата регулация на движението създава сериозни предпоставки за катастрофи. Но това не е единствената изненада за шофьорите в столицата. Нашият екип забеляза също така, че знаци за велоалея се поставят и на наскоро обновения бул. \"Дондуков\". Трасето за колоездачи е двупосочно и е позиционирано в от дясната страна на платното, като отново ощетява водачите на превозни средства отново с една лента. Междувременно преди минути стана ясно, че заради броженията екипи на \"Градска мобилност\" правят някакви дейности по алеята, което бе документирано и от фотографите на ПИК. Работниците поставят допълнителни гумени ограничители, с които да възпрепятстват паркирането на коли. На въпроси на ПИК и ПИК TV към общината чие е решението за поставяне на велоалеята все още се чакат отговорите, като междувременно пред журналисти  зам.-кметът по транспорта на София Евгени Крусев обясни, че според него няма проблем, тъй като пропускливостта на автомобилното движение не е намалена. Столичани пък коментираха във фейсбук, че вероятно алеята точно на ул. \"Раковски\" е направена заради бъдещото европредседателство на България, така че да се представим София като зелен град пред чужденците, които ще пътуват именно по това трасе, за да стигнат сградата на Европарламента. Същото вероятно важи и за бул. \"Дондуков\", тъй като и там има правителствени сгради, които ще се посещават от делегациите.", "date": "2017.10.25", "title": "РЕПОРТАЖ В ПИК! Столичани на бунт срещу велоалеята на \"Раковски\" - трафикът в центъра кошмарен, стесняват с колоездачно трасе и бул. \"Дондуков\" (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B0%D1%82%D0%B0-%D0%B2-%D0%BC%D0%B0%D0%B9%D1%87%D0%B8%D0%BD-%D0%B4%D0%BE%D0%BC-%D1%80%D0%BE%D0%B4%D0%B8%D0%BB%D0%BA%D0%B0-%D1%81%D0%BB%D1%83%D1%87%D0%B0%D1%8F%D1%82-%D1%81%D0%B5-%D0%B7%D0%B0%D0%BF%D0%BB%D0%B8%D1%82%D0%B0-news700102.html", "text": "Случаят с починалата родилка в „Майчин дом“ се заплита! Уж всичко й било нормално, а имала температура и отказала да влезе в болница! . „На 20 дни си ходеше на прегледите. През 20 дни е давала кръв за изследвания, както се прави. Нищо й нямаше. Смееше се, беше весела, както нормално“, разказа брат й пред БНТ Жената е имала температура в понеделник и отива в клиниката „Д-р Щерев“, където я преглеждат, но отказва хоспитализация. На другия ден пак се връща и й правят изследвания, като се установяват проблеми с тоновете на бебето. Усъмняват се за възпалителен процес и я приемат. Бременността на младата жена е била проследявана в клиника „Д-р Щерев“. В клиниката обаче не могат да се грижат за недодоносени бебета и това е причината да я насочат към „Майчин дом“. „Имаше влошени тонове на бебето, но и тежък процес. Това ни накара да предприемем преждевременно раждане, за да запазим бебето. От процеса последва отказ на бъбреци, отказ на черен дроб. Ситуацията става такава, че не можеш да направиш нищо“, коментира лекарка от „Майчин дом“. Тя добави, че бебето е родено в 8-ия месец и е със стабилни показатели, като се полагат адекватните грижи за него. От „Майчин дом“ са уведомили Медицинския одит и по случая е предприета проверка. Прокуратурата също е сезирана и води разследване на трагедията с починалата млада родилка, която е била на 27 години. Припомняме, че днес и двете здравни заведения пуснаха до медиите съобщения, в които обясняват позицията си. (ВИЖ В ОЩЕ ПО ТЕМАТА)", "date": "2017.10.25", "title": "ИЗВЪНРЕДНО! Проговори братът на починалата в \"Майчин дом\" родилка! Случаят се заплита"}
