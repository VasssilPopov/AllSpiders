{"url": "https://pik.bg/%D0%B6%D0%B8%D0%B2%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D1%85%D0%BE%D1%81%D0%B5-%D0%BA%D0%B0%D1%80%D0%B5%D1%80%D0%B0%D1%81-%D0%BF%D1%80%D0%B5%D0%BF%D1%8A%D0%BB%D0%BD%D0%B8-%E2%80%9E%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86%E2%80%9D-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D1%81%D0%B8-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BD%D0%B8%D0%BC%D0%BA-news840769.html", "text": "Легендарният испански тенор Хосе Карерас препълни зала „Арена Армеец” в София. Това е и последният концерт на звездата на Балканите. С турнето си, което продължава няколко години, той си взима \"сбогом\" със своите почитатели в целия свят. Карерас и екипът останаха в София цели четири дни като три от тях посветят изцяло на репетиции с оркестъра на Софийска опера и балет. Прочутият испански артист прецизира и вокални дуети с тенора Росен Ненчев и сопраното Илина Михайлова, с които излезе на сцената, заедно оркестъра на Операта, съобщава \"Булфото\". Испанската оперна легенда лично е избрал талантливите български артисти да станат част от последния му концерт за България и Балканския полуостров. Бенефисния концерт на Хосе Карерас дирижира уважаваният испански диригент Давид Хименес. Сподели:", "date": "2019.05.12", "title": "ЖИВА ЛЕГЕНДА: Хосе Карерас препълни „Арена Армеец” за последния си концерт в България (СНИМКИ)"}
{"url": "https://pik.bg/%D0%B9%D0%BE%D0%B0%D0%BD%D0%B0-%D1%84%D0%B8%D0%BB%D1%8C%D0%BE%D0%B2%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%BD%D0%B0-%D0%B3%D0%B5%D1%80%D0%B1-%D0%B2%D0%B0%D0%B6%D0%BD%D0%BE-%D0%B5-%D0%B2-%D0%B5%D0%BF-%D0%B4%D0%B0-%D0%B8%D0%BC%D0%B0-%D0%B7%D0%BD%D0%B0%D0%B5%D1%89%D0%B8-%D0%BC%D0%BE%D0%B6%D0%B5%D1%89%D0%B8-%D0%B8-%D0%BE%D1%82%D0%B4%D0%B0%D0%B4%D0%B5%D0%BD%D0%B8-news840835.html", "text": "Изборите за Европейски парламент са важни за гражданите на Европа, за европейските ценности, които трябва да бъдат споделяни, за бъдещето в общия ни дом. Важно е да отстояваме и каузите, които са важни за България и за всеки един регион в страната ни. Това каза кандидатът за евродепутат от ГЕРБ Йоана Йончева-Фильова, по време на предизборно събрание на общинската структура на ГЕРБ в Казанлък. Тя посочи, че ще работи за ефективна демографска политика, включваща реални мерки за повишаване на раждаемостта. \"Като майка на трима сина искам децата ми да останат в България, да учат, работят и създават поколения в страната ни\", подчерта Фильова. \"Европа е в Казанлък, в Стара Загора, във всяко населено място от страната ни. Виждате парковете, училищата, туристическите обекти, булевардите и спортните площадки. ЕС ни подкрепя и това може да се види и усети от всеки човек. Повишава се качеството на живот и в нашия старозагорски регион, и това кара младите хора да се връщат, да остават да работят и да създават семейства ту\", подчерта Николай Диков, който също е част от листата на ГЕРБ. \"Необходима е пълна мобилизация за предстоящите на 26 май избори. Те са важни за посоката ни на развитие. Неоспорим факт е, че само с общинските бюджети няма как да се инвестира във всичко, което е необходимо, и което изискват гражданите от местната власт“, категорична бе Галина Стоянова, която е общински ръководител и кмет на Казанлък. \"По-голямата част от проектите, които са реализирани през миналите години са финансирани чрез европейската солидарност и ако ние не защитаваме тази политика, градовете ни нямаше да имат този облик\", посочи пред казанлъчани областният координатор на ГЕРБ Пламен Йорданов. Той допълни, че добрият синхрон между правителството, българските евродепутати и кметовете по места, прави възможно отстояването интересите на страната ни, както и реализацията на проектите. \"Не е никак лесно да отстояваш, печелиш и реализираш европроекти. Днес, като погледнем всичко, което е постигнато, нещата изглеждат лесни, но това не е така“, категоричен бе той. И подчерта, че зад видимото стои много труд, екипна работа и визия за развитие на страната ни, която всеки ден се отстоява от ГЕРБ. Сподели:", "date": "2019.05.12", "title": "Йоана Фильова, кандидат за евродепутат на ГЕРБ: Важно е в ЕП да има знаещи, можещи и отдадени на каузата България хора (СНИМКИ)"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%80%D1%83%D0%BC%D0%B5%D0%BD-%D1%85%D1%80%D0%B8%D1%81%D1%82%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%BD%D0%B0-%D0%B1%D1%81%D0%BF-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B8-%D1%81-%D0%B3%D0%B5%D1%80%D0%B1-%D0%B8%D0%BC%D0%B0-%D0%B1-news840725.html", "text": "По думите му ГЕРБ действа правилно с исканите оставки и те до голяма степен успокояват обществото. Христов обаче бе категоричен, че големият проблем е, че подобно нещо не се случва в другите партии. Той също така сподели, че президентът Румен Радев не е равноотдалечен от всички партии и това се вижда с просто око. Христов допълни, че споразумението между СДС и ГЕРБ може да прерасне в коалиция в някои райони на местните избори. Скандалите, на които ставаме свидетели в последно време са дело на реваншизъм. Това обяви председателят на СДС Румен Христов пред \"България он еър\". Сподели:", "date": "2019.05.12", "title": "ГОРЕЩА ТЕМА: Румен Христов с остър коментар за скандалите на БСП: Коалицията ни с ГЕРБ има бъдеще"}
{"url": "https://pik.bg/%D0%BE%D1%81%D0%B2%D0%B5%D1%82%D0%B8%D1%85%D0%B0-%D0%BD%D0%BE%D0%B2%D0%BE%D1%82%D0%BE-%D0%B7%D0%BB%D0%B0%D1%82%D0%BD%D0%BE-%D0%BA%D1%83%D0%B1%D0%B5-%D0%B8-%D0%BA%D1%80%D1%8A%D1%81%D1%82%D0%B0-%D0%BD%D0%B0-%D1%86%D1%8A%D1%80%D0%BA%D0%B2%D0%B0%D1%82%D0%B0-%E2%80%9E%D1%81%D0%B2%D0%B5%D1%82%D0%B8-%D0%B3%D0%B5%D0%BE%D1%80%D0%B3%D0%B8%E2%80%9D-%D0%B2-%D0%BE%D0%B4%D1%80%D0%B8%D0%BD-news840738.html", "text": "В Одрин днес бе тържествено осветено новото златно кубе и златен кръст на българската църква \"Свети Георги\". Ремонтът на храма е извършен с инвестиции от държавата на стойност 22 хил. евро. Златният кръст и покритието на купола са  изработени от пловдивска фирма. В стените на храма са вградени и 4 нови керамични икони. Църквата беше възстановена преди 11 години от българската държава с помощта на Одринската община. Възстановена беше и българската църква \"Св. Св. Константин и Елена\". Сподели:", "date": "2019.05.12", "title": "Осветиха новото златно кубе и кръста на църквата „Свети Георги” в Одрин"}
{"url": "https://pik.bg/%D0%BF%D0%BE%D0%BB%D1%8F%D1%86%D0%B8%D1%82%D0%B5-%D0%BD%D0%B5%D0%B3%D0%BE%D0%B4%D1%83%D0%B2%D0%B0%D1%82-%D0%BC%D0%B0%D1%89%D0%B0%D0%B1%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%B5%D0%B4-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D0%B2%D1%8A%D0%B2-%D0%B2%D0%B0%D1%80%D1%88%D0%B0%D0%B2%D0%B0-news840771.html", "text": "Стотици хора се включиха в протестния марш пред американското посолство във Варшава в знак на недоволство срещу оказвания от САЩ натиск върху Полша да компенсира евреите, загубили собствеността си по време на Холокоста, съобщи „Раша тудей“. Демонстрацията, която се проведе в събота, предизвика мащабна вълна от обвинения в антисемитизъм. Националисти и членове на крайно десни организации се събраха пред офиса на полския премиер Матеуш Моравецки. Те скандираха срещу американския закон S. 447, по-известен като Акта за справедливост за некомпенсираните оцелели днес. Той беше подписан и влезе в сила миналата година и изисква от Държавния департамент на САЩ да контролира реституцията на имоти, иззети по време на Холокоста в редица държави по света. Моравецки изказа подкрепата си за протестиращите с мотива, че всъщност полският народ трябва да бъде компенсиран за престъпленията на нацистите. След това демонстрантите се отправиха към американското посолство в полската столица. Хората развяваха плакати, на които се четеше „Полша няма никакви задължения“ и скандираха „Това е Полша, не Полин“, използвайки еврейското наименование на страната си. Критици на закона твърдят, че той ще нанесе огромни щети на икономиката. Според опонентите самата Полша също никога не е била адекватно компенсирана от Германия за издевателствата по време на нацисткия режим. Според крайно десни групи Акт 447 ще принуди Полша да плати 300 милиарда долара под формата на компенсации. Демонстрацията обаче беше определена от мнозина като открито антисемитска, като някои дори я нарекоха най-голямото подобно събитие в най-новата история на страната. Сподели:", "date": "2019.05.12", "title": "ПОЛЯЦИТЕ НЕГОДУВАТ: Мащабен протест пред посолството на САЩ във Варшава"}
{"url": "https://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B2-%D0%B8%D1%81%D0%BF%D0%B5%D1%80%D0%B8%D1%85-%D1%83%D0%B6-%D0%B0%D1%81%D1%84%D0%B0%D0%BB%D1%82%D1%8A%D1%82-%D0%BD%D0%B5-%D1%81%D0%B5-%D1%8F%D0%B4%D0%B5%D1%88%D0%B5-%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%80%D0%B5%D0%B3%D0%B8%D0%BE%D0%BD%D0%B8-%D0%B8%D0%BC%D0%B0%D1%82-%D0%BD%D1%83%D0%B6%D0%B4%D0%B0-%D0%BE%D1%82-%D0%BC%D0%BD%D0%BE%D0%B3-news840816.html", "text": "За мен всеки регион е важен - независимо дали е малък или голям. Всеки човек е важен - независимо откъде е и от кой етнос е. Това каза кандидатът за евродепутат Лиляна Павлова на среща с жители на Исперих. На срещата присъстваха народният представител Десислава Атанасова, областният координатор на ГЕРБ и кмет на Разград д-р Валентин Василев, както и общинският ръководител на ГЕРБ-Исперих Виолета Тодорова. Лиляна Павлова сподели, че от години не е министър на регионалното развитие и благоустройството, но милее за районите ни и иска те да стават все по-добри места за живеене. „Колкото и нашите опоненти да твърдят, че „асфалт не се яде”, пътувайки насам в региона все повече се убеждавам, че той се нуждае от много асфалт и добри пътища”, допълни тя. „По хубавите пътища идва бизнесът, идват инвестициите. Уверена съм, че трябва да продължат инвестициите в пътна инфраструктура, канализация, площади и детски площадки ”, заяви тя пред жителите на Исперих. „Много често си говорим за Европа и искам да ви уверя, че тя не е нещо далечно. Исперих е Европа. Не е лесно да се изравнят доходите ни с европейските, защото започнахме от различни нива. Преди 20 години в България започнахме с пенсии от 3 долара, с фалирали банки и дружества. Всички искаме по-добри доходи и пенсии и работим за това, но става бавно“ допълни Павлова. Сподели:", "date": "2019.05.12", "title": "Лиляна Павлова в Исперих: Уж асфалтът не се ядеше, но българските региони имат нужда от много асфалт, за да дойдат инвеститорите"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B8%D1%80%D0%B0%D0%BD-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B0%D0%BF%D0%B0%D0%B4%D0%BD%D0%B5-%D0%B8%D0%B7%D1%80%D0%B0%D0%B5%D0%BB-news840770.html", "text": "Израелският енергиен министър Ювал Щайниц предупреди за възможни , съобщава \"Ройтерс\". В последните дни САЩ засилиха икономическия и военния натиск върху Иран, като президентът Доналд Тръмп в четвъртък призова лидерите му да разговарят с него за отказване от ядрената си програма и заяви, че не би могъл да изключи въоръжена конфронтация, припомня \"Нюз.бг\". Правителството на израелския премиер Бенямин Нетаняху, което подкрепя твърдата позиция на Тръмп срещу своя най-голям враг, до момента се въздържаше от коментари относно изострящото се напрежение между Иран и САЩ. Късайки с мълчанието Ювал Щайниц заяви, че . \"Ако се случи някакъв горещ конфликт между Иран и САЩ, между Иран и неговите съседи, \" от Газа или дори, че ще се опитат да \", коментира Щайниц, който е член на кабинета по сигурността на Нетаняху, пред местна телевизия. преки или прокси нападения на Иран срещу Израел, ако конфликтът между Техеран и Вашингтон ескалира в Персийският залив нещата се разгорещяват не изключвам те да активират \"Хизбула\" и \"Ислямски джихад изстрелят ракети от Иран към Държавата Израел Сподели:", "date": "2019.05.12", "title": "НАПРЕЖЕНИЕ: Иран може да нападне Израел"}
{"url": "https://pik.bg/%D0%B5%D0%BA%D0%BE%D0%B0%D0%BA%D1%82%D0%B8%D0%B2%D0%B8%D1%81%D1%82%D0%B8-%D0%B7%D0%B0%D0%BB%D1%8F%D1%85%D0%B0-%D1%81%D1%82%D1%8A%D0%BB%D0%B1%D0%B8%D1%82%D0%B5-%D0%BD%D0%B0-%D1%82%D1%80%D0%BE%D0%BA%D0%B0%D0%B4%D0%B5%D1%80%D0%BE-%D1%81-%D0%B1%D1%83%D1%82%D0%B0%D1%84%D0%BE%D1%80%D0%BD%D0%B0-%D0%BA%D1%80%D1%8A%D0%B2-news840795.html", "text": "Френски радикални екоактивисти организираха акция в Париж, чиято цел бе да се напомни на властите, че е необходимо да бъдат взети мерки за запазването на биоразнообразието, предаде АФП, цитирана от БТА. Акцията бе на движението \"Въстание срещу измирането\", което се бори срещу климатичните промени. Десетки негови активисти, облечени само в черно, излязоха днес на площад Трокадеро и призоваха властите да не допускат изчезването на редки видове животни и растения. Няколко протестиращите носеха плакат, на който можеше да се прочете: \"Спрете измирането!\". След няколко минути мълчалив протест край стените на двореца Шайо демонстрантите се насочиха към стъпалата на Трокадеро, върху които изляха близо 300 литра бутафорна кръв. Според документ на Междуправителствената научно-политическа платформа по биоразнообразие и екологични системи, който бе публикуван в Париж на 6 май, милион видове животни и растения на Земята са застрашени от изчезване и главната причина за това е човекът. Според данни на експерти три четвърти от територията на сушата и две трети от морската среда през последните години са били подложени на значителни промени заради човешката дейност. Документът бе утвърден в края на заседанието на платформата в централата на ЮНЕСКО във Франция. Той свежда до 40 страници, предназначени за политическите лидери, мащабен доклад от 1800 страници, изготвян в продължение на 3 години от 145 учени. Сподели:", "date": "2019.05.12", "title": "Екоактивисти заляха стълбите на Трокадеро с бутафорна кръв"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D0%B3%D0%B5%D1%80%D0%B1-%D0%B8-%D1%81%D0%B4%D1%81-%D0%BF%D0%BE%D0%BF%D0%B0%D1%80%D0%B8%D1%85%D0%B0-%D0%BC%D0%B5%D1%80%D0%B0%D1%86%D0%B8%D1%82%D0%B5-%D0%BD%D0%B0-%D0%B1%D1%81%D0%BF-%D0%B7%D0%B0-%D0%B5%D0%B2%D1%80%D0%BE%D0%B2%D0%BE%D1%82%D0%B0-news840703.html", "text": "Защитихме рекорден европейски бюджет за България в размер на 18 млрд. лв. В него влиза финансиране за традиционни за страната ни политики – регионална, земеделска. Този бюджет е израз на доверието, което България и премиерът Борисов имат в Европа. Това каза водачът на листата на ГЕРБ и СДС за европейските избори Мария Габриел по време на основното предизборно събитие на ГЕРБ в Кюстендил. На него присъстваха още областният координатор на ГЕРБ – Кюстендил Виктор Янев, народните представители Кирил Калфин и Радослава Чеканска, председателят на СДС Румен Христов, кметове на общини, кметства, съветници, председатели и членове на общински ръководства на ГЕРБ от Кюстендилска област. „За нас България е кауза и за да пребъде тя е важно образованието на младите хора. Благодарение на България образованието ще стои високо в дневния ред на ЕС, това е инвестиция в бъдещето“, уточни водачът на листата. Според нея каузата за България е и грижа за всяко населено място. „Европейските политики трябва да са адаптирани към реалностите в България. Сега някои общини са изключени от Програмата за развитие на селските райони и това трябва да се промени. Искаме в селата ни да има повече живот“, каза Мария Габриел. Тя бе категорична, че национален интерес се защитава с дипломация и авторитет. „Ние ги имаме, нашата листа е най-добрата. Нека всички на 26 май изпратим силно послание към ЕС. Послание за активна България, която въпреки че в края на миналия век започна от нулата – сега е много развита“, призова Габриел. „Нека на 26 май да предотвратим нашето отечество да попадне в ръцете на бившите комунисти и на жената с болни амбиции за власт и премиерски пост. Тя е впрегнала всичко най-ужасно и вече отвращава всички ни. Нинова няма как да спечели нови избиратели, затова иска да отблъсне нашите“, отчете на свой ред Андрей Ковачев. Той бе категоричен, че където има комунизъм – няма европейски доходи. „Тези хора доведоха страната дотам, че 1 долар струваше 3000 лв., а сега искат европейски доходи. Няма как, ние започнахме от дъното“, отбеляза кандидатът за член на ЕП. Ковачев отново напомни, че единственият цивилизован начин за интеграция на страните от Западните Балкани е европейска перспектива. „Ще работя да спрем завинаги пропагандата и омразата между сънародници в различни точки на Балканите, искам границите да са символични“, сподели той. „Познавам българските региони и населени места, знам какво постигнахме заедно, а то е много. С европейското финансиране ремонтирахме сгради, улици, санирахме блокове. Ние в ЕП ще имаме важна задача – за следващия програмен период да работим фондовете за България не само да бъдат повече, но и да достигнат до малките общини и всеки гражданин да се почувства достоен европеец, защото той е именно такъв. Да направим така, че да има високи доходи и перспектива за младите хора. Ние знаем как и не е нужно да даваме голи обещания, защото рецептата ни е известна – работа, работа и работа“, заяви кандидатът за евродепутат Лиляна Павлова. „Не бива да подценяваме изборите, защото БСП чрез тях ще опитат да свалят от власт правителството и да разкарат демократите от политическия живот. Има само една политическа сила, която може да развали сценария им и това е ГЕРБ“, обясни Александър Йорданов от СДС. По думите му всички останали участници на изборите имат други цели, но не и да спрат Нинова и „офшорничката“ Йончева. „Западните хора създадоха ЕС, те живеят по-добре от нас, имат по-високи доходи и причината е една – комунисти не са ги управлявали. БСП ни доведоха до финансова и икономическа пропаст. Възрастните се питат „защо са ни такива пенсиите“ – ами няма как от 10 лв. изведнъж да станат 2000 евро“, посочи кандидатът за евродепутат. „Казвам на младите, които не са живели във времената на БСП на власт – тежко ни на всички, ако допуснем да ни победят. Ние имаме отбор от доказани имена в Европа. Нека изпратим тях в ЕП, а не случайни лица, тръгнали за първи път на избори“, завърши Йорданов. „БСП поискаха битка за тези избори и ще я получат. Ние, от СДС, сме изключително мобилизирани. Имаме качествена листа, аз вярвам на хората в нея. Сигурен съм, че ще победим“, каза председателят на СДС Румен Христов. Сподели:", "date": "2019.05.12", "title": "ЖЕСТОК УДАР: ГЕРБ и СДС попариха мераците на БСП за евровота"}
{"url": "https://pik.bg/%D0%BF%D0%B8%D1%8F%D0%BD-%D1%81%D0%B5-%D0%BC%D0%B5%D1%82%D0%BD%D0%B0-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%81%D0%B5%D0%BB%D1%81%D0%BA%D0%B8-%D1%81%D1%8A%D0%B1%D0%BE%D1%80-%D0%B4%D1%80%D1%8A%D0%BF%D0%BD%D0%B0-%D0%B8%D0%BD%D1%81%D1%82%D1%80%D1%83%D0%BC%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D0%BE%D1%80%D0%BA%D0%B5%D1%81%D1%82%D1%8A%D1%80%D0%B0-%D0%BD%D0%BE-%D0%B3%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85-news840797.html", "text": "Мъж в нетрезво състояние провали празника в пловдивско село. Инцидентът е станал в Куртово Конаре, където се е провеждал традиционен събор. През целия ден е звучала музика от специално изградена сцена, скарите с вкусни мезета са пушели, а алкохолът се е леел като вода. В разгара на празненството местен жител, добре почерпен, се метнал на подиума при музикантите. Като диригент започнал да маха с ръце поклащайки се в ритъма на музиката. Хората от публиката го помолили да слезе и да остави оркестъра на мира, но думите им не били чути. Веселякът започнал да дърпа инструментите на музикантите от ръцете им, за да посвири и той, съобщава \"Трафик Нюз\". В опитите на жителите на селото да изгонят мъжа, той проявил агресия и започнал да буйства. Намиращите се в близост полицаи веднага се намесили в скандала. Опитали да усмирят пияния куртовец, но той още повече се разбунтувал. Наложило се да бъде закопчан с белезници и отведен в районното. Ден по-късно, вече изтрезнял, мъжът бил откаран в Районния съд в Пловдив. Там той разказал, че бил употребил много алкохол и не помнил почти нищо. Въпреки това съжалил за постъпката си и признал вина. Жителят на Куртово Конаре е без образование, без работа, но и без криминални прояви. За подобно деяние законодателят е предвидил два типа наказание: задържане в ареста или глоба. Поради ниската степен на общественото деяние и добрите характеристични данни на мъжа, магистратите бяха снизходителни към него и го наказаха единствено с парична санкция. Глобата, която трябва да заплати за своеволията си е в размер на 250 лева. Решението подлежи на обжалване! Сподели:", "date": "2019.05.12", "title": "Пиян се метна на сцената на селски събор, дръпна инструментите на оркестъра, но го арестуваха"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%BD%D0%B0-%D1%81%D0%BC%D1%8A%D1%80%D1%82-%D0%B4%D0%B2%D0%B0%D0%BC%D0%B0-%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8-%D0%B5%D0%BA%D1%81%D1%82%D1%80%D0%B5%D0%BC%D0%B8%D1%81%D1%82%D0%B8-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D0%BA%D0%B0-%D1%86%D1%8A%D1%80%D0%BA%D0%B2%D0%B0-news840798.html", "text": "Наказателен съд в Египет осъди на смърт двама екстремисти, обвинени за нападение срещу коптска (християнска) църква в град Хелуан, южно от столицата Кайро, предаде РИА Новости. Местни медии съобщиха, че още двама подсъдими по делото са осъдени на доживотен затвор, четирима души на по десет години затвор, още двама души на са осъдени на по три години затвор, а един обвиняем е бил оправдан. От прокуратурата съобщиха, че на осъдените са били повдигнати обвинения за създаване и финансиране на екстремистка група, убийство на девет копти и един полицай и опит за убийство на други граждани. Нападението беше извършено през декември 2017 година, когато група от петима екстремисти нападна църква в град Хелуан, допълва агенцията. Сподели:", "date": "2019.05.12", "title": "Осъдиха на смърт двама египетски екстремисти за нападение срещу християнска църква"}
{"url": "https://pik.bg/%D1%82%D1%80%D1%8A%D0%BC%D0%BF-%D1%89%D0%B5-%D0%BF%D1%80%D0%B8%D0%B5%D0%BC%D0%B5-%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-news840846.html", "text": "Президентът Доналд Тръмп ще приеме Виктор Орбан в Белия дом, отбелязвайки обръщане на политиката на неговата администрация, обезпокоена от факта, че централноевропейската нация се изплъзва от орбитата на Вашингтон, пише авторитетният американски вестник The Wall Street Journal, цитиран от Фокус. Орбан, бивш антикомунистически дисидент, който е водил Унгария от 1998 г.насам, с изключение на осем години, първо се отвърна от САЩ в началото на 2000-те, а през 2016 г. стана един от малкото европейски глави на правителствата, които подкрепиха президентския пост на Тръмп. Но зад това привидно затопляне се крие безпокойство. Държавният департамент и съветникът по националната сигурност смятат, че премиерът гледа твърде много към Москва, заявиха представители на САЩ, добавяйки, че е той е приел радушно китайските технологии и инвестиции и се е противопоставил на усилията на Вашингтон да убеди Унгария да купува повече газ от САЩ и по-малко от Русия. Скоро след атаките от 11 септември президентът Джордж Буш отказа да го покани в Белия дом, след като премиерът не осъди крайно десен депутат, който каза, че САЩ си ги заслужават. Когато загуби изборите през 2002 г., „Орбан наистина вярваше, че ходът на Буш допринесе за неговото неочаквано поражение “, каза по онова време Геза Йесенски, посланик в САЩ. Оттогава Орбан лесно печели последните си три последователни вота, а по време на комбинираните си четири мандата обяви за цел да премахне Унгарското общество на социалистите, либералите и глобалистите като част от неговата визия за така наречената нелиберална демокрация, за която той каза, че е вдъхновен от по-авторитарни правителства на Изток. \"Днес най-успешните страни в света са тези с най-стабилните политически системи\", каза той през април в Казахстан. \"Балансът между Изтока и Запада се е променил.\" Въпреки че Унгария е член на Организацията на Северноатлантическия договор и е изпратила войски в Афганистан, президентите на САЩ се опитаха да изолират Орбан, включително, в началото и Тръмп. Междувременно руският президент Владимир Путин се среща с него ежегодно, раздавайки похвали на премиера. Тази година посланикът на САЩ в Унгария Дейвид Корнстейн се срещна с Тръмп в частния му клуб във Флорида, за да представи идеята за среща с Орбан, като заяви, че е време за промяна на подхода към премиера, който споделя твърдата позиция на президента за имиграцията. \"В определен момент трябва да се срещнете\", казва Елени Куналакис, демократ, който е е бил посланик на президента Обама в Унгария и сега е губернатор на Калифорния. \"Вярвам, че след толкова години без това ниво на контакт, е добре да запазите тези линии на комуникация отворени.\" Срещата, за която и двете страни заявиха, че няма вероятност да произведе някакви твърди ангажименти, ще направи Орбан последния ръководител на правителството в своя регион посетил Тръмп в Белия дом. През последните 18 месеца САЩ се опитаха да успокоят Орбан, като отмениха помощ, която би финансирала независими медии в селските райони, където на практика единственото телевизионно и радиопокритие е про-правителствено. В замяна на това САЩ настояват премиерът да ратифицира споразумение за отбрана, което включва закупуването на американска ракетна система \"земя-въздух\", заедно с диверсифицирането на унгарските електроцентрали от руския газ. Корнстейн настоява Орбан да се откаже от кампанията си за експулсиране на Централноевропейския университет за либерални изкуства, основан от милиардера Джордж Сорос. Тези усилия досега се провалят: Университетът напуска Унгария след години на политика на сплашване, парламентът не е ратифицирал споразумението за отбрана, а Орбан планира да използва нов газопровод, който да донесе повече руски газ. Макар да е обещал да изпълни един от приоритетите на Тръмп за членовете на НАТО - изразходвайки 2% от брутния вътрешен продукт за отбраната - сега Унгария харчи само половината от тази сума. По време на посещението си тази година държавният секретар Майк Помпео го помоли да ограничи зависимостта на страната от китайската Huawei Technologies Co. за интернет технологията 5G, но неговото правителство отказа. Орбан посети Пекин през април, за да обсъди две основни железопътни линии, които е обещал да изгради с китайско финансиране. Неговото правителство прие законодателство, което позволява на руската правителствена банка да създаде щаб в Унгария. „Бих искал да го видя да се приближава към Запада и западните ценности, но имам съмнения“, каза Петър Марки-Зай, бивш съюзник, който стана известен опозиционен лидер. - Просто не бих му вярвал, ако бях господин Тръмп. Говорителят на Орбан, Золтан Ковач, заяви, че топлото отношение на Орбан към Китай е по-публична демонстрация на политика, която много по-големи западни сили преследват: \"Това, което правим открито, в западна Европа правят без много реклама\". Сподели:", "date": "2019.05.12", "title": "Тръмп ще приеме Виктор Орбан в Белия дом"}
{"url": "https://pik.bg/%D0%B1%D1%80%D0%B0%D1%82%D1%8F-%D0%B8%D0%BD%D0%B4%D0%B8%D0%B9%D1%86%D0%B8-%D1%81%D0%B0-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D1%85%D0%BE%D1%80%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news840845.html", "text": "Двама братя индийци, които ръководят съдбините на конгломерата Хиндуджа (Hinduja), чиято централа се намира в Лондон, за поредна година оглавяват класацията на най-заможните хора във Великобритания. Това сочи изследване на в. \"Сънди таймс\", цитирано от Франс прес. Сри и Гохи Хиндуджа си споделят богатство от 22 милиарда лири (25,5 милиарда евро), а това е с 1,4 милиарда повече, отколкото през миналата година, пише британското неделно издание. Двамата братя, родени в Индия, вече оглавиха през 2014 и 2017 г. тази класация на 1000-ата най-заможни хора в Обединеното кралство. Непосредствено след тях със 18,7 милиарда лири се нареждат Дейвид и Саймън Рубен, които са забогатели от недвижими имоти и интернет. Следва ги Джим Ратклиф, собственикът на компанията за нефтохимически продукти Инеос (Ineos), който оглави класацията миналата година. Състоянието му се е стопило с 2,9 милиарда и сега са му останали 18,5 милиарда лири. Британският изобретател Джеймс Дайсън, който неотдавна показа как ще изглежда неговата бъдеща електрическа кола, се е изкачил до петото място с 12,6 милиарда лири. В същото време личното състояние, което няма нищо общо с короната, на кралица Елизабет Втора, е останало стабилно - 360 милиона лири, които й отреждат 356-а позиция. Сподели:", "date": "2019.05.12", "title": "Братя индийци са най-богатите хора във Великобритания"}
{"url": "https://pik.bg/%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%B0-%D0%B4%D1%80%D1%83%D0%B3%D0%B8-%D0%B4%D0%B2%D0%B0%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B0%D0%BC-%D1%81%D1%82%D1%80%D1%83%D0%BC%D0%B0-%D0%BA%D1%80%D0%B0%D0%B9-%D1%81%D0%B5%D0%BB%D0%BE-%D1%81%D1%82%D1%83%D0%B4%D0%B5%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news840841.html", "text": "Мъж загина, а други двама пострадаха при катастрофа на автомагистрала „Струма” в района на пернишкото село Студена, предаде БНР. Лек автомобил, пътуващ в посока към София, е излетял от пътното платно, счупил мантинелата и се забил в крайпътна канавка. Возещият се на задната седалка мъж е получил тежка травма от мантинелата, която пробила колата, и е загинал на място. В автомобила са пътували трима души. Според очевидци шофьорът сам излязъл от колата, а пътникът до него е бил изваден от пожарникари. Сподели:", "date": "2019.05.12", "title": "Мъж загина, а други двама са ранени при катастрофа на АМ \"Струма\" край село Студена (СНИМКИ)"}
{"url": "https://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%B6%D0%B0%D0%BA%D0%BE-%D0%B8-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%81%D0%BB%D0%B0%D0%B9-%D1%81%D0%B5-%D0%B4%D0%B8%D0%BF%D0%BB%D0%BE%D0%BC%D0%B8%D1%80%D0%B0%D1%85%D0%B0-news840837.html", "text": "Принс Джексън - най-големият син на покойния Крал на попа Майкъл Джексън, и София Сталоун - дъщерята на холивудския актьор, режисьор, сценарист и продуцент Силвестър Сталоун, се дипломираха, съобщават Асошиейтед прес и Контактмюзик. 22-годишният Принс Джексън, истинското име на когото е Майкъл Джоузеф Джексън младши, завърши университета \"Лойола Меримаунт\" в Лос Анджелис с бакалавърска степен по бизнес администрация. Принс Джексън беше на 12 години, когато баща му почина през 2009 г., припомня Асошиейтед прес. Междувременно Контактмюзик съобщи, че дъщерята на Силвестър Сталоун, София, е завършила университета на Южна Калифорния. Гордият татко се е похвалил лично в Инстаграм със завършването на дъщеря си. Сталоун е публикувал своя снимка с дъщеря си, придружена от надписа: \"Нашата София се дипломира. Денят беше невероятен за всички нас. Изключително сме горди\". Двадесет и две годишната София Сталоун преди е споделяла, че няма интерес да се впуска в актьорска кариера като баща си, но не изключва възможността да работи \"зад сцената\". Сподели:", "date": "2019.05.12", "title": "Синът на Джако и дъщерята на Слай се дипломираха"}
{"url": "https://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%8A%D1%82-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D0%B4-%D1%80-%D0%B8%D0%B2%D0%BE-%D1%80%D0%B0%D0%BB%D1%87%D0%BE%D0%B2%D1%81%D0%BA%D0%B8-%D1%86%D0%B5%D0%BB%D1%82%D0%B0-%D0%BD%D0%B8-%D0%B5-%D0%B2%D1%81%D1%8F%D0%BA%D0%BE-%D0%BD%D0%B0%D1%81%D0%B5%D0%BB%D0%B5%D0%BD%D0%BE-%D0%BC%D1%8F%D1%81%D1%82%D0%BE-%D0%B4%D0%B0-%D1%83%D1%81%D0%B5-news840839.html", "text": "Кандидатът за евродепутат от ГЕРБ д-р Иво Ралчовски се срещна с жители на Тишевица и Голямо Пещене. Той представи приоритетите на кандидатите, включени в листата на партията за евроизборите. \"Целта ни е всяко населено място да усеща присъствието на Европа. Ние от листата на ГЕРБ сме пряко ангажирани с програми, насочени към малките населени места. Уверен съм, че през следващите години европейските инвестиции ще се виждат все по-ясно и в най-малкото село. България продължава да се развива и върви напред благодарение на политиката на правителството и европейските фодове”, каза д-р Ралчовски. Той изрази увереност, че ще продължи тенденцията за намаляването на безработицата и увеличаване на средствата за малките населени места. \"Тези избори са важни, за да продължим правилната посока на развитие, затова на 26 май гласувайте с номер 12 в бюлетината”, призова още д-р Ралчовски. Областният ръководител на ГЕРБ инж. Петя Аврамова посочи, че благодарение на европейското финансиране са изпълнени много важни проекти за България. \"Правителството показа своята грижа и отговорно отношение към Северозапада с включването на д-р Иво Ралчовски в листата на ГЕРБ за предстоящите евроизбори. Основен приоритет е магистралата от Видин до Враца и скоростният път от Враца до Ботевград. Това е важно, защото всички инвеститори искат да има добра инфраструктура и свързаност. Добрата новина е, че във Враца има вече инвеститори, които ще строят големи заводи и ще се откриват стотици работни места. Сигурни сме, че с изграждането на скоростната отсечка ще се увеличат и инвеститорите. Ние ще работим за това, а аз вярвам, че вие ще ни подкрепите с номер 12 в бюлетината на 26 май\", допълни Петя Аврамова. Общинският ръководител на ГЕРБ Малина Николова заяви, че Враца и Северозападът имат достойно място в листата на ГЕРБ с уважаван представител като д-р Ралчовски. Тя обърна внимание и на огромното значение на предстоящите избори. \"Това са определящи избори за посоката на развитие за България. Правителството и премиерът Бойко Борисов се ползват с огромно доверие в Европа и това, което се създава в последните години, трябва да има траен резултат. За да се случи, ние трябва да подкрепим ПП ГЕРБ и достойния кандидат на Северозапада\", заяви Николова. Своята подкрепа за д-р Ралчовски изразиха и общинските съветници Мариана Петкова, Хенриета Георгиева, Васил Василев, Нели Стоянова и Десислава Димитрова. Сподели:", "date": "2019.05.12", "title": "Кандидатът за евродепутат от ГЕРБ д-р Иво Ралчовски: Целта ни е всяко населено място да усеща присъствието на Европа (СНИМКИ)"}
{"url": "https://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%83%D1%81%D0%BA%D0%B0%D1%82-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B0%D0%BB%D0%B5%D0%BD-%D1%84%D0%B8%D0%BB%D0%BC-%D0%B7%D0%B0-%D0%BC%D0%B8%D1%85%D0%B0%D0%B5%D0%BB-%D1%88%D1%83%D0%BC%D0%B0%D1%85%D0%B5%D1%80-news840756.html", "text": "Германските продуценти Михаел Вех и Ханс-Бруно Камертонс ще покажат документален филм за живота и кариерата на легендата в автомобилизма Михаел Шумахер до края на месеца, съобщават световните агенции, цитирани от БНР. Документалният филм се ползва с \"пълната подкрепа на семейството на Шумахер\" и ще включва интервюта с неговите баща, съпруга и деца. Филмът ще бъде прожектиран в Германия и на фестивала в Кан в края на май. 50-годишният Шумахер е рекордьор във Формула 1 със седем спечелени титли и 91 победи в състезания. Сподели:", "date": "2019.05.12", "title": "В Германия пускат документален филм за Михаел Шумахер"}
{"url": "https://pik.bg/%D1%80%D0%BE%D0%BA%D0%B5%D1%80%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%BC%D0%B0%D1%89%D0%B0%D0%B1%D0%BD%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D1%86%D0%B8%D0%B3%D0%B0%D0%BD%D1%81%D0%BA%D0%BE%D1%82%D0%BE-%D1%81%D0%B2%D0%BE%D0%B5%D0%B2%D0%BE%D0%BB%D0%B8%D0%B5-%D0%B2-%D0%BA%D1%8A%D1%80%D0%BD%D0%B0%D1%80%D0%B5-%D1%81%D0%BD%D0%B8%D0%BC%D0%BA%D0%B8-news840812.html", "text": "Жители на карловското село Кърнаре и съседни населени места протестират в този час и се очаква да блокират за около половин час Подбалканския път София – Бургас. До недоволството им се стигна, след като преди седмица заведение в центъра на селото бе нападнато от роми, които искали да се присъединят на частно парти. Прозорците на обекта са изпочупени с брадви, а един от присъстващите е бил нападнат с нож. Протестът им е подкрепен и от рокери. Хората искат справедливи наказания за виновните и събаряне на незаконните къщи в селото. Полицията и жандармерията не допуска протестиращите да стигнат до ромската махала, съобщава \"Трафик Нюз\". Кметът на Кърнаре посочи, че в населеното място живеят около 300 роми и всички постройки са незаконни. Комисия от община Карлово започва да ги описва. На по-късен етап на ромското население ще бъде предложено да закупи парцели и да си построи законни къщи, в противен случай общината ще пристъпи към събаряне. Сподели:", "date": "2019.05.12", "title": "Рокери се включиха в мащабния протест срещу циганското своеволие в Кърнаре (СНИМКИ)"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%BF%D1%80%D0%B5%D0%BE%D0%B1%D1%80%D0%B0%D0%B7%D1%8F%D0%B2%D0%B0-%D1%81-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%BE%D1%81-news840762.html", "text": "Oбластният координатор на ГЕРБ-Кърджали и председател на Народното събрание Цвета Караянчева връчи картите на поредните десет нови членове на ГЕРБ в пловдивския район „Северен“. Това стана снощи на специално тържество, организирано от районната организация в Пловдив с ръководител Стефан Дедев. „Ние не лъжем и изпълняваме дадените обещания. Хората го оценяват и затова растем всеки ден“, заяви Цвета Караянчева. Тя подчерта важността на това гражданите да излязат и да гласуват на изборите за членове на Европейския парламент на 26 май. „С помощта на европейската солидарност страната ни се преобразява. При управлението на ГЕРБ свършихме много работа. Резултатите са видими - ние говорим с факти и аргументи“, каза още председателят на Народното събрание и областен координатор на ГЕРБ в Кърджали Цвета Караянчева. Тя призова за максимална мобилизация, за да може да ГЕРБ да изпрати в Европейския парламент повече свои членове, които ще продължат да защитават национални каузи и ще бъдат част от голямото семейство на Европейската народна партия. От началото на тази година досега само в структурата на ГЕРБ в пловдивския район „Северен“ сме приели нови 40 членове. Ние се развиваме и растем, защото расте и доверието към ГЕРБ и провежданите политики на национално и местно ниво, заяви Стефан Дедев. Сподели:", "date": "2019.05.12", "title": "Цвета Караянчева в Пловдив: България се преобразява с подкрепата на европейската солидарност"}
{"url": "https://pik.bg/%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%8F-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%BA%D0%BE%D1%81%D1%82%D0%B5%D0%BD%D0%B5%D1%86-%D0%B0%D0%B7-%D1%81%D1%8A%D0%BC-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F%D1%82-%D0%BA%D0%BE%D0%B3%D0%BE%D1%82%D0%BE-%D1%89%D0%B5-%D0%BF%D0%BE%D1%82%D1%8A%D1%80%D1%81%D0%B8-news840821.html", "text": "Бащата на издирвания Стоян Зайков, заподозрян в убийство на млада жена в Костенец, заяви, че е последният човек, който синът му ще потърси. Те прекъснали отношенията си преди 15 години. Разследващите обаче беседват с всеки от близкия кръг на Стоян, съобщава Би Ти Ви. Трети ден продължава без резултат издирването на заподозрения. Проверени са четири постъпили към 112 сигнала от граждани, които твърдят, че са видели Стоян. Георги Зайков даже заяви, че би призовал сина си да се предаде. Пред дома на издирвания продължава да седи патрул. Един от първите домове, претърсени от полицията още в петък, е на един от най-близките приятели на мъжа. Ангел не вярва, че Стоян е посегнал на бившата си приятелка. Мисли, че ще бъде най-добре за беглеца, ако се предаде сам. Не вярва че мъжът може да го потърси или да се информира за хода на издирването. По думите му Стоян отдавна се разделил дори с мобилния си телефон. Засиленото полицейско присъствие в града и околността остава. Сподели:", "date": "2019.05.12", "title": "Бащата на издирвания за убийството в Костенец: Аз съм последният, когото ще потърси"}
{"url": "https://pik.bg/%D0%BC%D0%B5%D0%B3%D0%B0%D0%BD-%D0%B8-%D1%85%D0%B0%D1%80%D0%B8-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0%D1%85%D0%B0-%D1%82%D1%80%D0%BE%D0%B3%D0%B0%D1%82%D0%B5%D0%BB%D0%BD%D0%B0-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%BC%D0%B0%D0%BB%D0%BA%D0%B8%D1%8F-%D0%B0%D1%80%D1%87%D0%B8-%D0%B7%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%B4%D0%B5%D0%BD-%D0%BD%D0%B0-%D0%BC%D0%B0%D0%B9%D0%BA%D0%B0%D1%82%D0%B0-news840834.html", "text": "Британският принц Хари и Меган, херцогинята на Съсекс, публикуваха днес в Инстаграм снимка на крачетата на новороденото си бебе по случай първия Ден на майката за Меган като майка, предаде Асошиейтед прес. На публикуваната днес снимка Меган държи с ръка крачетата на сина си, Арчи Харисън Маунтбатън-Уиндзор, а отдолу се виждат пролетни цветя като фон. Придружаващият снимката текст гласи: \"Почитания за всички майки - настоящи и бъдещи, както и за тези, които вече са загубени, но винаги ще бъдат помнени. Почитаме всяка една от вас\". Публикацията включва и стихове на Наира Уахид от нейното стихотворение, наречено \"Страни\": \"Моята/майка/беше/ моята първа страна;/ първото място, на което някога съм живяла\". Днес в САЩ, Канада и много други страни се празнува Денят на майката. Във Великобритания тазгодишният Ден на майката мина, той беше на 31 март. Сподели:", "date": "2019.05.12", "title": "Меган и Хари публикуваха трогателна снимка на малкия Арчи за американския Ден на майката"}
{"url": "https://pik.bg/%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B0%D0%BC-%D1%81%D1%82%D1%80%D1%83%D0%BC%D0%B0-%D1%89%D0%B5-%D0%B1%D1%8A%D0%B4%D0%B5-%D0%B7%D0%B0%D0%B2%D1%8A%D1%80%D1%88%D0%B5%D0%BD%D0%B0-%D1%81%D0%B0%D0%BC%D0%BE-%D0%B0%D0%BA%D0%BE-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B3%D0%B5%D1%80%D0%B1-%D0%BF%D1%80%D0%BE%D0%B4-news840827.html", "text": "Отборът на ГЕРБ и СДС знае как да направи Европа още по-силна. ЕС е на кръстопът, но ние сме наясно как Европа и България да продължат напред и да се развиват. Това каза водачът на листата на ГЕРБ и СДС Мария Габриел по време на основното предизборно събитие на ГЕРБ в Благоевград. „Ние казваме „не“ на езика на омразата и „да“ на диалога и сътрудничество. Това ще правим в ЕП. Ние знаем как се отстоява националния интерес – с единство и отговорност. Няма друг отбор, който да е толкова наясно със своите приоритети. Гордея се с всеки един колега в листата“, категорична бе Мария Габриел. По думите й евродепутатите на ГЕРБ са защитавали България и ще продължат да го правят и занапред – от Шенген до пакета „Мобилност. „Защитихме по-висок бюджет в контекста на това, че на много други държави бе намален. Ще има отново висок бюджет за земеделие, ще има средства за малките и средни предприятия, за осигуряването на перспектива за младите хора“, увери водачът на листата. „Област Благоевград знае какво значи да си закърмен с несломим български дух. Знае какво значи традиции и култура, но и знае важността да има ясен хоризонт за бъдещето. Ето защо е важно да си дадем сметка, че АМ „Струма ще бъде завършена само ако Бойко Борисов и ГЕРБ продължат да водят България по европейския й път на развитие“, подчерта Мария Габриел. Според нея, за да остане България уважавана в ЕС, нещо, за което примиерът Бойко Борисов работи през годините – хората трябва да гласуват с номер 12 в бюлетината. „ От 17-те човека в листата няма нито един, с когото да не се гордеем. На българския избирател предлагаме страхотни професионалисти, патриоти, които ще защитават националния ни интерес. Имаме изключителен водач на листата – Мария Габриел с каквото и да се е захванала – винаги успява“, каза на свой ред областният координатор на ГЕРБ-Благоевград и народен представител Даниела Савеклиева. В Благоевградско живеят демократи, това е „десен“ регион. Очаквам да запазим тази тенденция и на 26 май да гласувате с номер 12 в бюлетината.Нима има някаква база за сравнение между листата ни с тази на БСП, между Мария Габриел и Елена Йончева, между нашите програми и приоритети?“, попита председателят на СДС Румен Христов. Сподели:", "date": "2019.05.12", "title": "Мария Габриел в Благоевград: АМ \"Струма\" ще бъде завършена само ако Бойко Борисов и ГЕРБ продължат да водят България по европейския й път на развитие"}
{"url": "https://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B2-%D1%80%D0%B0%D0%B7%D0%B3%D1%80%D0%B0%D0%B4-%D0%B7%D0%B0-%D1%80%D0%B0%D0%B7%D0%BB%D0%B8%D0%BA%D0%B0-%D0%BE%D1%82-%D0%B1%D1%81%D0%BF-%D0%BD%D0%B8%D0%B5-%D0%B2%D0%B8%D0%BD%D0%B0%D0%B3%D0%B8-%D1%81%D0%BC%D0%B5-%D0%B1%D0%BB%D0%B8%D0%B7%D0%BA%D0%BE-%D0%B4%D0%BE-%D1%85%D0%BE%D1%80%D0%B0%D1%82%D0%B0-%D0%B8-%D0%B7%D0%BD%D0%B0%D0%B5%D0%BC-%D0%BF%D1%80%D0%BE%D0%B1%D0%BB%D0%B5%D0%BC-news840838.html", "text": "За разлика от БСП – ние винаги сме близко до хората и знаем проблемите им. Другото, което ни отличава от тях - е че не даваме напразни обещания на хората, а поемаме реално изпълними ангажименти. Това сподели кандидатът за евродепутат от ГЕРБ Лиляна Павлова на среща с жители на Разград, на която присъстваха и Десислава Атанасова – народен представител, както и областният координатор на ГЕРБ – Разград и кмет на града д-р Валентин Василев. „Въпреки фалшивите новини и компроматната война срещу ГЕРБ, в партията се стремим да сме толерантни и да водим позитивна кампания. С компроматите си БСП се опитват да дискредитират правителството, но не осъзнават, че в същото време вредят на имиджа на страна ни“, отбеляза Павлова. „Първата ни задача в новия Европарламент е да намерим обща позиция по отношение на това какъв ще бъде новият бюджет на ЕС. Ние сме си поставили за цел увеличение на бюджета за страната ни в областта на регионалната политика. Сега най-много средства се насочват към големите общини, като целта ни е да достигат повече до малките населени места”, поясни Лиляна Павлова. По рано днес тя разговаря с жители на квартал „Орел” в Разград, където все още тече паркоустрояването на зелените площи. Павлова посети и болницата в Разград, където поздрави медицинските сестри по повод международния им празник – 12 май. Сподели:", "date": "2019.05.12", "title": "Лиляна Павлова в Разград: За разлика от БСП ние винаги сме близко до хората и знаем проблемите им"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%B2%D1%80%D1%8A%D0%B7%D0%BA%D0%B0-%D0%BF%D1%80%D0%B5%D0%B2%D1%80%D0%B0%D1%82%D0%B0%D0%B4%D0%B6%D0%B8%D0%B8%D1%82%D0%B5-%D0%BE%D1%82-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81-%D0%BE%D1%82%D1%80%D0%BE%D0%B2%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D0%BA%D1%80%D0%B8%D0%BF%D0%B0%D0%BB-news840805.html", "text": ". В рамките на разследването, Черна гора обвини двама граждани на Руската федерация - Едуард Шишмаков (Широков) и Владимир Попов (Моисеев) за финансиране на опита за преврат, както и за планиране и подстрекателство на убийството на бившия премиер на страната Мило Джуканович. Двамата бяха осъдени задочно съответно на 15 и 12 г. затвор. Първата и на пръв поглед непряка връзка бе фактът, че единият от превратаджиите - Попов (Моисеев), е съсед на активния участник в случая \"Скрипал“ Александър Петров, пише \"Монитор\". Освен това обаче агентите от Черна гора са свързани и с друг фигурант от разследванията – третия заподозрян по делото \"Скрипал“ - Денис Сергеев - по паспорт Сергей Федотов. Руските агенти, които бяха осъдени за подготовката на преврат в Черна гора през 2016 г., се оказаха свързани с агентите от ГРУ, които според властите във Великобритания са участвали в отравянето на двойния агент Сергей Скрипал и дъщеря му Полковник Шишмаков, който е бил и военен аташе в посолството на Русия във Варшава, през 2014 година е бил изгонен от Полша за шпионаж. Въоръжен с нов паспорт и измислена с неособено много фантазия личност (Шишмаков се кръщава Широков) агентът на ГРУ отишъл в Сърбия, където отново се провалил, но вече във връзка с операцията в Черна гора. Сподели:", "date": "2019.05.12", "title": "ГОРЕЩА ВРЪЗКА: Превратаджиите от Черна гора свързани с отровителите на Скрипал"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D1%8F-%D0%B1%D1%83%D0%BB%D0%BA%D0%B0%D1%82%D0%B0-%D1%86%D0%B5%D1%86%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%BE%D0%B2%D0%B0---%D0%B2%D0%B8%D0%B6%D1%82%D0%B5-%D0%BF%D1%8A%D1%80%D0%B2%D0%BE-%D1%82%D1%83%D0%BA-%D1%81%D0%BD%D0%B8%D0%BC%D0%BA%D0%B8-%D0%B8-%D0%B2%D0%B8%D0%B4%D0%B5%D0%BE-%D0%BE%D1%82-%D1%81%D0%B2%D0%B0%D1%82%D0%B1-news840825.html", "text": "Цеци Красимирова вече официално е съпруга на мултимилионера Майкъл Струмейтис. Преди броени минути родният топмодел каза \"Да\" на изнесена церемония в замъка \"Finca Mas Solers\" в испанския град Сиджес, недалеч от Барселона. Официалната част бе в градината на замъка, край арка от бели цветя. Както ПИК вече писа дни преди сватбата от Холандия пристигнаха два тира с живи цветя за декорацията на ренесансовата сграда, която е предпочитано място за сватба на богаташи от цял свят. В 14 часа вратите на замъка отвориха за всички гости, за да могат да разгледат на спокойствие двореца. До началото на церемонията класически оркестър озвучаваше празника с Шостакович, Моцарт и Вивалди, а шампанското се лееше без мярка. \"Днес е един изключителен ден! Моята най-добра приятелка Цеци Красимирова сключи брак. За мен е огромна чест да бъда кума на събитието. Пожелаваме на младоженците неизмеримо щастие, здраве и изобилни Божий благословения!\", заяви кумата на булката - топфризьорката Вили Боршукова. В момента купонът е в разгара си. Гостите вече заеха местата си в основната бална зала на замъка. Както медията ни вече информира своите читатели в серия от публикации, за музикалната програма от родна страна са ангажирани Преслава, Тримата БГ тенори, Звезди от \"Ахат\", ансамбъл \"Българе\", балетисти от Националната опера. Сподели:", "date": "2019.05.12", "title": "ЕКСКЛУЗИВНО В ПИК: Ето я булката Цеци Красимирова - вижте първо тук СНИМКИ и ВИДЕО от сватбата й с милионера Струмейтис"}
{"url": "https://pik.bg/%D0%B1%D0%B5%D0%BD%D1%8F%D0%BC%D0%B8%D0%BD-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BF%D0%BE%D0%B8%D1%81%D0%BA%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%BE-%D0%B2%D1%80%D0%B5%D0%BC%D0%B5-%D0%B7%D0%B0-%D0%B4%D0%B0-%D1%84%D0%BE%D1%80%D0%BC%D0%B8%D1%80%D0%B0-%D0%BD%D0%BE%D0%B2%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B2-%D0%B8%D0%B7%D1%80%D0%B0%D0%B5%D0%BB-news840741.html", "text": "Премиерът на Израел Бенямин Нетаняху заяви, че ще поиска от президента Реувен Ривлин допълнително време, за да формира ново коалиционно правителство, съобщи „Франс Прес”, цитирана от „Фокус”. Водената от Нетаняху партия „Ликуд“ спечели 35 места в 120-местния парламент на Израел на изборите на 9 април. На 17 април президентът Ривлин официално възложи на Нетаняху задачата да формира ново правителство, за което по закон премиера разполага с 28 дни. Сега Нетаняху заяви, че ще поиска допълнителни две седмици, за да успее на формира ново коалиционно правителство. Той оправда това, че не е успял да влезе в сроковете с  натоварения си работен процес, в частност поради избухналия конфликт в Ивицата Газа. Сподели:", "date": "2019.05.12", "title": "Бенямин Нетаняху поиска допълнително време, за да формира ново правителство в Израел"}
{"url": "https://pik.bg/%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BD%D0%B0%D1%85%D0%BB%D1%83%D1%85%D0%B0-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B1%D0%B5%D0%B7%D1%81%D0%B8%D0%BB%D0%BD%D0%B8-news840802.html", "text": "Испанските власти съобщиха, че 52 нелегални мигранти са щурмували и прескочили оградата по границата между испанския северноафрикански анклав Мелиля и Мароко и са влезли на територията на страната, съобщава БТА. Представител на испанското министерство на вътрешните работи заяви пред Асошиейтед прес, че четирима полицейски служители и един мигрант са пострадали леко, докато групата се катерела по високата ограда. Това станало в ранните часове на днешния ден. Близостта на Испания до Северна Африка я превърна в магнит за мигранти, опитващи се да достигнат ЕС. Мигрантите опитват да влязат на испанска земя или по суша през двата северноафрикански анклава на Испания, или с малки лодки през Средиземно море. Миналата година Испания стана основната входна врата към Европа. Тогава на испанска територия незаконно влязоха около 60 000 мигранти и почти всички - по море. Сподели:", "date": "2019.05.12", "title": "НАШЕСТВИЕ: Мигранти нахлуха в Испания, властите безсилни"}
{"url": "https://pik.bg/%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%86%D0%B0-%D0%BE%D1%82-%D0%B3%D0%B8%D0%B3%D0%B8%D0%BD%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%D1%81%D1%8A%D1%82%D0%B2%D0%BE%D1%80%D0%B8-%D0%BD%D0%BE%D0%B2%D0%BE-%D1%87%D1%83%D0%B4%D0%BE-news840745.html", "text": "Чудесата се случват в Гигинския манастир „Св. св. Козма и Дамян“. Там се съхранява копие на чудотворната икона „Богородица Всецарица“. В целия свят тя е известна като изцелителка на ракови заболявания. Самото име на иконата говори за нейната голяма сила. Последният случай е на Димитринка от Радомир, която усетила церителната мощ както на чудодейния лик на Божията майка, така и на лековитото аязмо в манастира. Тя си купила икона на св. Богородица Всецарица. Поглеждала я винаги, когато имала болежки и тъга в сърцето, а откакто я окачила в дома си, чудесата не спирали да се случват. Жената страдала от нелечима дискова херния. Когато се възпалял нервът, изпадала в безсъзнание от болка. От адските мъки се спасила с молитви пред иконата и благодарение на чудотворната вода от аязмото, с която близките ѝ я наръсвали при криза. Легендите за иконата в Гигинския манастир датират от десетки години. Една от най-страховитите разказва как веднъж до иконата се доближил млад човек, за да ѝ се поклони. В същия миг ликът на св. Богородица просиял с неземна светлина, а невидима сила отблъснала младежа от иконата и го съборила на земята. Щом дошъл на себе си, той със сълзи изповядал пред манастирските старци, че дотогава водел нечестив живот и се занимавал с правене на магии. Чудото, извършено от Всецарицата, го накарало да се покае и да промени живота си. Сподели:", "date": "2019.05.12", "title": "Богородица от Гигинския манастир сътвори ново чудо"}
{"url": "https://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B8%D0%B7%D1%80%D0%B0%D0%B5%D0%BB-%D0%BA%D1%80%D1%8A%D1%89%D0%B0%D0%B2%D0%B0-%D1%87%D0%B0%D1%81%D1%82-%D0%BE%D1%82-%D0%B3%D0%BE%D0%BB%D0%B0%D0%BD%D1%81%D0%BA%D0%B8%D1%82%D0%B5-%D0%B2%D1%8A%D0%B7%D0%B2%D0%B8%D1%88%D0%B5%D0%BD%D0%B8%D1%8F-%D0%BD%D0%B0-%D1%82%D1%80%D1%8A%D0%BC%D0%BF-news840807.html", "text": "По този начин за признанието на Голанските възвишения като част от еврейската държава,  независимо от несъгласието на Сирия, предаде \"Спутник\", цитирайки премиера на Израел Бенямин Нетаняху. ече сме избрали място на Голанските възвишения, където ще се установи новата общност\", заяви Нетаняху по време на парламентарно заседание. На 25 март Доналд Тръмп официално По думи на израелския премиер Бенямин Нетаняху това е историческо решение. От Русия излязоха с позицията, че подобни призиви могат значително да Турция също разкритикува позицията на Тръмп, заявявайки, че не може да допусне легитимирането на окупацията на Голанските възвишения. Властите в Израел вече определиха място на Голанските възвишения, където предстои да се създаде общност, носеща името на американския президент Доналд Тръмп. Израел ще изрази благодарността си към Тръмп \"Обещах, че ще създадем общност в чест на президента Тръмп. В призна Голанските възвишения за израелска територия . дестабилизират и бездруго напрегнатата обстановка в Близкия изток. Сподели:", "date": "2019.05.12", "title": "ПРИЗНАНИЕ: Израел кръщава част от Голанските възвишения на Тръмп"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%BF%D0%BE%D0%BB%D0%B5%D1%82%D1%8F%D0%BB%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B4%D0%B0%D0%BD%D0%B8%D0%B5%D0%BB%D0%B0-%D0%B4%D0%B0%D1%80%D0%B8%D1%82%D0%BA%D0%BE%D0%B2%D0%B0-news840512.html", "text": "Нелепа трагедия бележи семейството на д-р Даниела Дариткова. Заместничката на Цветан Цветанов, която пое поста председател на ПГ на ГЕРБ, след като Цветанов подаде оставка, пази тъжни спомени за обичаните си баба и дядо. Именно заради тях още от ученичка тя искала да стане лекар, тъй като те били изключително начетени хора, които я стимулирали да се образова и да си поставя високи цели. Дядо ѝ Кирил и баба ѝ Йордана, на която всъщност е кръстена, били известни самодейци и активни читалищни дейци в емблематичния смолянски квартал „Устово“, откъдето е целият род на Дариткова. Двамата обаче загиват по жесток начин, а споменът за кончината оставя завинаги отпечатък в съзнанията на всички техни близки. Бабата и дядото на една от първите дами на ГЕРБ загиват в неочакван инцидент, отровени от избухнал газов бойлер. Съдбата си прави още по-лоша шега, защото в същия ден, в който те умират мъчително, Даниела била на изпит по съдебна медицина. Във въпросите, които ѝ се паднали, имало и такъв за обгазяване с въглероден окис. В лекарската си практика самата Дариткова има шокиращи случки. Налагало ѝ се да преглежда и спасява деца на всякакви места, включително и на паркинга на Народното събрание. Започвайки на щат като педиатър, била разпределена да отговаря за няколко ромски квартала. И досега си спомняла един от случаите, при който в Спешна помощ докарали ромче, ухапано от куче. От стрес детето не помнело нито името на майка си, нито как се казва самото то. Спомнило си обаче кой му е личен лекар, а именно - д-р Дариткова. Благодарните пациенти още ѝ пишели писма и ѝ носели армагани. Сред най-интересните подаръци, които е получавала от хора, чиито животи са били в ръцете ѝ, са жив заек, щайги с картофи, фасул и домашно мляко. На празници като Байрам пациентите ѝ, изповядващи исляма, никога не я забравяли, защото тогава традицията повелява от курбана задължително да се занесе първо на доктора. Сподели:", "date": "2019.05.12", "title": "ДРАМА В ПИК И \"РЕТРО\": Трагедия сполетяла семейството на Даниела Дариткова"}
{"url": "https://pik.bg/%D1%81%D0%B8%D0%BD%D0%B8%D1%82%D0%B5-%D1%81-%D1%80%D0%B0%D0%B7%D0%B3%D1%80%D0%BE%D0%BC%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news840803.html", "text": "Левски победи Черно море с 5:1 в двубой от плейофите в Топ 6 на Първа лига, проведен  на \"Герена\". Футоблистите на треньора Георги Тодоров играха с настроение, а произлезлите от школата на \"сините\" Станислав Иванов и Илия Юруков събират все повече симпатии, след като блеснаха с асистенции на голмайсторите Станислав Костов (16'), Паулиньо (19') и Давиде Мариани (32'). През втората част наказателната акция на домакините продължи. Костов заби своето второ попадение в мача и 24-то в първенството. В края на срещата младият Иванов (83') също се разписа, а Дани Кики (86') отбеляза почетен гол за \"моряците\". Така Левски вече има 65 точки в актива си и се доближи на 4 от втория ЦСКА. Черно море пък продължава да е на 6-ото място с 48 пункта, с 2 по-малко от Ботев Пловдив, акцентира \"Гол\". Двубоят започна добре за гостите, които първи стигнаха до опасна ситуация още във втората минута. Мартин Минчев направи много силен пробив по крилото, който завърши с центриране към далечната греда за Аристоте Ндонгала. Африканецът обаче закъсня със стотни от секундата и не засече на празна врата. В 13-ата минута ситуацията за \"моряците\" се повтори. Този път Ндонгала засече подаването от Минчев, но ударът му с глава мина покрай левия страничен стълб. В 16-ата минута Станислав Иванов напредна по фланга и центрира много добре към Станислав Костов. Голмайсторът се извиси над двамата централни бранители на \"моряците\" и отблизо се разписа за 1:0. Само три минути по-късно \"сините\" удвоиха преднината си. Иванов върна леко назад за Илия Юруков, който центрира топката в пеналтерията. Кълбото стигна до непокрития Паулиньо, който с едно докосване прати топката във вратата. В 25-ата минута варненци можеха да върнат едно попадение. Ндонгала изведе по прекрасен начин Дани Кики. В ключовия момент обаче се намеси Деян Иванов с безупречен шпагат. В 32-ата минута резултатът стана класически. Паулиньо центрира от левия фланг, Станислав Иванов опита удар, но не уцели добре кълбото, вместо това обаче се получи отличен пас за непокрития Давиде Мариани, който от близко разстояние нямаше проблем да се разпише. В края на първото полувреме \"сините\" можеха да увеличат преднината си. Нуно Рейш продължи с глава след центриране от корнер към Хали Тиам. Халфът се опита да отиграе с едно докосване, но шутът му бе неточен. През втората част наказателната акция на домакините продължи. В 46-ата минута Станислав Костов заби своето второ попадение в мача. Нападателят получи топката от Паулиньо, преодоля Георги Китанов и направи резултата 4:0. В следващите минути \"сините\" намалиха темпото на игра, а \"моряците\" започнаха да поглеждат към вратата на Николай Михайлов, но опитите им за почетно попадение бяха неуспешни. В 73-ата минута футболистите на Левски пробваха заучено положение от фаул, но ситуацията завърши без опасности пред вратата на Георги Китанов. В 83-ата минута Паулиньо центрира отляво като намери Станислав Иванов, който демострира отличен отскок и с глава направи резултата 5:0. Три минути по-късно гостите отбелязаха почетно попадение. Мартин Минчев центрира добре дълбоко в пеналтерията на Левски. Иван Горанов изпусна Дани Кики, който от въздуха реализира за 1:5. Станислав Костов (16', 46'), Паулиньо (19'), Давиде Мариани (32'), Станислав Иванов (83'), Дани Кики (86') Николай Михайлов, Иван Горанов, Нуно Рейш, Деян Иванов (Милош Цветкович 75'), Живко Миланов, Хали Тиам (Мартин Райнов 69'), Илия Юруков, Паулиньо, Давиде Мариани, Станислав Иванов, Станислав Костов (Валери Божинов 67') Треньор: Георги Тодоров Георги Китанов, Стефан Станчев, Пламен Димов, Виктор Генев, Мартин Костадинов, Васил Панайотов, Петър Витанов (Георги Илиев 74'), Аристот Ндонгала, Дани Кики, Мартин Минчев, Жоржиньо (Радослав Василев 62') Треньор: Илиан Илиев Съдия: Ивайло Стоянов Сподели:", "date": "2019.05.12", "title": "\"Сините\" с разгромна победа на \"Герена\""}
{"url": "https://pik.bg/%D1%80%D0%B0%D0%B4%D0%B5%D0%B2-%D0%BF%D0%BE%D0%B8%D1%81%D0%BA%D0%B0-%D0%BA%D0%BE%D0%BD%D1%84%D0%B8%D1%81%D0%BA%D0%B0%D1%86%D0%B8%D1%8F-%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-news840789.html", "text": "Айде. Правим го. Почваме с Елена Йончева - все пак е класик в жанра. Обвиняема за офшорка в съдружие с Цветан Василев. Разследвана за три къщи за гости, строени с европари от нейния свекър - очевидно подставено лице... Радев поискал конфискация и затвор за политици със задгранични офшорни сметки и имоти на подставени лица. Сподели:", "date": "2019.05.12", "title": "РАДЕВ ПОИСКА КОНФИСКАЦИЯ И ЗАТВОР ЗА ЕЛЕНА ЙОНЧЕВА"}
{"url": "https://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%8A%D1%82-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D0%BC%D0%BB%D0%B0%D0%B4%D0%B5%D0%BD-%D1%88%D0%B8%D1%88%D0%BA%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%80%D0%B0%D0%BA%D0%BE%D0%B2%D1%81%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news840766.html", "text": "Знам, че вие всички виждате реализираната европейска солидарност в Раковски и как доброто взаимодействие между местната власт, правителството и българските евродепутати от ГЕРБ преобразяват българските общини. Общината ни се промени коренно при управлението на Павел Гуджеров – нови улици, детски площадки, фитнес на открито, дори и в селата, санирани училища и детски градини. И това е плод на много усилия и реализирани проекти. Това каза кандидатът за евродепутат от листата на ГЕРБ и СДС Младен Шишков пред пълната зала на читалището в Раковски. На събитието присъстваха също народният представител ген. Константин Попов и кметът на Раковски и административен секретар на ГЕРБ-Пловдив област Павел Гуджеров. Шишков изрази своята увереност, че присъстващите и хората от Раковски ще подкрепят листата на ГЕРБ на предстоящите местни избори и ще изберат номер 12 на изборите за ЕП. Той уточни, че листата на ГЕРБ и СДС с водач Мария Габриел е съставена от млади, амбициозни професионалисти, работещи в интерес на българските граждани и даде за пример свършеното досега от българските евродепутати - намалени такси за роуминг, осигурен безплатен интернет на обществени места в общините, увеличение на бюджета за кохезионна политика, битка срещу пакета \"Макрон“, мерки срещу превъртането на километража и много други. \"Ние от ГЕРБ си поставяме високи цели, които ще постигнем с много работа и знание, не и без подкрепата на правителството и нашите представители в Европейския парламент\", каза и Павел Гуджеров. Той изрази подкрепата си за Младен Шишков, като обяви, че ще разчита на него като можеш и знаещ професионалист, чуващ проблемите на хората от първо лице и призова хората да излязат и да гласуват за най-добрата листа. От своя страна генерал Попов също изрази надежда, че ГЕРБ ще извоюва убедителна победа, заради заряда, който вижда в хората, с които се среща. \"Ние всички виждаме как парите от правителството и европейския съюз променят живота на хората и те са доволни от това“, коментира ген. Попов. Той допълни, че реалните резултати в общините са на всяка крачка и жителите са доволни от новите магистрали, от обновените читалища, от парковете и възможностите за бизнес. \"За да продължим това, обаче се нуждаем от вашата подкрепа на 26 май“, каза Младен Шишков и гарантира, че ако бъде избран за евродепутат ще продължи да бъде мост между неправителствения сектор, гражданското общество и браншовите организации, както и, че ще защитава интересите на българските граждани в ЕС. Сподели:", "date": "2019.05.12", "title": "Кандидатът за евродепутат от ГЕРБ Младен Шишков се срещна с жители на Раковски (СНИМКИ)"}
{"url": "https://pik.bg/%D0%B0%D1%82%D0%B0%D0%BA%D0%B0-%D0%B2%D1%80%D1%8A%D1%87%D0%B8-%D0%BE%D1%89%D0%B5-3-%D1%81%D1%82%D0%B8%D0%BF%D0%B5%D0%BD%D0%B4%D0%B8%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news840791.html", "text": "АТАКА зарадва още трима студенти и във Варна. Водачът на евролистата д-р Георги Димов и зам.-председателят на партията връчиха стипендии пред Медицинския университет в морския град. „Ние подпомагаме младите българи да си продължат обучението и да останат в страната, вместо да правим скъпи и шумни концерти”, заяви Чуколов. Той посочи, че всички партии в страната трябва да последват примера на АТАКА и да помагат на младите. Водачът на евролистата на АТАКА д-р Георги Димов сподели, че основните проблеми в страната са демографската криза и ниските доходи. „Днес се разходих из Варна и с гражданите коментирахме именно тези въпроси. Нашите каузи са обвързани със задържане на младите в България и въвеждане на минимална европейска заплата за всички страни-членки”, каза Димов. Кандидатът за евродепутат от АТАКА подчерта, че от особено значение за България е отмяната на санкциите към Русия. „Не трябва да сме военна база, която да воюва с Русия. Това, за което партия АТАКА се бори, е падане на санкциите, развитие на туризма. Така че правилният избор е партия АТАКА с № 14 на тези избори”, призова той. Студентът по право Антон Андреев благодари за помощта на партията и е категоричен, че иска да се развива у нас. Третокурсникът Петър Илиев, който учи медицина, сподели, че е очарован от помощта на АТАКА и също иска да остане в България. Със стипендията ще продължи образованието си. Боряна Трайкова определи инициативата на АТАКА като чудесен пример.„Младите трябва да сме приоритет, ние сме бъдещето. Уча фармация и искам да практикувам професията си в България, за да съм полезна на хората”. АТАКА помогна още на студенти от Плевен, Велико Търново и Русе. Сподели:", "date": "2019.05.12", "title": "АТАКА връчи още 3 стипендии във Варна"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%83%D0%B5%D1%84%D0%B0-%D0%B8%D1%81%D0%BA%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2%D1%8A%D0%B2-%D1%84%D0%BE%D1%80%D0%BC%D0%B0%D1%82%D0%B0-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news840747.html", "text": "Президентът на УЕФА Александър Чеферин не се е отказал от идеята си за преформатиране на най-комерсиалния клубен турнир в света - Шампионска лига, въпреки големия негативен отзвук, който получи предложението, съобщава „Асошиайтед Прес”, цитирана от БНР. Чиновниците в УЕФА обмислят промяна в турнира, при която 24 тима от 32-та участващи ще имат запазено място в турнира, независимо от позицията, на която финишират в местното първенство. По тази причина много от федерациите, най-вече испанската, официално изразиха несъгласието си с предложението, тъй като смятат, че то ще доведе до маргинализиране на местните първенства. \"Ние имаме най-доброто състезание в света и засега не знаем дали то ще бъде променяно и ако да, как – анализира Чеферин в интервю за агенцията. - Тези, които всекидневно критикуват, е по-добре да погледнат собствените си първенства и да започнат да се грижат за футбола в страните си. Не мисля, че там всичко е идеално и няма нищо за критикуване. Наскоро се съгласихме да продължим с настоящия формат на турнирите и за цикъла от 2021 до 2024 година. Така че, поне дотогава, няма да има никакви промени. УЕФА е много динамична организация и винаги трябва да търси начини, чрез които да подобри турнирите си. Винаги мислим за това. Това, че си най-добър в нещо, не е причина да спреш да ставаш още по-добър\". Сподели:", "date": "2019.05.12", "title": "Президентът на УЕФА иска промяна във формата на Шампионска лига"}
{"url": "https://pik.bg/%D0%BF%D1%8A%D0%BB%D0%BD%D0%B8-%D0%B7%D0%B0%D0%BB%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D1%80%D0%B5%D1%89%D0%B8%D1%82%D0%B5-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D1%8A%D1%81-%D1%81%D0%B8%D0%BC%D0%BF%D0%B0%D1%82%D0%B8%D0%B7%D0%B0%D0%BD%D1%82%D0%B8-%D0%B2-%D1%88%D1%83%D0%BC%D0%B5%D0%BD-%D1%80%D0%B0%D0%B7%D0%B3%D1%80%D0%B0%D0%B4-%D0%B8-%D1%80%D1%83%D1%81%D0%B5--news840780.html", "text": "Ние знаем за какво отиваме в Европейския парламент. Ще продължим да работим така, както работим и тук, в българския Парламент – като показваме не на думи, а с действия какво вършим. Ще продължим да отстояваме българския интерес така, както го защитаваме и тук, в България. Това заяви  водачът на \"Патриоти за Валери Симеонов (НФСБ и Средна Европейска класа)” Валери Сименов на среща пред симпатизанти в Шумен. Там той бе посрещнат по стара българска традиция с хляб и сол, а препълнените зали в Шумен, а по-късно в Разград и Русе показаха, че водачът на родолюбивата коалиция има подкрепата на хората в региона. Верен на слогана на кампанията на коалицията, Валери Симеонов представи пред хората свършеното от него в изпълнителната власт като вицепремиер и като народен представител, както и от останалите депутати на НФСБ. \"Патриоти за Валери Симеонов (НФСБ и Средна европейска класа)” се явяват на предстоящите избори за български представители в Европейския парламент с №1 в изборната бюлетина. Сподели:", "date": "2019.05.12", "title": "Пълни зали по време на срещите на Валери Симеонов със симпатизанти в Шумен, Разград и Русе (СНИМКИ)"}
{"url": "https://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BD%D0%B0-%D0%B3%D0%B5%D1%80%D0%B1-%D0%B8-%D1%81%D0%B4%D1%81-%D0%B0%D0%BD%D0%B4%D1%80%D0%B5%D0%B9-%D0%BD%D0%BE%D0%B2%D0%B0%D0%BA%D0%BE%D0%B2-%D0%B8-%D0%B8%D0%BB%D0%B8%D1%8F-%D0%BB%D0%B0%D0%B7%D0%B0%D1%80%D0%BE%D0%B2-%D0%BE%D1%82%D0%BA%D1%80%D0%B8%D1%85%D0%B0-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D0%BD%D0%B0-%D1%81-news840751.html", "text": "„Спомням си, когато преди години посетих тази зала - как водата капеше по главите на децата, съблекалните бяха в мухъл. Това бе моментът, в който аз, кметът Варев и ММС си казахме, че нещата не могат да продължават по този начин и децата да няма къде да тренират. Сега, когато тази инвестиция е факт - се гордея с нея. Вие сте шампиони и ви чакат национални победи. Това е ново начало и за Белово. Тези силни и горди хора заслужават по-добро развитие за общината си“, каза при откриването на залата Андрей Новаков. Спортна зала в кв.“Разсадника“ в Белово е построена преди повече от 50 години и активно е ползвана  до 1980 година. Не работи от 1990 до 2011. През 2013 и 2014 год. общинското ръководство възлага проект за обновяване на сградата и прилежащите пространства с първи етап ,,Модернизация на съществуващата спортна зала“, като с решение на Общински съвет Белово отстъпва право на строеж на ММС. Извършен е ремонт за 240 000 лв. Сградата е санирана и оборудвана. „Залата е разкошна. Това е нещо, което Белово заслужава. СДС подкрепя безусловно политиката на правителството на Бойко Борисов. Белово трябва да подкрепи своя кандидат за евродепутат Андрей Новаков“, каза кандидатът за евродепутат Илия Лазаров  при откриването на спортната зала в Белово. Новаков и Лазаров  дадоха старта на  турнир по мини-волейбол, 2-ри кръг от Регионално първенство за класиране на Републикански турнир към БФВ. Участващите отбори са от   юноши от 5 и 6 клас от отборите на „Хебър“ Пазарджик, „Марица“ Белово (домакин) и Карлово. Понастоящем спортната зала  се използва още за тренировки по джудо, футбол, борба и самбо на деца и юноши, провеждат се и състезания. През миналата година са отпуснати от държавата допълнителни 56 000 лева за закупуване на спортни съоръжения. Сред официалните лица бяха още народният представител от ГЕРБ Даниела Малешкова, зам.-министърът на културата Амелия Гешева, зам.-министърът на младежта и спорта Николай Павлов, областният координатор на ГЕРБ Найден Шопов и председателят на местния парламент в Белово Васил Савов. Сподели:", "date": "2019.05.12", "title": "Кандидатите евродепутати на ГЕРБ и СДС Андрей Новаков и Илия Лазаров откриха ремонтирана спортна зала в Белово"}
{"url": "https://pik.bg/%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%BD%D0%B0-%D0%B1%D0%B0%D0%BD%D0%B8%D1%86%D0%B0%D1%82%D0%B0-news840706.html", "text": "Във врачанското село Баница за 19-а поредна година се провежда прочутият Фестивал на баницата. Повече от 70 вкусни изкушения - солени и сладки, мерят сили в конкурсната програма. Сред най-интересните рецепти за баници са за такива с лапад и спанак. Друг пълнеж може да е кисело зеле, орехи, боб, ориз и дори пръжки. Сподели:", "date": "2019.05.12", "title": "Врачанско празнува фестивал на баницата"}
{"url": "https://pik.bg/%D0%BC%D0%B0%D0%B9%D0%BA%D0%B8%D1%82%D0%B5-%D0%B2-%D0%BA%D0%B8%D0%BF%D1%8A%D1%80-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-news840736.html", "text": "След учениците и майките в Кипър излизат на демонстрация за борба с климатичните промени. Шествието им днес в Никозия е част от глобалната младежка и женска инициатива за бъдещето на планетата, съобщават световните агенции, цитирани от БНР. В специална петиция майките в Кипър настояват правителството да предприеме незабавни действия за намаляване на отрицателния ефект от климатичните промени чрез ефективни решения и „зелени” политики. Политиците трябва да се ангажират по-активно с опазване на околната среда и възстановяване на замърсените екосистеми, подчертават те. Действията за борба с изменението на климата трябва да бъдат предприети по социално справедлив начин и да водят до подобряване на качеството на живот, се казва още в меморандума. Кипърските майки преминават днес в Никозия от сградата на парламента до Президентския дворец. С шествието си те изразяват подкрепата си и присъединяват гласа си към протеста на младежите в страната. През март и в началото на май ученици проведоха две демонстрации с искания за незабавни действия от политиците за борба с климатичните промени. Целта е младежите и майките да отправят заедно по-силни послания към правителството и парламента. Районът на Източното Средиземноморие, където се намира Кипър, е един от най-засегнатите и най-застрашени региони в света от климатичните промени, сочат международни изследвания. Сподели:", "date": "2019.05.12", "title": "Майките в Кипър излизат на демонстрация за борба с климатичните промени"}
{"url": "https://pik.bg/%D0%B0%D0%BD%D0%B4%D1%80%D0%B5%D0%B9-%D0%BD%D0%BE%D0%B2%D0%B0%D0%BA%D0%BE%D0%B2-%D0%B2-%D0%B1%D0%B0%D0%BD%D1%81%D0%BA%D0%BE-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%B8%D1%81%D0%BA%D0%B0%D1%85%D0%B0-%D0%B4%D0%B0-%D1%81%D0%BF%D0%B0%D1%81%D1%8F%D0%B2%D0%B0%D1%82-%D0%BF%D0%B8%D1%80%D0%B8%D0%BD---%D0%B3%D0%BB%D0%B0%D1%81%D1%83%D0%B2%D0%B0%D1%85%D0%B0-%D0%B2-%D0%B5%D0%BF-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-news840776.html", "text": "През последните 5 години в Европейския парламент се занимавам с темите бюджет и транспорт. В последно време, като човек от комисията по бюджет в Европейския парламент, слушам устойчиво, че парите към България спират, защото доверието към нас е изчерпано, но това не е така. Това каза кандидатът за евродепутат от листата на ГЕРБ и СДС Андрей Новаков по време на среща с обществеността в Банско. Той добави, че всъщност е точно обратното – през следващия програмен период страната ни ще получи повече средства. „За мен като докладчик и вносител на регламента за бюджета за следващия програмен период беше важно да договорим не само увеличение на средствата, но и това финансирането от европейския бюджет да се запази както досега – 85 % от европейския бюджет и 15 % от общинския или държавния бюджет\", допълни Новаков. Той коментира, че другата важна тема за България - пакета „Мобилност\" - за момента е сложена на „трупчета\", тъй като българските евродепутати са успели да се преборят разглеждането му да остане за следващия мандат. „Битката предстои затова трябва да изпратим в Европейският парламент хора, които ще я довършат до края\", отбеляза Новаков. Той заяви, че единствената политика, която разбира е тази, която е насочена към хората. „Имаше мои колеги, които идваха тук, за да спасяват Банско. Същите тези зелени, които дойдоха да спасяват Пирин - гласуваха българските камиони да пътуват празни през цяла Европа, като по този начин ще замърсяват въздуха\", уточни Новаков. Според него, ако искаме швейцарски заплати - то в Банско е необходимо да бъде изграден втори кабинков лифт. „Инвестициите в образованието ще допринесат за просперитет и развитие на България”, подчерта на свой ред кандидатът за евродепутат от листата на ГЕРБ и СДС Асим Адемов. Той отбеляза, че почти 2 години е имал възможността да е член на Европейския парламент, в които се е убедил, че страната ни е авторитен и уважаван партньор. „ Ние имаме уважаван министър-председател Бойко Борисов, изключително успешен еврокомисар Мария Габриел и евродепутатите от ГЕРБ\", каза още Адемов. Той добави, че заедно с колегите му от ГЕРБ в Европарламента са постигнати много добри резултати. „Правителството издигна като основен приоритет образованието. Огромно е удовлетворението ми, че този приоритет не е само на думи, а на дела\", отбеляза Адемов. Той посочи, че 500 училища са били ремонтирани и обновени с европейски средства на стойност 700 млн. лв. „Освен това постигнахме увеличаване на заплатите на учителите с 35 %, върнахме хиляди деца в училище. Това се прави не за да фаворизираме учителите, а защото ако искаме да просперираме, затова трябва да инвестираме в образованието, защото само така ще сме успешни\", каза Адемов. „Ще продължаваме да подкрепяме ГЕРБ, за да не позволим ляво управление, което да фалира държавата”, подчерта кандидатът за евродепутат от листата на ГЕРБ и СДС Илия Лазаров. „За мен е чест да съм в Банско, което е част от историята на България, не само защото корените ми са оттук, но и защото то е участвало в един от най-важните моменти, случили се в нашето минало\", каза още Лазаров. Той добави, че от СДС подкрепят и ще продължат да подкрепят ГЕРБ. „Дясното управление дава възможност на България, но и на Банско да се развиват“, категоричен бе Лазаров. Кметът на Банско Георги Икономв връчи на Андрей Новаков картички, които традиционно се изработват в общината по повод Деня на Европа и представят красотите на България. Тях той трябва да предаде на членовете на Европейския парламент. „Изборите на 26 май са много важни, защото могат да допринесат за по-качествен живот или обратното”, каза кметът на Община Банско Георги Икономов по време на предизборната среща с жителите на курортния град. Той подчерта, че обединението на десните сили е важно за понататъшното развитие на страната ни. „Винаги казваме, че Европа е далеч, но така беше преди да влезем в Европейския съюз през 2007 година. Сега Европа е на една ръка разстояние, затова много хора правят бизнес, пътуват или живеят в други страни от Европейския съюз\", добави Икономов. Според него решенията, които се взимат в Европейския парламент - пряко касаят всички, затова е важно да се гласува. „Трябва да подкрепим ГЕРБ на изборите на 26 май, за да продължи развитието на България\", подчерта Икономов. Сподели:", "date": "2019.05.12", "title": "Андрей Новаков в Банско: Зелените, които искаха да спасяват Пирин - гласуваха в ЕП българските камиони да пътуват празни през цяла Европа и да замърсяват въздуха"}
{"url": "https://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B1%D0%B0%D0%BA%D1%82%D0%B5%D1%80%D0%B8%D0%B8-%D0%BC%D0%BE%D0%B6%D0%B5-%D0%B4%D0%B0-%D1%81%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D0%BC%D0%B8%D0%B3%D1%80%D0%B5%D0%BD%D0%B0%D1%82%D0%B0-news840708.html", "text": "Проучване, публикувано през 2014 в американския сайт по неврология „Frontiers in Neurology“, показва силна връзка между червата и мозъка . Бактериите, които живеят в червата, могат да помогнат да се обясни, защо толкова много от нас живеят с мигренозно главоболие . Червата ни са „дом“ на микроорганизми, които формират т.нар. микрофлора.  Открито е, че когато хората имат стомашно-чревна дисфункция, по-често страдат от дискомфорт в главата. Процесът на разграждане е полезен за сърдечносъдовото здраве, защото той позволява нитратите да бъдат преработени в азотен оксид в кръвоносната система, като в резултат подпомагат на кръвообращението. Но според изследователи от Центъра за микробиомни иновации в Университета на Калифорния, Сан Диего прекалено голямото количество от тези бактерии може да доведе до проблем. Те причиняват в пъти по-бързо разширяване на кръвоносните съдове и в резултат на това предизвикват мигрена, съобщава д-р Антонио Гонсалес , ръководител на научния екип. Сподели:", "date": "2019.05.12", "title": "ПРОУЧВАНЕ: Бактерии може да са причина за мигрената"}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D1%82%D0%B5%D0%BB%D0%B0%D1%82%D0%B0-%D0%BD%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%BE%D1%80%D0%B0-%D1%81%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%B2-%D1%82%D0%B0%D0%B9%D0%BD%D0%B8-%D0%BC%D0%B0%D1%81%D0%BE%D0%B2%D0%B8-%D0%B3%D1%80%D0%BE%D0%B1%D0%BE%D0%B2%D0%B5-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news840734.html", "text": "Телата на най-малко 35 души са били открити в три тайни масови гроба в Мексико, предаде РИА „Новости”, цитирани от „Фокус”. Масовите гробове са били открити в щата Халиско. Най-много тела са били открити на територията на ранчо в окръга Сапопан. По данни на полицията, издирвателните дейности продължават и не е изключено да бъдат открити още тела. През последните години в Мексико избухна вълна от насилие, предизвикана от борбата между наркокартелите за контрол на трафика на наркотици към САЩ. По официални данни, през 2017 година в Мексико са били извършени близо 31 200 убийства, допълва агенцията. Сподели:", "date": "2019.05.12", "title": "Ужасяващо: Телата на десетки хора са открити в тайни масови гробове в Мексико"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%B7%D0%B0-%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD---%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%BF%D0%BE%D0%B4-%D0%B2%D1%8A%D0%BF%D1%80%D0%BE%D1%81-%D0%B7%D0%B0%D1%80%D0%B0%D0%B4%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B2%D1%80%D0%B5%D0%B4%D0%B8-%D1%81-%D0%BF-news840778.html", "text": "Политическото говорене на президента Румен Радев за преговорите с \"Фолксваген“ ще доведе до негативна реакция от страна на инвеститора, каза предшественикът му Росен Плевнелиев. \"Важно е да се знае, че самото политическо говорене по темата за преговорите с \"Фолксваген“, на което сме свидетели днес от президента Радев, е дълбоко контрапродуктивно и показва едно абсолютно неразбиране на процеса на преговори, в който ние се намираме. Преговорите са изцяло експертни. Те се водят повече от година, аз участвам в тях и съм свидетел. Заедно със стотици представители на различни институции – на правителството, на областните властни, на местните власти, ние преговаряме вече повече от година и от президентството нямат нищо общо“, обясни още Плевнелиев. Той заяви, че преговорите и решението са на експертно ниво и политизирането на темата е дълбоко погрешно. \"Този, който политизира темата, практически пречи, а не помага - независимо кой е, а още повече като става въпрос за държавния глава на България. Така че това, че президентът Румен Радев говори по тази тема всъщност е контра продуктивно. Това ни отдалечава, а не ни помага да се вземе позитивно решение от инвеститора, който от първия ден на преговорите, с които Радев няма нищо общо, е казал, че те са изцяло експертни и решението също. Нещо повече – това политизиране, на което днес сме свидетели от страна на президента Радев, ще доведе със сигурност до една негативна реакция от страна на инвеститора, който ни е предупредил преди повече от година – мълчете, работете с нас, докато стигнем до крайното решение. Затова именно апелирам към президента Радев да стои настрани, както и досега е стоял“, каза още той пред \"Фокус\". Плевнелиев посочи, че по този проект автомобилният клъстер и правителството работят повече от година и президентът Румен Радев никога не е имал нищо общо. \"Оттук нататък, ако нещо се случи, а решението по тази инвестиция може да се вземе много скоро – буквално в следващите дни, но може и да бъде наложено, спокойно можем да посочим президента Румен Радев като отговорен за едно крайно неадекватно действие в последния момент. Той иска да отреже лентичката, иска да се закичи със славата за нещо, за което нито е допринесъл, нито е заслужил. Мисля, че днешното действие на президента Радев, е още едно доказателство за това, че днес виждаме големия сблъсък между популисти от една страна – тези, които практически се борят за народната любов, включително и манипулирайки народа, и от друга страна обществено отговорните лидери, които работят за тази стратегическа инвестиция – мълчат, работят здраво, преговарят. И всичко това, за да може наистина да се увенчаем с успех“, коментира още той. Сподели:", "date": "2019.05.12", "title": "ЖЕСТОК СКАНДАЛ ЗА \"ФОЛКСВАГЕН\" - Сделката под въпрос заради Румен Радев. Плевнелиев: Вреди с политическото си говорене, иска да отреже лентичката, без да е направил нищо"}
{"url": "https://pik.bg/43-%D0%B7%D0%B0%D0%BA%D0%BE%D0%BD%D0%B0-%D0%BF%D1%80%D0%B8%D0%B5%D1%82%D0%B8-%D0%BE%D1%82-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-2019-%D0%B3-news840743.html", "text": "3 закона, 60 решения и едно обръщение към българския народ е приело Народното събрание от началото на 2019 г, съобщиха от парламента. От 11 януари до 25 април 2019 г. в НС са внесени общо 60 законопроекта, като 31 от тях са на народни представители, както и 58 проекта за решения. Обръщението към народа пък бе прието на тържествена сесия във Велико Търново повод 140-ата годишнина от Учредителното събрание и приемането на Търновската конституция. Сред приетите закони са тези за социалните услуги, за преброяването, за защита на търговската тайна, както и поправките в НК, КСО, Избирателния кодекс и други. От началото на годината парламентът е имал 45 редовни и едно извънредно заседание. Сподели:", "date": "2019.05.12", "title": "43 закона приети от Народното събрание от началото на 2019 г."}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D1%80%D0%B5%D0%B6%D0%B8%D1%81%D1%8C%D0%BE%D1%80-%D0%B8-%D1%81%D1%86%D0%B5%D0%BD%D0%B0%D1%80%D0%B8%D1%81%D1%82-%D0%B6%D0%B0%D0%BD-%D0%BA%D0%BB%D0%BE%D0%B4-%D0%B1%D1%80%D0%B8%D1%81%D0%BE-news840740.html", "text": "Френският режисьор и сценарист Жан-Клод Брисо  е починал на 74-годишна възраст в Париж, съобщават „Франс Прес” и ТАСС, цитирани от БТА и „Дарик”. Според информацията, кинодеецът е починал в болница след продължително боледуване. Жан-Клод Брисо е известен с филми като \"Звук и ярост\" (1988), \"Тайни страсти\" (2002), \"Момичето от никъде\" (2012). Отличен е със \"Златен леопард\" на Международния филмов фестивал в Локарно. Брисо е носител на две награди от кинофестивала в Кан. Най-голям успех Жан-Клод Брисо постига с драмата \"Бяла сватба\". За ролята си във филма младата Ванеса Паради е отличена с награда \"Сезар\" за обещаваща актриса. Последният филм на Жан-Клод Брисо \"Дявол да ни вземе\" излезе на екран през 2018 г. Сподели:", "date": "2019.05.12", "title": "Почина френският режисьор и сценарист Жан-Клод Брисо"}
{"url": "https://pik.bg/%D0%BB%D0%B0%D1%82%D0%B8%D0%BD%D0%BE%D0%B7%D0%B2%D0%B5%D0%B7%D0%B4%D0%B0-%D1%83%D0%B1%D0%B8-%D1%87%D0%BE%D0%B2%D0%B5%D0%BA-news840742.html", "text": "Латиноактьорът Пабло Лайл e бил арестуван в Маями, САЩ, след като избягал от пътнотранспортно произшествие, където се твърди, че е нападнал 63-годишен мъж и го е оставил в безсъзнание. Той е популярен от ролите си в сериалите \"Лъжовно сърце\" и \"Завинаги, любов моя\". Пабло е бил арестуван на летището, докато се опитвал да избяга. След като платил гаранция от 5000 долара, успял да се върне в родното Мексико, въпреки че процесът срещу него продължава. Заповедта за арест гласи, че Лайл е бил пътник в колата. Шофьорът му се опитал да направи обратен завой, сблъсквайки се с друга кола. Водачът на другото превозно средство надигнал вик, слязъл и удрял по прозореца на превозното средство, в което се возел актьорът. Свидетел казва, че шофьорът на колата на Лайл го е помолил да не удря колата, докато Пабло Лайл слязъл и ударил човека в лицето. Дни по-късно той починал в болницата заради сериозните наранявания, които получил от звездата. Междувременно се съобщава, че актьорът няма да влезе в затвора, но съдията определил, че трябва да плати глоба от 50 000 долара и го принудил да остане под домашен арест. Сподели:", "date": "2019.05.12", "title": "Латинозвезда уби човек"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE---%D1%81%D1%82%D1%80%D0%B5%D0%BB%D0%B1%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%88%D0%B5%D1%81%D1%82%D0%B8%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news840788.html", "text": "Шестима души са били ранени в резултат на стрелба в град Амиен, в северната част на Франция, предаде РИА Новости, позовавайки се на местни медии. Стрелбата е била регистрирана в сградата на местна обществена организация и в близост до нея. Всички пострадали са били хоспитализирани. Прокуратурата е започнала разследване на инцидента, като няколко души са били задържани. Причините за стрелбата засега не са установени, допълва агенцията. Сподели:", "date": "2019.05.12", "title": "ИЗВЪНРЕДНО - СТРЕЛБА ВЪВ ФРАНЦИЯ: Шестима души са ранени"}
{"url": "https://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D0%BA%D0%B5%D0%BD%D0%B8%D1%8F-%D1%81-%D1%82%D0%B8%D1%82%D0%BB%D0%B8%D1%82%D0%B5-%D0%BE%D1%82-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8%D1%8F-%D0%BC%D0%B0%D1%80%D0%B0%D1%82%D0%BE%D0%BD-news840739.html", "text": "Кенийският лекоатлет Осеа Тюей спечели четвъртото издание на Варненския маратон, съобщи БНР. Той финишира с време 2:16.34 часа - нов рекорд на трасето. Втори в надпреварата се нареди мароканецът Хамиз Бакари, който финишира с време 2:17.20 часа. Бронзовото отличе остана за Жан Симукека от Руанда с време 2:18.13 часа. От българите най-добре се представи Илия Куцаров, който финишира десети с време 2:43.42 часа. При жените най-бързо избяга класическата дистанция от 42,195 километра кенийката Рут Матебо. Тя финишира с време 2:43.52 часа. След нея се наредиха други две кенийки. В класическата надпревара стартираха 108 лекоатлети, от които 83 мъже и 25 жени. Общо в състезанията във всички дисциплини участваха 538 атлети. Снимка: Булфото.ком Сподели:", "date": "2019.05.12", "title": "Представители на Кения с титлите от Варненския маратон"}
{"url": "https://pik.bg/%D0%B4%D0%BE-%D0%B4%D0%BD%D0%B8-%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%BD%D0%BE%D0%B2%D0%B0-%D0%BE%D1%82%D1%81%D0%B5%D1%87%D0%BA%D0%B0-%D0%BE%D1%82-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%81%D1%82%D1%80%D1%83%D0%BC%D0%B0-news840755.html", "text": "Поредната отсечка от АМ „Струма” ще е готова до броени дни. Става въпрос за участъка, който минава през археологическите разкопки край Благоевград. Най-ценните сгради вече са преместени и асфалтът е положен. Въпреки съпротивата от страна на жители на района, обектите, разкрити по трасето на магистралата, вече са встрани от нея. В близкото село Покровник се вълнуват от новия път. Вълнуват се и от обещания археологически парк, който би донесъл ползи на селото. Очаква се до дни няколко километра от готовата отсечка да бъдат пуснати в експлоатация. Сподели:", "date": "2019.05.12", "title": "До дни откриват нова отсечка от магистрала \"Струма\""}
{"url": "https://pik.bg/%D0%B1%D0%BB%D1%81-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B4%D0%B0-%D0%BF%D0%BB%D0%B0%D1%89%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D1%81%D0%BA%D0%B0-%D1%82%D0%B0%D0%BA%D1%81%D0%B0-%D0%B7%D0%B0-%D0%BF%D1%80%D0%B5%D0%B3%D0%BB%D0%B5%D0%B4-%D0%BD%D0%B0-%D0%B4%D0%B5%D1%86%D0%B0-news840681.html", "text": "Държавата да плаща потребителска такса за преглед на деца. За това настояха от Българския лекарски съюз (БЛС) на 70-ия си извънреден събор в декларация, адресирана до властите. Делегатите на събора гласуваха да подпишат анекс към Националния рамков договор за увеличаване на цените на клинични пътеки, които се отнасят до лечение на деца. В декларацията се посочва, че лекарите с тревога следят поредицата от протести в страната. За да се потуши недоволството според съсловието необходимо по най-бързия начин да се договори увеличение на недофинансираните клинични пътеки за лечение на деца, бременни и белодробно болни. Сред останалите искания в декларацията са да отпаднат лимитите за броя легла по клиники в Педиатрията, да се изплатят 153 млн. лв. надлимитна дейност на лечебните заведения, както и да се отпуснат допълнителни 6 процента от резерва на здравната каса, с които да се дофинансира доболничната помощ. Сподели:", "date": "2019.05.12", "title": "БЛС настоява: Държавата да плаща потребителска такса за преглед на деца"}
{"url": "https://pik.bg/%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%BF%D0%BE%D1%80%D1%8A%D1%87%D0%BA%D0%B0%D1%82%D0%B0-%D0%B7%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B5%D0%BD-%D0%BF%D0%BB%D0%B0%D0%BD-news840682.html", "text": "Велико Търново остава без генерален план за организация на движението, защото общината прекрати обявената обществена поръчка. Три фирми - софийска, варненска и великотърновска, подадоха документи, но нито едно от дружествата не е отговаря на поставените изисквания за изготвяне на генералния транспортен план, уточнява БНР. Велико Търново има само устройствен план със съответните транспортни схеми, но не и самостоятелен транспортен план. В обявената обществена поръчка беше включено изготвяне на анализ на действащата в момента организация на движение, степента на обслужване при конкретната пътна обстановка, както и ефективността на нейното приложение. Проектът за изработване на генерален план включва създаване на транспортно райониране, организация на градския и транзитния трафик, на зоните за паркиране, както и оптимизиране на обществения транспорт. Сподели:", "date": "2019.05.12", "title": "Велико Търново прекрати поръчката за генералния транспортен план"}
{"url": "https://pik.bg/%D1%88%D0%B5%D1%84-%D0%B2-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BB%D1%8E%D0%B1%D0%BE-%D0%BF%D0%B5%D0%BD%D0%B5%D0%B2-%D0%B8%D0%BC%D0%B0%D1%88%D0%B5-%D0%B4%D1%80%D0%B5%D0%B1%D0%BD%D0%B8-%D0%BD%D0%B5%D0%B4%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D1%8F-%D0%BD%D0%BE-%D0%BE%D0%BF%D0%B8%D1%82%D0%B0%D1%85-%D0%B4%D0%B0-%D0%B3%D0%BE-%D1%80%D0%B0%D0%B7-news840689.html", "text": "Главният мениджър на ЦСКА София Стойчо Стоилов коментира пред БНР равенството на тима с Лудогорец (0:0) в първенството, като говори и за оттеглянето на Любослав Пенев от треньорския пост на тима. „Бях в чужбина, когато ми звънна Любо Пенев – разясни Стоилов ситуацията около напускането на Пенев. - Той си е голям човек, той си носи отговорност за неговите решения.  Исках да го разубедя, но той беше категоричен. Винаги бях до него. Имаше дребни недоразумения, но можеше да се направят по по-добър начин нещата.  Това не е начина да си подадеш така оставката, но това е мое мнение. Той е много голям победител, роден победител и лидер\". За двубоя с Лудогорец Стоилов не скри недоволството си о съдийството на Георги Кабаков. Той отправи обвинения към него и заяви, че не си спомня ситуацията, когато Марселиньо бе изритан в наказателното поле, но Кабаков не отсъди дузпа. \"Не успяхме да спечелим мача, не реализирахме дузпата и другите създадени положения – анализира Стоилов. - Доминирахме през целия мач, имаше минути когато отстъпихме психологически, но то е нормално, при такъв голям залог, е нормално да се изпусне дузпа. Не успяхме второто полувреме да реализираме. В такива мачове има 2-3 ситуации. Господин Петричев не знам да е бил футболист, за да познава футболните богове, всеки мач играем за победа, това си е в ДНК-о на ЦСКА, ще видим накрая кой ще е първи, кой ще е втори в края на сезона. По принцип съм доволен от начина на провеждането на мача и от влагането на играчите, но не съм доволен, че не победихме. Имаме много добри футболисти, но имаме и контузени футболисти, всеки обаче трябва да докаже, че трябва да е в ЦСКА. Не са само нашите грешки да бъде ЦСКА на това място.  В първата минута имаше 1 000 % дузпа, като има дузпа да се дават. Имаме достатъчно футболисти, за да може ЦСКА да спечели останалите 3 мача. Съдийството няма да го коментирам, заболя ме устата”. Сподели:", "date": "2019.05.12", "title": "Шеф в ЦСКА-София за оставката на Любо Пенев: Имаше дребни недоразумения, но опитах да го разубедя"}
{"url": "https://pik.bg/%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B0-%D1%81%D0%BC%D1%80%D1%8A%D1%82-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%82%D1%80%D0%B8-%D1%82%D1%80%D1%83%D0%BF%D0%B0-%D0%B2-%D0%BA%D1%8A%D1%89%D0%B0-%D0%B7%D0%B0-%D0%B3%D0%BE%D1%81%D1%82%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news840692.html", "text": "Служители на къщата за гости открили вчера телата на 54-годишен мъж и две жени на възраст 31 и 33 години. Край тях имало два арбалета. Причините за смъртта и отношенията между жертвите се изясняват. Според полицията тримата са се регистрирали в къщата в петък. Трима души бяха открити мъртви в къща за гости в южния германски град Пасау, предаде ДПА, цитирайки изявление на полицията. Сподели:", "date": "2019.05.12", "title": "Мистериозна смрът: Намериха три трупа в къща за гости в Германия"}
{"url": "https://pik.bg/%D0%BD%D0%B5-%D0%B4%D0%BE%D0%BF%D1%83%D1%81%D0%BD%D0%B0%D1%85%D0%B0-%D0%B7%D0%BB%D0%B0%D1%82%D0%BD%D0%B0-%D0%B7%D0%BE%D1%80%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B7%D0%B0-%D0%BA%D0%BC%D0%B5%D1%82-%D0%BD%D0%B0-%D1%81%D0%BE%D0%BB%D1%83%D0%BD-news840737.html", "text": "Рекорден брой кандидати ще се борят за кметския стол в Солун, съобщават световните агенции, цитирани от БНР. На 19 май (неделя) трябва да се проведе първи тур на местните избори. Съдебните власти във втория гръцки град не допуснаха партията \"Златна зора\" да участва в местния вот. Магистратите откриха пропуски в листите и цялостната кандидатура на партията в района на Солун. Активистите на \"Златна зора\" са принудени да прекратят предизборната кампания само седмица преди вота. От централата на крайнодесните заявиха, че това е \"политическо решение с натиск върху правосъдието\" и посочиха за причина – нарастване на влиянието на партията в Северна Гърция след споразумението за името на Северна Македония. За евроизборите социологическите агенции фиксират като 3-та политическа сила \"Златна зора\". Симпатизантите на крайнодясната партия призовават в социалните мрежи да се гласува за кандидат, който публично ще заяви, че \"Македония е Гърция\". Политически наблюдатели се страхуват, че решението на съда ще активизира симпатизантите на \"Златна зора\" за евровота и е възможно в Северна Гърция партията да получи неочаквано високи резултати. Сподели:", "date": "2019.05.12", "title": "Не допуснаха \"Златна зора\" да участва в изборите за кмет на Солун"}
{"url": "https://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D0%B1%D1%8F%D0%B2%D1%8F%D0%B2%D0%B0-%D0%B4%D0%B0%D1%82%D0%B0%D1%82%D0%B0-%D0%BD%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D1%81%D0%B8-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news840688.html", "text": "Британският премиер Тереза Мей трябва да обяви датата на оставката си от поста следващата седмица, след като се срещне с влиятелна група от депутати консерватори, на която ще бъде обсъдено нейното бъдеще начело на торите. Това заяви председателят на Комитет 1922, организация на редовите народни представители от Консервативната партия, Греъм Брейди,  цитиран от „Ройтерс” и „Фокус”. Той отбеляза още пред „Би Би Си”, че на разговора в сряда Мей трябва да даде яснота кога ще се оттегли от поста министър-председател. „Ще бъде странно това да не завърши с ясно разбирателство, за това кога ще си подаде оставката, в края на срещата“, категоричен бе Брейди. Сподели:", "date": "2019.05.12", "title": "Тереза Мей обявява датата на оставката си следващата седмица"}
{"url": "https://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D1%8A%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D1%82%D0%BC%D0%B5%D0%BD%D0%B8-%D0%BF%D1%8A%D1%82%D1%83%D0%B2%D0%B0%D0%BD%D0%B5%D1%82%D0%BE-%D1%81%D0%B8-%D0%B4%D0%BE-%D1%83%D0%BA%D1%80%D0%B0%D0%B9%D0%BD%D0%B0-news840691.html", "text": "Адвокатът на президента на САЩ Доналд Тръмп Рудолф Джулиани отмени пътуването си до Украйна, за да настоява за разследване на кандидата за президент на Демократическата партия Джо Байдън, пише електронното издание на американския вестник The Hill, цитирани от „Фокус”. \"Мисля, че попадам на група от хора, които са врагове на президента, в някои случаи врагове на Съединените щати, а в един случай на вече осъдено лице, за което е установено, че участва в подпомагането на демократите през 2016 година,“ каза Джулиани, без да изясни за кого говори. Новината дойде час след като Тръмп каза пред Politico в интервю, че планира да говори с Джулиани за пътуването и разследването. \"Ще говоря с него за това, преди да си тръгне. Просто съм любопитен за това\", каза той пред изданието, като добави, че  \"не е говорил с него по никакъв начин\" за пътуването. Джулиани за първи път разкри плановете си за пътуване до Украйна в интервю за The New York Times в четвъртък. Адвокатът на президента каза, че се надява в Киев да поиска от президента на страната да проведе разследвания, които биха могли да дадат нова информация за произхода на руското разследване на специалиня прокурор Робърт Мълър и влиянието на бившия вицепрезидент Джо Байдън в страната. The New York Times съобщи, че целта на срещата е да се опита да подкопае доверието в разследването на специалния прокурор Робърт Мълър и делото срещу бившия председател на кампанията на Тръмп Пол Манафорт. Съюзниците на Тръмп също така твърдят, че търсят информация, която би могла да навреди на Байдън, който има преднина в последните проучвания за президентска номинация на демократите за 2020 г. Миналата седмица Джулиани призова за разследване на Байдън, след като The New York Times съобщи, че Байдън твърди, че е заплашил да задържи 1 млрд. долара в американски гаранции за заеми през 2016 г., ако Украйна не отстрани главен прокурор, който по-късно беше гласуван. Синът на Байдън Хънтър е бил член на Борда на енергийна компания, която прокурорът е разследвал според вестника. Демократите от Капитолийския хълм разкритикуваха Джулиани за предложеното пътуване, обвинявайки го, че търси помощ от чуждо правителство. Председателят на правната комисия Джеролд Надлър каза: \"Дойдохме до достойно за съжаление състояние, когато се смята за нормално за американски политик, дори адвокатът на президента, да отиде да търси чужд намеса в американската политика\". В публикация в социалната мрежа „Туитър“ председателят на Комисията за разузнаване на Конгреса Адам Шиф нарича плана \"неморален, неетичен, не патриотичен и сега стандартна процедура\". Сподели:", "date": "2019.05.12", "title": "Адвокатът на Доналд Тръмп отмени пътуването си до Украйна"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%83%D0%B1%D0%B8%D0%B5%D1%86%D1%8A%D1%82-%D0%BE%D1%82-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%BE-%D0%B1%D0%B8%D0%BB-%D1%81%D0%BF%D0%BE%D0%BA%D0%BE%D0%B5%D0%BD-%D1%87%D0%BE%D0%B2%D0%B5%D0%BA-%D0%BD%D0%BE-%D1%81%D1%8A%D1%81-%D1%81%D1%8A%D1%81%D0%B5%D0%BB%D1%8F%D0%BD%D0%B8%D1%82%D0%B5-%D1%81%D0%B8-news840784.html", "text": "64-годишният мъж, който простреля с ловна пушка жена си и свой съсед, след което се самоуби, се казва Петър Маринов. Простреляните са в болница в критично състояние. Няколко лекарски екипа се борят за живота им. Това съобщава Би Ти Ви. Всички в село твърдят, че стрелецът е добър и спокоен човек. Днес предиобед обаче той взел законната си ловна пушка и отишъл до Петолъчката, където в крайпътно заведение, работи жена му. Стрелял няколко пъти в главата й.  След това се прибрал в селото и отишъл в дома на съседа си. Прострелял го с няколко куршума в главата и тялото. Върнал се в къщи и се самоубил със същото оръжие. Починал е на място. Жената, която е на 44 години, и другият мъж са откарани в сливенската болница в критично състояние, оперират ги по спешност. Мотивите за действията на стрелеца все още не са ясни. Близките на стрелеца Петър Маринов са в шок. В селото го описват като работлив и спокоен. С 44-годишната жена били заедно отскоро. Простреляният мъж имал проблеми с много хора от селото, разказват в Трапоклово. В социалните мрежи вече се коментира драматичната история от сливенското село. Снимки: btvnovinite.bg Трапоклово Простреляната жена е работила в крайпътно заведение на \"Петолъчката\". Името й е  Радост Куртева, споделят запознати с трагичната история. Двамата са живеели на семейни начала с Петър. Сподели:", "date": "2019.05.12", "title": "ИЗВЪНРЕДНО В ПИК: Убиецът от Сливенско бил \"спокоен човек\", но със съселяните си..."}
{"url": "https://pik.bg/%D0%B2-%D0%BB%D0%B8%D1%82%D0%B2%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8-%D0%B8%D0%B7%D0%B1%D0%BE%D1%80%D0%B8-news840693.html", "text": "Първи тур на президентски избори се провежда днес в Литва, съобщава БНР. Девет са кандидатите за държавен глава. Според предварителните проучвания,  реални шансове за явяване на втори тур имат тримаа от тях, сред които е и настоящият министър-председател Саулиус Сквернялис. Залогът за премиера Сквернялис е най-голям, защото той обяви, че ще подаде оставка, ако изгуби изборите. Въпреки че има подкрепата на Партията на фермерите и зелените в Литва и на социалдемократите, премиерът се явява като независим кандидат. Предварителните проучвания обаче му отреждат 3-ото място, а най-вероятно на втория тур ще отидат финансист и икономист - Ингриде Шимониде, която е бивш финансов министър и заместник - ръководител на Литовската централна банка в периода 2013 - 2016 година и икономистът Гитанас Науседа. И двамата са независими кандидати, макар Шимониде да има подкрепата на коалицията “Път на Отечеството“ - Литовски християндемократи. Засега Шимониде печели най-голяма подкрепа за поста на Желязната лейди, както наричат настоящия президент Далия Грибаускайте. Тя няма право да се кандидатира заради изтичането на втория й мандат. Заедно с първия тур се провеждат и два референдума - за намаляване на броя на депутатите от 141 до 121 и за запазване на двойното гражданство с определени държави. Вторият тур на президентските избори ще съвпадне с европейския вот на 26 май. Сподели:", "date": "2019.05.12", "title": "В Литва се провеждат президентски избори"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D1%80%D0%B0%D0%B4%D0%B5%D0%B2%D0%B0-%D1%83%D0%B4%D0%B0%D1%80%D0%B8-%D0%B4%D1%8A%D0%BD%D0%BE%D1%82%D0%BE---%D0%B4%D0%B0%D0%B2%D0%B0-%D1%81%D1%82%D0%B0%D1%80%D0%B8%D1%82%D0%B5-%D1%81%D0%B8-%D1%80%D0%BE%D0%BA%D0%BB%D0%B8-%D0%B7%D0%B0-%D0%B4%D0%BE%D0%B8%D0%B7%D0%BD%D0%BE%D1%81%D0%B2%D0%B0%D0%BD%D0%B5-%D0%BD%D0%B0-%D0%B4%D1%8A%D1%89%D0%B5%D1%80%D1%8F%D1%82-news840716.html", "text": "Снобарията на Десислава Радева удари дъното, научи ПИК. Сметналата се за първа дама президентша се прави на холивудска звезда и решила да дава старите рокли на дъщерята на Румен Радев. Порасналото момиче, чийто баща Десислава отмъкна, прибрало една от най-носените рокли от мащехата си и за да не накърни самочувствието й, дори облече една от тях. Без да знае, че Радева е обиколила няколко обществени събития с нея. Президентшата предложила роклята на Дарина за честването на празника на армията, където няма как да не е била съвсем наясно, че младото момиче ще бъде снимано и ще се забележи, че износва старата й рокля. От срамната случка се оказва, че Румен Радев може да харчи стотици левове за нови роклички на своята втора съпруга, но не и за дъщеря си, която за първи път се появява на публично място редом до него с носена от мащехата й дреха. Сподели:", "date": "2019.05.12", "title": "САМО В ПИК: Десислава Радева удари дъното - дава старите си рокли за доизносване на дъщерята на Румен Радев (СНИМКИ)"}
{"url": "https://pik.bg/%D1%85%D1%83%D0%B0%D0%BD-%D0%B3%D1%83%D0%B0%D0%B9%D0%B4%D0%BE-%D0%B7%D0%BE%D0%B2%D0%B5-%D0%B7%D0%B0-%D0%BF%D0%BE%D0%BC%D0%BE%D1%89-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-news840696.html", "text": "Гуайдо подчерта снощи, че е поискал от Векио да създаде канал за пряка комуникация с Пентагона, с цел възможно координиране на действията. Подкрепяният от САЩ венецуелски опозиционен лидер Хуан Гуайдо, който се самопровъзгласи за изпълняващ длъжността президент, води кампания за сваляне на президента Николас Мадуро. През последните дни венецуелските сили за сигурност задържаха заместник-председателя на Националното събрание Едгар Самбрано, а други депутати потърсиха убежище в чуждестранни посолства, опасявайки се от ответни мерки на правителството след неуспешния опит за преврат. Гуайдо е заявявал, че \"всички варианти са на масата\", за да бъде отстранен Мадуро, повтаряйки думите на президента на САЩ Доналд Тръмп и негови съветници, отбелязва АП. Не особено голяма група венецуелци излязоха вчера на улиците, за да покажат подкрепата си за контролирания от опозицията парламент, който е подложен на засилващ се натиск от правителството на Мадуро. В Каракас Гуайдо говори пред няколкостотин души, събрали се в подкрепа на призива му за сваляне на президента социалист. Намалелият брой на участниците в протеста отразява засилващият се страх и деморализацията в редиците на поддръжниците на опозицията, отбелязва АП. \"Живеем в диктатура\", заяви Гуайдо. \"Не разполагаме с вариант да останем по домовете си и да чакаме, а трябва да искаме правата си на улицата\". По данни на Франс прес в протеста на площад Алфредо Садел са участвали между 1500 и 2000 души. Лидерът на венецуелската опозиция Хуан Гуайдо заяви, че е инструктирал пратеника си във Вашингтон Карлос Векио да установи контакти с представители на въоръжените сили на САЩ, за да работят съвместно по намиране на решение на политическата криза във Венецуела, предадоха Асошиейтед прес и Ройтерс. Сподели:", "date": "2019.05.12", "title": "Хуан Гуайдо зове за помощ Пентагона"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D1%81%D1%80%D0%B5%D1%89%D1%83-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-news840699.html", "text": "Многохиляден протест се проведе в албанската столица Тирана, като той бе организиран от дясноцентристката опозиция в страната, съобщават световните агенции, цитирани от световните агенции и Нова телевизия. Демонстрантите за пореден път поискаха оставката на премиера Еди Рама и предсрочни парламентарни избори. Недоволните щурмуваха сградата на правителството с коктейли „Молотов”. Органите на реда отговориха със сълзотворен газ. Демократическата партия вече обяви, че ще бойкотира местните избори на 30 юни. До два месеца държавите-членки на Европейския съюз трябва да решат дали Албания е готова да започне преговори за членство в Общността. Сподели:", "date": "2019.05.12", "title": "Поредни протести срещу правителството в Албания"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D1%81%D1%8A%D0%B1%D1%80%D0%B0-%D1%81-%D0%BE%D1%81%D1%8A%D0%B4%D0%B5%D0%BD-%D0%B7%D0%B0-%D0%BA%D1%83%D0%BF%D1%83%D0%B2%D0%B0%D0%BD%D0%B5-%D0%BD%D0%B0-%D1%86%D0%B8%D0%B3%D0%B0%D0%BD%D1%81%D0%BA%D0%B8-%D0%B3%D0%BB%D0%B0%D1%81%D0%BE%D0%B2%D0%B5-news840721.html", "text": "Пореден жесток скандал заформи Корнелия Нинова в БСП, след като реши да подпише коалиционно споразумение с нови 12 организации. При по-внимателен прочит на споменатите 12 няма как да не направи впечатление „Европейска сигурност и интеграция“, под чието иначе европейско название се крие, познатата в близкото минало политическа партия „Рома“. Очевидно „Визията за България“ на родните социалисти минава през организирането и усвояването на цигански вот.  Този факт не е никак учудващ, предвид дългодишното сътрудничество между двете формации, датиращо от 2001 година, когато лидерът на „Рома“ Тома Томов дори влиза като депутат от „Коалиция за България“. Чии интереси защитава, всъщност, БСП – на българите или на ромите? Това ли е цената на така жадното за власт „Позитано“ 20 – няколко десетки хиляди ромски гласа от махалите, които да дадат на Корнелия Нинова основание да иска властта? Причина БСП да опитва да търси циганските гласове от гетата е прекомерният натиск върху Нинова да спечели все пак едни избори. От друга страна опитните изборджии на Позитано винаги са разчитали на организираните ромски гласове през годините – например в Сливенския избирателен район. Любопитен детайл е дългогодишното присъствие на „Евророма” в редиците на социалистическата коалиция в Парламента. Сега от социалистическата партия разчитат за пореден път да прибегнат до практиката, която иначе публично осъждат и отричат - купуването на цигански вот. Новият коалиционен партньор, който се е наредил до Корнелия Нинова и копнее за участие в изпълнителната власт е Тома Томов от „Европейска сигурност и интеграция” (БИВША ПАРТИЯ „РОМА”), който е част от прехода, ромската декада и всякакви програми за „усвояване“ на средства, които произведоха стотици хиляди несоциализирани цигани, заплаха за обществения ред. Сподели:", "date": "2019.05.12", "title": "СКАНДАЛ В ПИК: Корнелия Нинова се събра с осъден за купуване на цигански гласове"}
{"url": "https://pik.bg/%D0%B2%D1%8A%D0%B7%D1%85%D0%BE%D0%B4-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BD%D0%B0%D0%B9%D0%B4%D0%B6%D1%8A%D0%BB-%D1%84%D0%B0%D1%80%D0%B0%D0%B4%D0%B6-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BD%D0%B0%D0%B1%D0%B8%D1%80%D0%B0-%D1%81%D0%B5%D1%80%D0%B8%D0%BE%D0%B7%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8-news840701.html", "text": "Новата партия на Найджъл Фарадж „Брекзит“ се радва на подкрепата на два пъти повече гласоподаватели, отколкото двете основни британски партии – Консервативната и Лейбъристката – взети заедно преди европейските избори на 23 май. Това сочат последните проучвания на общественото мнение, цитирани от световните агенции и БНР. Анкетата на центъра Opinium, поръчана от „Обзървър“ показва, че партията „Брекзит“ е на път да спечели 34 % от гласовете. Лейбъристката партия е 2-ра с 21 на сто, проевропейската Либералдемократическа партия е трета с 12 %, а Консервативната партия е едва на четвърто място с 11 % подкрепа. Не по-малко тревожни са данните за управляващите консевратори и при отговора на въпроса сред анкетираните какви са техните намерения за гласуване на следващите общи избори. 28 % са посочили лейбъристите, а 22 консевраторите, но партията „Брекзит“ изостава само на 1 процент от тях. Найджъл Фарадж основа партията през април с цел да накаже политическия елит, който обвинява в предателство към гласувалите за Брекзит. Премиерът Тереза Мей води преговори с лидера на лейбъристите Джереми Корбин в опит да постигне сделка за Брекзит, която да бъде одобрена в парламента. След като стана ясно обаче, че такава сделка едва ли ще бъде постигната преди 23 май по закон Великобритания трябва да вземе участие в изборите за Европейски парламент. Обединеното кралство трябва да напусне ЕС до 31 октомври. Сподели:", "date": "2019.05.12", "title": "Възход: Партията на Найджъл Фарадж продължава да набира сериозна подкрепа във Великобритания"}
{"url": "https://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news840695.html", "text": "Все по-малко хора живеят във Врачанско. Текущата демографска ситуация в областта се характеризира с продължаващо намаляване и застаряване на населението и задържащо се високо равнище на общата смъртност. Това съобщиха от Териториално статистическо бюро-Северозапад, цитирани от „Конкурент”. В резултат на демографските и емиграционните процеси в края на 2018 г. постоянното население на област Враца е 162 549 души. В сравнение с предходната година то намалява с 3 096 души, или с 1.9%. В общия брой на населението жените са повече (50.8%), или на 1 000 мъже се падат 1 035 жени. Към края на 2018 г. в градовете живеят 95 695 души, или 58.9% от населението на областта, а в селата е 66 854  души (41.1%). Най-многобройна е община Враца -  тук живеят 64 447 човека, или малко над 39% от общият брой за областта. В сравнение с края на 2017 г. броят на населението в общината намалява със 738 души (1,1%). Най-малка по брой на населението е община Хайредин, в която живеят 4 234 човека, или 2.6% от общото население на областта. Във Враца в края на годината са живели общо 52 617 лица, от които 25 255 мъже и 27 362 жени. В сравнение с 2017 г. населението на града е намаляло с 503 лица, или с 0.9%. Сподели:", "date": "2019.05.12", "title": "Тревожно: Продължава намаляването на населението във Врачанско"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%82%D0%B5%D0%BB%D1%86%D0%B8%D1%82%D0%B5-%D0%B4%D0%B0-%D1%81%D0%B5-%D0%BF%D0%B0%D0%B7%D1%8F%D1%82-%D0%BE%D1%82-%D0%B8%D0%BD%D1%82%D1%80%D0%B8%D0%B3%D0%B8-%D0%B4%D0%BE%D0%B1%D1%8A%D1%80-%D0%B4%D0%B5%D0%BD-%D0%B7%D0%B0-%D1%81%D0%BA%D0%BE%D1%80%D0%BF%D0%B8%D0%BE%D0%BD%D0%B8%D1%82%D0%B5-news840698.html", "text": "ОВЕН Вашите отношения на работното място са причината за напрежение. Не отказвайте предложение за допълнителна работа, която ще ви донесе добра печалба. Ще получите известие от държавна институция което ще ви зарадва. Задължителният анализ на изпълнените задачи до момента е във ваша полза. Умението ви да се справяте със задълженията си ще ви донесе приходи. ТЕЛЕЦ Стабилизирайте постигнатото на работното място, особено ако е свързано с финансовото ви състояние. Анализирайте новите си планове. Предпазвайте се от интригите на ваш колега. Ако работите в сферата на банковото дело и финансите не подписвайте финансови документи. Създават ви проблеми данъчни документи. БЛИЗНАЦИ Повлияни от емоцията ще допуснете грешки на работното място. Не се включвайте в рискована сделка, само защото ви я предлага ваш приятел. Отложени задължения изискват да се заемете незабавно с тях. Очаквате финансови постъпления, но непредвидени разходи ще погълнат част от спечеленото. Можете да ги избегнете. РАК Не се намесвайте в спор между вашите колеги. Няма как да им помогнете да надмогнат егото си. Задачите ви изискват пълна концентрация, за да бъде успехът с вас и да се доволни от постигнатото. Запазете спокойствие. При делови срещи бъдете изключително тактични. ЛЪВ Защитете интересите си, дори и ако се наложи да докажете чужди пропуски. Стремежът ви към промяна е засилен, но може да се окаже с непредвидими последствия, ако сте прибързани. Пригответе се за задгранично пътуване. Конфликтът с ръководството е неизбежен, ако спорите и искате да го откажете. ДЕВА Склонни сте на познанства, които може така да ви обсебят, че да забравите за професионалните си задължения. Бъдете отговорни към себе си. Не рискувайте! Бъдете търпеливи и премълчавайте пред колегите си, особено ако са решили, че днес не им върви и си търсят оправдание в околните. Не го ли сторите ви очакват проблеми на работното място. ВЕЗНИ За огромна изненада на вашите колеги ще се справите с трудностите, блокирали тяхната работа и пречещи да получите очакваните финансови постъпления. Не ви съветвам да пътувате. На работното място не бъдете прекалено упорити и инатливи и приемете критиката от ръководството, дори и да не е градивна. СКОРПИОН Начинанията ви носят успех и признание, ако имате на кого да разчитате. Не спорете с вашите колеги и не им доказвайте правотата си, след като отказват да чуят аргументите за отказа ви да ги подкрепите. Не започвайте импулсивно изпълнението на нови задачи на работното място, ако са от значение за бъдещите ви професионалните успехи, за да не се провалите. СТРЕЛЕЦ Очаквайте приходи, които ще озлобят вашите приятели. Прекалено натоварени сте с работа, а вашите колеги трудно ще издържат на напрежението. Следобед ще ви оставят сами да жънете успеха. Избягвайте контактите, заради опасността да се изпокарате с непознати хора и да създадете напрежение в отношенията. Очаквайте отлични финансови постъпления. КОЗИРОГ За вас днес е от огромно значение да си наложите спокойствие. Така сами ще си гарантирате успех в начинанията и при провеждане на разговори за сътрудничество и ще получите признание. В материално отношение успехът ще бъде с вас. Признанието и приходите ще ви зарадват и ще ви възвърнат изцяло самочувствието. ВОДОЛЕЙ Честност и доверчивост ви пречат да осъзнаете, че около вас има неприятели. Начинанията няма да ви донесат очаквания успех. Разчитайте на подкрепата на влиятелни партньори. Завършването на неотложни и отдавна започнати задачи ще ви донесе признание и добри приходи. Избегнете проблемите си на работното място. РИБИ Възобновете прекъснатите делови отношения, ако сте допуснали грешка и едва сега я осъзнавате. Предпазливостта в този ден ви помага да избегнете трудностите. Ако сте уговорили важна среща, осъществете я до обед. Следобед трудно ще вземете правилно вярното решение. Не са изключени разочарования, ако сте прекалено доверчиви. Сподели:", "date": "2019.05.12", "title": "САМО В ПИК: Топ астроложката Алена: Телците да се пазят от интриги, добър ден за скорпионите"}
{"url": "https://pik.bg/%D0%B4%D1%80%D0%B0%D0%BA%D0%B0-%D0%B2-%D0%BC%D1%80%D0%B5%D0%B6%D0%B0%D1%82%D0%B0-%D0%BB%D1%8E%D1%82-%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%B5%D0%B6%D0%B4%D1%83-%D0%BA%D0%B0%D0%BC%D0%B5%D0%BB%D0%B8%D1%8F-%D0%B8-%D0%B4%D0%B6%D0%B5%D0%B9-%D0%BB%D0%BE---%D1%87%D0%B8%D0%BF%D1%80%D0%BE%D0%B2%D1%87%D0%B0%D0%BD%D0%BA%D0%B0%D1%82%D0%B0-%D0%BD%D0%B0%D1%80%D0%BE%D1%87%D0%B8-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%B7%D0%B0-%D0%BA%D1%80-news840381.html", "text": "Фолк певицата Камелия скочи на Дженифър Лопес. Блондинката обвини световноизвестната актриса и певица, че я копира. По-редно е обаче претенциите й да са насочени не директно към латино дивата, която едва ли е запозната с чалга звездите у нас, а към стилиста й или дизайнерите, подготвили тоалета й за благотворителната \"Met Gala\", която се състоя преди няколко вечери в Ню Йорк. Изпълнителката на \"Името ти\" качи колаж в личния си инстаграм профил. На него има две снимки - Дженифър Лопес от онзи ден и Камелия на свое участие от 2012. Общото между двете снимки е, че на главите на певиците има не коса, а перука от гирлянди. Върху колажа обаче Камелия написа: \"Ех, тази Джей Ло, нещо да не види\" и дори е тагнала изпълнителката. Коментарите на феновете обаче бяха в двата полюса. Някои приеха шегата, докато други обвиниха певицата, че си прави пиар, пише \"Телеграф\". Сподели:", "date": "2019.05.12", "title": "ДРАКА В МРЕЖАТА: Лют скандал между Камелия и Джей Ло - чипровчанката нарочи актрисата за крадла (СНИМКИ)"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B7%D0%B0%D1%80%D0%B0%D0%B4%D0%B8-%D0%BE%D1%82%D0%BA%D1%80%D0%B8%D1%82-%D1%82%D1%80%D1%83%D0%BF-%D0%BD%D0%B0-%D0%B6%D0%B5%D0%BD%D0%B0-%D0%B2-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%BD%D0%B0%D1%81%D1%82%D0%B0%D0%BD%D1%8F-news840644.html", "text": "Голяма полицейска операция бе проведена в Германия днес, след като мигранти попречиха на полицията да направи оглед на местопрестъпление в център за кандидати за убежище в южната част на страната, където беше открит труп на жена, предаде ДПА. Рано тази сутрин полицаите успели само да потвърдят смъртта на жената, преди обитателите на центъра да ги принудят да си тръгнат от мястото. \"Причината за смъртта е неизвестна и е предмет на полицейско разследване\", съобщи полицията в южния германски град Регенсбург. Пристигащите полицаи на мястото отначало били нападани от мигрантите, които ги замеряли с камъни. \"Страстите сред някои от обитателите се разгорещиха до такава степен, че не беше възможно тялото да бъде прибрано\", се казва още в комюникето. Инцидентът станал в център, където биват настанявани кандидати за убежище, докато чакат решение за статута си. След около тричасова операция полицията успя да прибере тялото на починалата жена от сградата. Сподели:", "date": "2019.05.12", "title": "ЕКШЪН В ГЕРМАНИЯ: Мигранти нападнаха полицаи заради открит труп на жена в център за настаняване"}
{"url": "https://pik.bg/%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D0%B2-%D0%BA%D0%B0%D0%B1%D1%83%D0%BB-%D1%81%D0%BD%D0%B8%D0%BC%D0%BA%D0%B0-18-news840647.html", "text": "Неизвестни лица застреляха тази сутрин афганистанската журналистка Мена Мангал, която е съветник по културата в парламента, предаде Асошиейтед прес, цитирана от БТА. От вътрешното министерство съобщиха, че жената е била убита в столицата Кабул, докато отивала на работа. Нападателите са избягали от местопрестъплението. Полицията не е наясно дали убийството е терористичен акт или става въпрос за разчистване на лични сметки. Засега никой не е поел отговорност за покушението. Бойци на групировката \"Ислямска държава\" и талибаните често извършват атаки в афганистанската столица, отбелязва АП. Седем деца бяха убити и две - ранени, при експлозия на заложена край пътя бомба в югоизточната афганистанска провинция Газни днес, предаде Франс прес, като се позова на местните власти. Техен представител обвини за атаката талибаните. От ислямисткото движение до момента не са коментирали атаката. Загиналите деца са били на възраст между 7 и 9 години. Най-малко четири от тях са били от едно семейство. ТАСС съобщи за най-малко осем убити цивилни при експлозия на мина в централната афганистанска провинция Дайкунди. Сподели:", "date": "2019.05.12", "title": "Застреляха журналистка в Кабул (СНИМКА 18+)"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%B8%D0%B7%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D0%B8-%D0%BD%D0%B0-%D0%B4%D1%8A%D0%BD%D0%BD%D0%B8%D1%82%D0%B5-%D0%B5%D0%BA%D0%BE%D1%81%D0%B8%D1%81%D1%82%D0%B5%D0%BC%D0%B8-%D0%B2-%D0%B0%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0-news840636.html", "text": "Първият реализиран проект, посветен на морската биология и определяне на видовия състав на дънните екосистеми в Антарктида, е на българските учени, каза във Варна хидробиологът доц. Любомир Кендеров от Софийския университет, който бе сред докладчиците на националния юбилеен форум на Българската асоциация по подводна дейност, съобщава БТА. В организацията, основана през 1999 г., членуват 150 водолази и водолазни инструктори от 12 клуба от цялата страна. Въпреки дългогодишните проучвания все още за Антарктида има много неизвестни неща, всяка година излизат нови видове организми, обясни Кендеров. Като участник в последната българска експедиция на този континент в края на миналата година той е успял да направи редица подводни изследвания, като се е спускал на дълбочина 5-7 метра. Изолираността на континента и тежките условия не са успели да спасят напълно обитателите му от въздействието на хората, каза още ученият. Направени са изследвания, които доказват наличие на тежки метали и токсични вещества както в пингвините и тюлените, така и в рибите, обясни Кендеров. И с гордост допълни, че пионери в този тип проучвания са пак български учени. По думите на Кендеров в пингвините и тюлените е открито дори устойчивото съединение ДДТ, но хубавото е, че концентрацията му е малка и не може да доведе до генетични увреждания или малформации при поколенията на животните. До замърсявания води и туристическата дейност на континента, каза още Кендеров. По думите му при колониите пингвини са открити колибактерии и салмонела. Вече е факт и появата на вид трева, пренесена неизвестно как от Патагония, която се е приспособила и дори е започнала да измества местните видове растения. Вече се вземат строги мерки при слизането на континента, за да се избегне рискът от привнасяне на семена или спори, разказа още Кендеров. Сподели:", "date": "2019.05.12", "title": "Българи са първите изследователи на дънните екосистеми в Антарктида"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BD%D0%B0%D0%B4-700-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D1%82%D1%83%D1%80%D1%86%D0%B8%D1%8F-news840637.html", "text": "Най-малко 757 нелегални мигранти са задържани в различни части на Турция, съобщават силите за сигурност в южната ни съседка. Военните заловили няколко групи с общо 534 незаконно влезли на турска територия лица в провинция Одрин. Те са планирали да прекосят границата, но са задържани и отведени в специализирани центрове за настаняване, уточнява БГНЕС. Сред арестуваните са граждани на Афганистан, Пакистан, Бангладеш, Ирак, Иран, Сомалия, Либия, Тунис, Египет, Еритрея, Мароко, Алжир и Сирия. Турската брегова охрана от своя страна е заловила 223 нелегални имигранти, бедстващи в лодки по крайбрежието на провинциите Айдън и Измир. Афганистанските и ирански граждани планирани да прекосят Егейско море и тръгнали от Чешме, Кушадасъ и Дидим към най-близките гръцки острови. Югоизточната ни съседка е една от основните отправни точки за бежанците, опитващи се да достигнат Европа, особено след началото на гражданската война в Сирия. През 2018 година на територията на източната ни съседка се намират 268 000 незаконни имигранти, според данните на вътрешното министерство на Анкара. Сподели:", "date": "2019.05.12", "title": "Задържаха над 700 нелегални мигранти в Турция"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D1%82%D1%83%D1%80%D1%86%D0%B8%D1%8F-%D1%89%D0%B5-%D0%BF%D1%80%D0%BE%D1%87%D0%B8%D1%81%D1%82%D0%B8-%D1%81%D0%B8%D1%80%D0%B8%D1%8F-%D0%BE%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-news840645.html", "text": "\"Десетки хиляди оръжия, машини и оборудване са предоставени безплатно на терористични групи в Северна Сирия, с които ние се борим\", каза той пред дипломати по време на вечеря ифтар. Ердоган визира в изказването си подкрепата на САЩ за сирийските кюрдски Сили за защита на народа (СЗН), разглеждани от Анкара като терористична организация, идентична с кюрдската ПКК. \"Ние скоро ще прочистим районите развъдници на тероризъм в Сирия и ще дадем възможност на 4 милиона сирийци да се завърнат в родината\", каза той. Ердоган подчерта още, че като член на НАТО и стратегически партньор Турция не може да приеме нейни съюзници да й вредят, като конкретно спомена налагането на санкции от страна на САЩ. \"Всичко, което ние искаме, е да видим приятелството на онези, които казват, че са ни приятели, и предаността на онези, които казват, че са ни съюзници\", посочи той. Турският президент Реджеп Ердоган се закани, че Турция ще прочисти от терористи райони в Сирия и призова съюзниците от НАТО да подкрепят Анкара в борбата ѝ срещу тероризма, съобщава \"Дейли сабах\". Сподели:", "date": "2019.05.12", "title": "Ердоган се закани: Турция ще прочисти Сирия от терористи"}
{"url": "https://pik.bg/%D0%B2%D0%B8%D0%BF-%D0%BF%D0%B5%D1%80%D1%81%D0%BE%D0%BD%D0%B0-%D0%B0%D0%BD%D1%82%D0%BE%D0%BD%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D0%BE%D0%B1%D0%B8%D0%BA%D0%BE%D0%BB%D0%B8-%D0%B3%D1%8A%D1%80%D1%86%D0%B8%D1%8F-%D1%81-%D0%B1%D0%B5%D0%B1%D0%B5%D1%82%D0%BE-%D0%BF%D1%80%D0%B8%D0%BD%D1%86-%D1%81%D0%BD%D0%B8%D0%BC%D0%BA%D0%B8-news840425.html", "text": "Въпреки невръстната му възраст, Антония Петрова и съпругът й Ивайло Батинков продължават да обакалят страната и чужбина заедно със своя син, който галено наричан Принц Благовест. По традиция Антония оспами щедро социалните мрежи с кадри от поредното им пътешествие. Или по-скоро - пътешествия, тъй като се оказа, че семейстовото се е отбило през доста места из Гърция. Фамилията е сляла Великденските празници и Гергьовден в една дълга и романтична почивка, видя ПИК. \"Мис България 2009\" качи кадри на най-хубавите ѝ моменти от южната ни съседка. От тях се вижда, че тя и съпругът ѝ са случили на хубаво време и са го използвали за релакс на плажа. Батинкова е сменила няколко различни бански. \"Показахме на Благовест Батинков къде мама и тате сключиха брак, на нашето място Порто Елея, Халкидики, където бяхме и с баба и дядо! Заведохме малкия Батинков и на остров Тасос, както и на още няколко прекрасни места в Гърция!\", съобщи на последователите си Антония. Още докато бе бременна, тя нямаше търпение да роди, за да тръгне отново на път. Но този път с двамата си мъже. Сподели:", "date": "2019.05.12", "title": "ВИП ПЕРСОНА: Антония Петрова обиколи Гърция с бебето-принц (СНИМКИ)"}
{"url": "https://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D1%80%D0%B0%D0%B7%D0%B3%D0%B0%D0%B4%D0%B0%D1%85%D0%B0-%D0%B5%D0%B4%D0%BD%D0%B0-%D0%BE%D1%82-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D1%85%D0%B5%D0%BE%D0%BF%D1%81%D0%BE%D0%B2%D0%B0%D1%82%D0%B0-%D0%BF%D0%B8%D1%80%D0%B0%D0%BC%D0%B8%D0%B4%D0%B0-news840612.html", "text": "Според учените, най-голямото предизвикателство пред строителите е било да набавят 170 000 тона варовикови каменни блокове, с които да издигнат пирамидата. Подобни масивни блокове е могло да бъдат набавени само от едно място – каменните кариери в Тора, предава БГНЕС. \"Никой никога не е могъл напълно да бъде сигурен как толкова огромни каменни блокове са били докарани в Гиза, за да бъде издигната подобна мащабна структура и то за по-малко от четвърт век. Но сега нови доказателства разкриват как Хеопс може да е успял да се справи, а именно посредством специално построени лодки и висококвалифицирани моряци“, разказват археолозите. Те разкриват едно и позабравено или по-скоро не особено добре направено проучване на откритие от 1954 година. В яма в основата на Голямата пирамида египетски екип от учени открива голям брой внимателно разглобени дървени греди. По това време откритието не е направило особено впечатление на археолозите, които въобще не са го свързали с тайните на пирамидата. С напредването на технологиите обаче на учените е дадена възможност да установят, че всъщност гредите са част от разглобен кораб – церемониален плавателен съд, на който Хеопс да плава в отвъдния живот. Това откритие дава възможност за нов поглед върху това, с какви кораби точно са пренасяли хора и товари древните египтяни по Нил. Вероятно с подобни плавателни съдове, като открития в основата на Голямата пирамида са пренесени и огромните варовикови блокове за построяването ѝ. Според археолозите Хеопсовата пирамида, в която е гробницата на фараона Хеопс, е издигната за около 20 години. Построяването й е станало преди около 2500 години преди Христа, като сега учените трябва да разгадаят друга мистерия – как монолитните камъни са били транспортирани по суша и сглобявани в Гиза. Хеопсовата пирамида е най-старата и най-голямата от трите пирамиди в комплекса в Гиза, пише „Спутник нюз“. Някога тя е била и най-старото от древните седем чудеса на света, а сега е и единствения оцелял паметник от древния свят. Тайната за това как е била построена пирамидата винаги е удивлявала и завладявала учени и археолози от всички времена. Сподели:", "date": "2019.05.12", "title": "МИСТЕРИЯ: Археолози разгадаха една от тайните на Хеопсовата пирамида"}
{"url": "https://pik.bg/%D1%81%D0%B8%D0%BD%D0%BE%D0%BF%D1%82%D0%B8%D1%86%D0%B8%D1%82%D0%B5-%D0%BD%D0%B8-%D0%BF%D0%BE%D0%BF%D0%B0%D1%80%D0%B8%D1%85%D0%B0-%D0%BD%D0%B5-%D0%B8%D0%B7%D0%BB%D0%B8%D0%B7%D0%B0%D0%B9%D1%82%D0%B5-%D0%B1%D0%B5%D0%B7-%D1%87%D0%B0%D0%B4%D1%8A%D1%80%D0%B8-%D0%BD%D0%B5%D0%B4%D0%B5%D0%BB%D1%8F%D1%82%D0%B0-%D1%89%D0%B5-%D0%B5-%D0%B4%D1%8A%D0%B6%D0%B4%D0%BE%D0%B2%D0%BD%D0%B0-%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%B2%D0%B0%D0%BB%D0%B8-%D0%BD%D0%B0-news840648.html", "text": "Облачна неделя ни обещават синоптиците като на места ще превали. След обяд ще се развива купеста облачност и на места, главно в западните и планинските райони ще превали и прегърми. Вятърът ще се ориентира от изток-югоизток и ще е слаб до умерен. Минималните температури ще са между 6 и 11 градуса, максималните - между 21 и 26 градуса, съобщават от НИМХ. Атмосферното налягане е близко до средното за май, но ще започне бавно да се понижава. Над Черноморието ще има разкъсана облачност. Ще духа слаб до умерен вятър от изток-югоизток. Максималните температури на въздуха ще са между 15 и 18 градуса. Температурата на морската вода е 13-15 градуса, вълнението на морето ще е около 2 бала. Над планините облачността ще е значителна и в следобедните часове на места ще превали и прегърми. Ще духа умерен, предимно южен вятър. Максималната температура на височина 1200 метра ще е около 14 градуса, на 2000 метра - около 7 градуса. В понеделник и вторник облачността ще е предимно значителна, около и след обяд купеста и купесто-дъждовна. В западната половина от страната ще бъде с чести превалявания, интензивни и с гръмотевици, а и по-значителни като количество, главно в западните райони. Вятърът от изток-югоизток ще се усили и дневните температури слабо ще се понижат. Сподели:", "date": "2019.05.12", "title": "СИНОПТИЦИТЕ НИ ПОПАРИХА: Не излизайте без чадъри, неделята ще е дъждовна. Ето къде ще вали най-много (КАРТА)"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B0-%D0%B0%D0%BA%D1%86%D0%B8%D1%8F-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%80%D0%B0%D0%B9-%D0%BC%D0%B0%D0%BB%D1%82%D0%B0-news840573.html", "text": "Засега не е известно състоянието на хората на борда. Очаква се те да пристигнат по-късно днес на острова. Вчера корабокрушение до бреговете на Тунис причини гибелта на най-малко 65 мигранти, съобщиха ООН и тунизийски медии. Хиляди хора предприемат рисковано плаване през Средиземно море към Европа в търсене на по-добър живот. Общо 85 мигранти, бедстващи в дървена лодка край бреговете на Малта, са били спасени, съобщиха днес малтийски военни, цитирани от ДПА. Сподели:", "date": "2019.05.12", "title": "Поредна спасителна акция на мигранти край Малта"}
{"url": "https://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D1%80%D1%83%D1%81%D0%B8%D1%8F-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%BD%D0%B0-%D0%B3%D0%B0%D0%B7-%D0%B2-%D0%B1%D0%BB%D0%BE%D0%BA-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D1%80%D0%B0%D0%BD%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news840690.html", "text": "Двамата ранени са приети в болница в град Каменск-Шахтински. Пострадала възрастна жена е в тежко състояние. Загиналите също са двама. Един от тях е затрупан, а малолетно момиче почина в колата на \"Бърза помощ\". Общо са повредени седем жилища в кооперацията, две от които, на втория етаж, са опустошени. Останалите са понесли по-малки щети. Съществува заплаха от срутване на кооперацията, което затруднява работата на спасителните служби. Двама души бяха приети в болница и двама загинаха след експлозия на газ за битови нужди в кооперация в село Чистоозерний в руската Ростовска област, предаде ТАСС, цитирайки информация на регионалния клон на министерството на извънредните ситуации. Сподели:", "date": "2019.05.12", "title": "ОГНЕН АД В РУСИЯ: Експлозия на газ в блок, има загинали и десетки ранени (СНИМКИ/ВИДЕО)"}
{"url": "https://pik.bg/%D0%BA%D0%B8%D1%82%D0%B0%D0%B9-%D0%B8-%D1%81%D0%B0%D1%89-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B0%D1%82-%D0%BD%D0%BE%D0%B2%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B2-%D0%BF%D0%B5%D0%BA%D0%B8%D0%BD-news840575.html", "text": "Китай и САЩ са се договорили да проведат допълнителни търговски преговори в Пекин. Това е заявил вицепремиерът на Китай Лю Хъ пред китайски медии в САЩ, предава „Ройтерс”, цитирана от „Дарик”. Коментарът му идва след поредния кръг от дискусии във Вашингтон, описани от него като \"честни\" и \"конструктивни\". „Преговорите не са се провалили”, категоричен бе Лю, който е главният преговарящ от страна на Китай. Той направи това изявление във видеоклип, качен от Китайската централна телевизия (ССVТ) на мобилното й приложение. \"Точно обратното - мисля, че дребни неуспехи са нормални и неизбежни по време на преговорите между двете страни. Гледайки напред, ние сме все още предпазливо оптимистични - каза вицепремерът пред група китайски репортери. - Двете страни постигнаха взаимно разбиране по много неща, но откровено казано, има и различия. Смятаме, че тези различия засягат важни принципни въпроси. Ние категорично не можем да правим отстъпки по такива принципни въпроси\". Според източници на „Ройтерс”, двете страни не са постигнали напредък на преговорите във Вашингтон, тъй като американските преговарящи са отхвърлили аргументите на вицепремера Лю Хъ в защита на предложените от Китай юридически промени в проектоспоразумението. Китай миналата седмица нанесе тежък удар по преговорите, като поиска големи поправки в предложения текст. Пекин искаше да заличи предишните си ангажименти, че ще промени закони, за да въведе нови политики по спорни въпроси - от защита на интелектуална собственост и търговски тайни до принудителни технологични трансфери. По време на двудневния кръг преговори във Вашингтон Лю се опита да убеди постоянния представител на САЩ за търговските преговори Робърт Лайтхайзър, че Китай може да постигне промените в политиките чрез укази, издадени от Държавния съвет, заявиха източниците, цитирани от „Ройтерс”. Лайтхайзър обаче казал на Лю, че иска Китай да удържи на предишните си обещания да промени законите. Три основни различия остават на китайско-американските търговски преговори, заявиха китайски държавни медии днес. Официозът на Китайската комунистическа партия \"Женмин жибао\" написа, че \"Китай никога няма да се огъне под максималния натиск на американската страна и няма да направи компромис по принципни въпроси\". Според вестника, Китай ясно е призовал за \"премахване на всички допълнителни мита, за да се възобнови нормална двустранна търговия\" и ясно изисква данните за държавните търговски поръчки да бъдат \"реалистични\". Освен това текстът трябва бъде \"балансиран\" и формулиран с изрази, които са \"приемливи за китайския народ и не уронват суверенитета и достойнството на страната\". Официалната агенция „Синхуа”, която съобщи за същите три различия, подчерта, че премахването на допълнителните мита е \"общо искане\" на американския бизнес и селскостопанския сектор и че \"и двете страни трябва да проявят по-голямо търпение и постоянство, за да преодолеят трудностите\", допълва „Ройтерс”. Междувременно стана ясно, че президентът на САЩ Доналд Тръмп е наредил в петък на постоянния представител за търговските преговори Робърт Лайтхайзър да започне процедурата за увеличаване на митата върху останалите вносни продукти от Китай на стойност приблизително 300 милиарда долара. \"По-рано през деня по указание на президента Доналд Тръмп САЩ повишиха от 10 на 25 процента вносните мита за китайски стоки на стойност около 200 милиарда долара. Президентът ни нареди да започнем процеса на увеличаване на митата върху почти целия останал внос от Китай, оценяван на около 300 милиарда долара\", се казва в официалното съобщение на постоянния търговски представител на САЩ. Уточнява се, че информация за процедурата и периода на публично обсъждане преди окончателното одобрение ще бъде публикувана във Федералния регистър, а повече подробности ще бъдат публикувани на сайта на Постоянния представител за търговските преговори (USTR) в понеделник. Също вчера Тръмп написа в „Туитър”, че през последните два дни САЩ и Китай са провели \"откровени и конструктивни разговори за статуса на търговските отношения между двете страни\", похвали отношенията си с китайския президент Си Дзинпин, с когото има \"много здрава връзка\", увери, че преговорите ще продължат в бъдеще и добави: \"Междувременно САЩ наложиха МИТА на Китай, които може да бъдат или да не бъдат отменени в зависимост от това какво ще се случи с бъдещите преговори\". Сподели:", "date": "2019.05.12", "title": "Китай и САЩ ще проведат нови търговски преговори в Пекин"}
{"url": "https://pik.bg/%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B5%D0%BD-%D0%BF%D0%BE%D1%8F%D1%81-%D1%80%D0%BE%D0%B7%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%B2-%D0%BA%D0%B0%D1%80%D0%BB%D0%BE%D0%B2%D1%81%D0%BA%D0%BE-%D1%81%D0%BF%D0%B5%D1%88%D0%BD%D0%BE-%D1%83%D1%87%D1%80%D0%B5%D0%B4%D1%8F%D0%B2%D0%B0%D1%82-%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F-news840614.html", "text": "Розоберът в Стремската долина вече започна, а първите 300 килограма бяха набрани в Бегово и Отец Паисиево. Изкупната цена на суровината от 1,50 лв. за килограм розов цвят обаче изправи на нокти розопроизводителите. При това положение стопаните ще понесат огромни загуби, тази цена няма да им позволи да си покрият разходите за отглеждането на културата и да наемат берачи за прибиране на реколтата. Производителите получават минимална субсидия от около 30-60 лева на декар за отглеждането на розите, за разлика от всички останали фермери, на които държавата дава поне по 130 лева за декар зеленчуци. Производителите са готови да оставят розовия цвят неприбран, а розоварните без суровина. \"Няма да позволим в казаните да влезе нито едно розово цветче“, заканиха се те. Розопроизводители от Карловския край спешно ще учредява своя асоциация, която да брани интересите им заради тежките проблеми в бранша, които тази пролет ескалират с нова сила. Това стана ясно събрание на над 100 розопроизводители от Карловския край, Отец Паисиево, Бегово и съседни населени места. Дестилерии отказват да изкупуват цвят, предлагат ниска цена за суровината, чаканият от десетилетия Закон за розата се оказа гилотина за земеделските стопани. Той регламентира единствено санкциите, които стопаните ще понасят, разяснява \"Марица\". Участниците в срещата решиха да създадат своя асоциация. Учредителното събрание ще бъде след няколко дни, а чрез асоциацията розопроизводителите ще настояват за субсидия от 150 лева на декар рози и за компенсация по програмата de minimis за произведена продукция. Сподели:", "date": "2019.05.12", "title": "СПАСИТЕЛЕН ПОЯС: Розопроизводители в Карловско спешно учредяват асоциация"}
{"url": "https://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D0%BF%D1%83%D1%81%D0%BD%D0%B0-%D1%80%D1%83%D1%81%D0%BA%D0%B8%D1%8F-%D0%BF%D0%B5%D1%82%D1%80%D0%BE%D0%BB-%D0%B7%D0%B0-%D0%B5%D0%B2%D1%80%D0%BE%D0%BF%D0%B0-news840657.html", "text": "Украйна възобнови транзита на руски петрол за Европа по петролопровода \"Дружба\", предаде ТАСС, като се позовава на съобщение от украинската нефтена компания. Транзитът е бил възобновен, след като специалисти от унгарската енергийна компания МОЛ (MOL) са провели допълнителни анализи на петрола, който се намира сега в тръбата, и са потвърдили готовността си да го приемат. Доставките през украинска територия бяха временно преустановени на 25 април, след като европейски потребители отказаха да приемат руски петрол с влошено качество. Сподели:", "date": "2019.05.12", "title": "Украйна пусна руския петрол за Европа"}
{"url": "https://pik.bg/%D1%83%D0%B4%D0%B0%D1%80-%D0%B2-%D0%B8%D1%82%D0%B0%D0%BB%D0%B8%D1%8F-%D0%B8-%D0%B8%D1%81%D0%BF%D0%B0%D0%BD%D0%B8%D1%8F-%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B0%D0%B4-2-%D1%82%D0%BE%D0%BD%D0%B0-%D1%85%D0%B0%D1%88%D0%B8%D1%88-news840663.html", "text": "47 души бяха арестувани при съвместна операция на испанската полиция и италианските карабинери срещу престъпни организации. Операцията беше проведена в Малага и на други места в Испания, както и на територията на Италия, предава БНТ. Сподели:", "date": "2019.05.12", "title": "УДАР: В Италия и Испания спипаха над 2 тона хашиш"}
{"url": "https://pik.bg/%D0%BD%D0%B0-%D1%81%D1%83%D1%85%D0%BE-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D0%BC%D0%B0%D0%BD%D0%B0%D1%81%D1%82%D0%B8%D1%80%D1%81%D0%BA%D0%B8-%D0%BB%D0%B8%D0%B2%D0%B0%D0%B4%D0%B8-news840694.html", "text": "Заради пресвързване на водопровод на ул. \"Мур\", кв. \"Манастирски ливади\", на 13 май (понеделник) се налага спиране на водоподаването от 9.00 до 18.00 ч. на клиентите на \"Софийска вода\", живеещи на ул. \"Мур\" – от ул. \"Ген. Стефан Тошев\" до ул. \"Родопски извор\", съобщиха от дружеството. При продължителност на строително-ремонтните дейности над 12 часа, \"Софийска вода\" ще осигури алтернативно водоснабдяване с водоноски на ул. \"Мур\" (ъгъла с ул. \"Ген. Стефан Тошев\"), допълниха от \"Софийска вода\". Сподели:", "date": "2019.05.12", "title": "На сухо: Спират водата в \"Манастирски ливади\""}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D1%81%D1%82%D0%BE%D1%82%D0%B8%D1%86%D0%B8-%D0%BE%D1%80%D1%8A%D0%B6%D0%B8%D1%8F-%D0%B2-%D0%B8%D0%BC%D0%BE%D1%82-%D0%B2-%D1%82%D1%83%D0%B7%D0%B0%D1%80%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB-%D0%B2-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-news840634.html", "text": "Над 1000 огнестрелни оръжия с най-различен калибър и огромни запаси от муниции бяха открити и конфискувани в имот в шикозен квартал на Лос Анджелис, предаде Франс прес, цитирана от БТА. Кадри, разпространени от полицията, показват как от жилището се изнасят разнородни оръжия, сред които полуавтоматични оръжия, ловни пушки, пушки тип \"помпа\", пистолети и револвери с най-различен калибър. Полицаите подреждат оръжията на алея в пределите на имота, разположен на прочутия булевард Сънсет в квартал Холмби Хилс. До претърсването на имота се стигнало след подаден анонимен сигнал. В операцията, продължила повече от 15 часа, са участвали 30 местни полицаи и федерални агенти. Според сигнала в имота живеел мъж, който продавал незаконно оръжия. Освен над хилядата оръжия и внушителния запас от муниции агентите открили и голямо количество материали и средства за производство на оръжия. Собственикът на арсенала Жирард Дамиен Саенц, който бил в имота, бил задържан, но след това освободен срещу гаранция от 50 000 долара. Той може да бъде съден по подозрения за трафик, продажба или отдаване под наем на автоматични оръжия. Притежаването на толкова много огнестрелни оръжия не е незаконно в Калифорния, но засега не е ясно дали техният собственик е имал всички необходими разрешителни. Полицаи, участвали в операцията, казват, че не са виждали толкова оръжия на едно място в цялата си кариера. В близост до имота, в който бяха открити оръжията, се намира прочутото имение на Плейбой, което често е посещавано от звезди. В района имат също имоти Бионсе и Джей-Зи. Според местни медии претърсваното имение е било на Синтия Бек, която има няколко деца от връзката си с Гордън Гети, син на милиардера Джей Пол Гети. Твърди се, че госпожа Бек и Жирард Саенц притежават няколко недвижими имота в района на Лос Анджелис и офис сграда в Сан Франциско. Сподели:", "date": "2019.05.12", "title": "Откриха стотици оръжия в имот в тузарски квартал в Лос Анджелис"}
{"url": "https://pik.bg/%D0%BF%D1%80%D0%BE%D1%82%D0%B8%D0%B2%D0%BE%D0%BF%D0%B5%D1%85%D0%BE%D1%82%D0%BD%D0%B0-%D0%BC%D0%B8%D0%BD%D0%B0-%D1%83%D0%B1%D0%B8-%D1%81%D0%B5%D0%B4%D0%B5%D0%BC-%D0%B4%D0%B5%D1%86%D0%B0-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news840624.html", "text": "Експлозията от противопехотна мина е убила седем деца и ранила две в Южен Афганистан в събота, съобщиха официални представители, цитирани от АФП. Взривът е станал в провинция Газни, южно от столицата Кабул, когато децата са стъпили на противопехотна мина, докато са играли в близост до главен път, каза говорителят на провинцията Ареф Нури. \"Мината е била поставена от талибаните до главен път, за да нанесат щети на силите за сигурност\", каза той. Талибаните не са дали изявление във връзка с трагичния инцидент. Бунтовниците често използват крайпътни бомби и противопехотни мини, за да противодействат на афганистанските сили за сигурност, но смъртоносните оръжия често водят до цивилни жертви. Аманулла Камрани, член на провинциалния съвет на Газни, каза, че децата са на възраст между седем и девет години и поне четири от тях принадлежат към едно семейство. Сподели:", "date": "2019.05.12", "title": "Противопехотна мина уби седем деца в Афганистан"}
{"url": "https://pik.bg/%D0%B1%D0%B5%D0%BB%D0%B0%D1%80%D1%83%D1%81-%D0%BE%D1%86%D0%B5%D0%BD%D0%B8-%D0%BD%D0%B0-%D1%81%D1%82%D0%BE%D1%82%D0%B8%D1%86%D0%B8-%D0%BC%D0%B8%D0%BB%D0%B8%D0%BE%D0%BD%D0%B8-%D0%B4%D0%BE%D0%BB%D0%B0%D1%80%D0%B8-%D1%89%D0%B5%D1%82%D0%B8%D1%82%D0%B5-%D0%BE%D1%82-%D0%B7%D0%B0%D0%BC%D1%8A%D1%80%D1%81%D0%B5%D0%BD%D0%B8%D1%8F-%D1%80%D1%83%D1%81%D0%BA%D0%B8-%D0%BD%D0%B5%D1%84%D1%82-news840643.html", "text": "Президентът на Беларус Александър Лукашенко заяви, че щетите на беларуската страна от замърсения нефт в тръбопровода Дружба са стотици милиони долари, цитиран от TACC. \"Две рафинерии са замърсени и това е огромна вреда за страната\", каза Лукашенко, цитиран от агенцията БЕЛТА. Беларуският лидер заяви, че не е обсъждал конкретната сума на компенсацията за беларуската страна с руския президент Владимир Путин. В същото време той отбеляза, че руският лидер е признал по време на публичните си речи съществуването на щети както за Минск, така и за Москва. \"Той Путин разбира, че щетите трябва да бъдат компенсирани,\" каза Лукашенко. \"Самият той каза, че това са огромни загуби за Русия, загуба на имидж\", съобщава Фокус. Лукашенко припомни, че по негова заповед Беларус планира да ремонтира няколко части от тръбопровода. Ремонтът беше отложен, за да не се спре руският транзит, подчерта той и заяви: \"Още веднъж, когато тази мръсотия дойде ... забраних да бъдат спрени участъци от тръбопровода, за да не нанесем още повече щети на Руската федерация\", каза Лукашенко. В същото време Лукашенко вече е отбелязвал, че Беларус ще назове размера на щетите след одит на „Нафтан“ и Мозирската петролна рафинерия. Президентът подчерта, че той оценява отрицателно ситуацията, когато \"огромната тръба е била замърсена с отровен нефт\". Лукашенко вярва, че „безхаберието” на територията на Руската федерация е виновно за случилото се. Сподели:", "date": "2019.05.12", "title": "Беларус оцени на стотици милиони долари щетите от замърсения руски нефт"}
{"url": "https://pik.bg/%D1%82%D1%83%D1%81%D0%BA-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D0%B8%D0%BC%D0%B0-%D0%B2%D0%B5%D1%80%D0%BE%D1%8F%D1%82%D0%BD%D0%BE%D1%81%D1%82-%D0%B1%D1%80%D0%B5%D0%BA%D0%B7%D0%B8%D1%82-%D0%B4%D0%B0-%D0%B1%D1%8A%D0%B4%D0%B5-%D1%81%D0%BF%D1%80%D1%8F%D0%BD-news840617.html", "text": "Шансът да няма Брекзит е от 20 до 30 процента, а това не е малко, коментира председателят на Европейския съвет Доналд Туск в интервю за испанския вестник \"Вангуардия\". С всеки изминал месец става все по-ясно, че излизането на Великобритания от ЕС ще се различава от това, което са си представяли неговите инициатори, посочва още БТА. \"Срокът за Брекзит изтича през октомври, но аз ще настоявам да се налагат ограничения във времето за решението на Великобритания. Когато става дума за Брекзит, няма за къде да се бърза\", добави Туск. Никога няма да има Съединени щати на Европа по подобие на САЩ, допълни председателят на Европейския съвет. \"От политическа гледна точка Западът трябва да означава край на битките, които винаги са ни съпровождали. През последните години обаче Европа се сблъска с драматични предизвикателства, но аз не съм фаталист, посочва председателят на ЕС в отговор на въпроса дали Европа не е хвърлила ръкавица на Европа, след като враговете й стават все по-силни, а в същото време тя е все по-разединена\", изтъкна още Доналд Туск. Сподели:", "date": "2019.05.12", "title": "Туск предупреждава: Има вероятност Брекзит да бъде спрян"}
{"url": "https://pik.bg/%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D1%81%D0%B8-%D0%BF%D1%80%D0%B0%D0%B2%D1%8F%D1%82-%D0%BA%D0%BE%D0%BC%D0%BF%D0%BE%D1%81%D1%82%D0%B8%D1%80%D0%B0%D1%89%D0%B0-%D0%B8%D0%BD%D1%81%D1%82%D0%B0%D0%BB%D0%B0%D1%86%D0%B8%D1%8F-%D1%81-%D0%BA%D1%80%D0%B5%D0%B4%D0%B8%D1%82-news840659.html", "text": "Общината в Пазарджик ще подложи на публично обсъждане нов кредит от 4 милиона лева за компостираща инсталация към новото регионално депо, което да обслужва общо девет общини. Предвижда се заемът да се изтегли от Фонд ФЛАГ. Парите са за финансиране на проектирането и изграждането на компостиращи инсталации и съоръжения за предварително третиране на битовите отпадъци, предава БНР. Предвидено е заемът да бъде погасен до 15 септември 2021 година. За обезпечаване ще бъде предложен залог върху вземанията на общината, с изключение на авансовото плащане по договора за изграждане на инсталациите. Такива съоръжения за предварително третиране на смесените битови отпадъци ще бъдат изградени във всичките девет общини, които се обслужват от депото. Освен това, в Батак, Лесичово, Брацигово, Пещера и Пазарджик ще бъдат изградени инсталации и за биоразградими отпадъци. Обсъждането е насрочено за 22 май. Сподели:", "date": "2019.05.12", "title": "В Пазарджик си правят компостираща инсталация с кредит"}
{"url": "https://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B3%D0%BE%D1%82%D0%B2%D1%8F%D1%82-%D0%B7%D0%B0%D0%B1%D1%80%D0%B0%D0%BD%D0%B0-%D0%B7%D0%B0-%D0%BD%D0%BE%D1%81%D0%B5%D0%BD%D0%B5-%D0%BD%D0%B0-%D1%85%D0%BB%D0%B0%D0%B4%D0%BD%D0%BE-%D0%BE%D1%80%D1%8A%D0%B6%D0%B8%D0%B5-news840633.html", "text": "Горната камара на федералния парламент в Германия обсъжда законопроект, който забранява внасянето на ножове в търговски центрове, железопътни гари и на многолюдни прояви, пише вестник „Заарбюкер цайтунг\".   Авторите на текста от северните провинции Бремен и Долна Саксония го мотивират с „големия брой\" нападения с хладно оръжие в Германия. „Никой не се нуждае от нож в училище или в автобуса. Това обаче не е отразено в закона и затова искаме да го променим”, заявяват от вътрешното министерство на Долна Саксония. Освен че забранява носенето на ножове на места с много хора, законопроектът обявява за незаконни на публични места всички остриета с дължина над шест сантиметра. Понастоящем лимитът за остриетата е 12 см. Предвидена е и пълна забрана на т. нар. автоматични ножове. Очаква се Бундесратът да одобри законопроекта, твърди „Заарбюкер цайтунг\". Сподели:", "date": "2019.05.12", "title": "В ГЕРМАНИЯ: Готвят забрана за носене на хладно оръжие"}
{"url": "https://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B1%D1%80%D0%BE%D1%8F%D1%82-55-%D0%B1%D0%BE%D0%BD%D0%B0-%D0%B7%D0%B0-%D0%BD%D0%BE%D0%B2%D0%B0-%D0%BF%D0%B0%D1%80%D0%BA%D0%B8%D0%BD%D0%B3-%D1%81%D0%B8%D1%81%D1%82%D0%B5%D0%BC%D0%B0-%D0%BD%D0%B0-%D0%BA%D0%BE%D0%BB%D0%BE%D0%B4%D1%80%D1%83%D0%BC%D0%B0-news840601.html", "text": "Общинската администрация в Пловдив обяви обществена поръчка за доставка, монтаж, гаранционна поддръжка на автоматизирана паркинг система и система за визуализация на свободните паркоместа за паркинга пред зала \"Колодрума\". Прогнозната стойност на поръчката е 55 000 лева без ДДС. Оферти се приемат до 20 май, а ден по-късно те ще бъдат отворени. Всички компоненти на автоматичния вход, маркировка, обозначение и осветление трябва да са разположени по начин оптимизиращ бързото действие на системата. Това трябва да гарантира минимална пропускателна способност от 150 автомобила на час за всеки вход/изход, уточнява \"Пловдив24\". Сподели:", "date": "2019.05.12", "title": "В Пловдив броят 55 бона за нова паркинг система на Колодрума"}
{"url": "https://pik.bg/%D1%86%D0%B8%D0%BF%D1%80%D0%B0%D1%81-%D0%BE%D1%87%D0%B0%D0%BA%D0%B2%D0%B0-%D0%BD%D0%BE%D0%B2%D0%B8-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D0%BE%D0%B1%D0%BB%D0%B5%D0%BA%D1%87%D0%B5%D0%BD%D0%B8%D1%8F-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-2019-%D0%B3-news840666.html", "text": "Ципрас посочи това като условие това да се случи, икономиката на страната да продължи да се движи по пътя на възстановяването. \"Разбирам защо опозицията беснее, причината е очевидна от събирането ви в Арта и на всички други места, където се провеждат митинги, защото това са истинските проучвания на общественото мнение\", каза министър-председателят на митинг в Арта и добави, че отговорът ще бъде предаден чрез урните след две седмици. На 26 май в Гърция едновременно с евроизборите ще се произведат и избори за местни власти. Жителите на Арта посрещнаха топло Ципрас, чието семейство произхожда от региона, отбелязва АНА-МПА. Премиерът на Гърция Алексис Ципрас смята, че ще има достатъчно възможности да бъдат планирани допълнителни мерки за финансови облекчения на гражданите към края на настоящата година, предава агенция АНА-МПА. Сподели:", "date": "2019.05.12", "title": "Ципрас очаква нови финансови облекчения до края на 2019 г."}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%BF%D1%80%D1%8F%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B5-79-%D0%B8%D0%B7%D1%82%D0%B8%D1%87%D0%B0-%D0%B3%D0%B0%D0%B7-%D0%B4%D0%BE-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news840705.html", "text": "\"Ситуацията е овладяна\", заяви специално за ПИК дежурният във Второ районно в Благоевград. Той допълни, че до мунити движението ще бъде възстатновено. Става дума за изтичане на газ от цистерна, която е паркирана на бензиностанцята. Няма проблем. Не е изтекло кой знае какво количество”, допълни дежурния. Спряно е движението на главен път Е-79 в платното в посока София при изхода на Благоевград поради изтичане на газ от цистерна, съобщава радио \"Фокус\"„ На място има екипи на полицията и пожарната. Цистерната е спряна при голяма бензиностанция. Сподели:", "date": "2019.05.12", "title": "ИЗВЪНРЕДНО В ПИК: Спряха движението на Е-79, изтича газ до бензиностанция (ОБНОВЕНА)"}
{"url": "https://pik.bg/%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BA%D1%8A%D0%BF%D0%B0%D0%BD%D0%B5%D1%82%D0%BE-%D0%B2-%D0%B4%D1%83%D0%BD%D0%B0%D0%B2-%D0%BA%D1%80%D0%B0%D0%B9-%D0%B1%D0%B5%D0%BB%D0%B5%D0%BD%D0%B5-news840658.html", "text": "Забраниха къпането в река Дунав край Белене. Със Заповед № 450/03.05.2019 г. на кмета на Белене Милен Дулев за периода 01 юни 2019 г. – 30 септември 2019 г. се забранява къпането и плуването по поречието на р. Дунав в зоните на: - Централен градски плаж до хотел „Престиж”; - плаж в местността „Хисарлъка” Заповедта е издадена на основание чл. 44, ал. 1, т. 1 и ал. 2 от Закона за местното самоуправление и местната администрация, в изпълнение на Наредбата за водноспасителната дейност и обезопасяването на водните площи/1996 г., Заповед № РД-09-59/04.04.2018 г. на областния управител на област Плевен и във връзка с настъпване на летния туристически сезон. Сподели:", "date": "2019.05.12", "title": "Забраниха къпането в Дунав край Белене"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB---%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5-%D1%82%D0%BE%D0%BB%D0%B5%D1%80%D0%B8%D1%80%D0%B0-%D1%86%D0%B8%D0%B3%D0%B0%D0%BD%D1%87%D0%B5%D1%82%D0%B0-news840668.html", "text": "Основно училище “Цар Симеон I” във Варна пълни паралелки с деца със специални нужди и циганчета. Те пречат на дисциплината и обучението, а учениците със специални образователни потребности са толерирани от директорката и от всички учители по общоообразователни дисциплини, оплакват се родители. Сподели:", "date": "2019.05.12", "title": "СКАНДАЛ - Родители алармират: Варненско училище толерира циганчета"}
{"url": "https://pik.bg/%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B1%D1%8F%D0%BB%D0%B0-%D1%81%D0%BB%D0%B0%D1%82%D0%B8%D0%BD%D0%B0-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%B2-%D0%B4%D1%8A%D1%80%D0%B2%D0%BE-news840642.html", "text": "Човек е загинал при тежка катастрофа с мотор в Бяла Слатина. Инцидентът е станал в събота около 14.00 часа. Рокерът се е возил с висока скорост из града, изпуснал контрола над мотора и се забил в тротоара. След това последвал удар в дърво, след който мъжът загинал на място. По неофициална информация жертвата е на 33 години. Очевидци разказват, че от зверския сблъсък главата му се е била разцепила на две, съобщава \"Булнюз\". Преди минути е приключил огледа на дежурния дознател, след който трупът и останките от мотора са били вдигнати от мястото. Първоначалната проверка е показала, че моторът не е имал спирачки. Повече информация за трагедията се очаква да има в утрешния бюлетин на полицията във Враца. Сподели:", "date": "2019.05.12", "title": "Зверска катастрофа в Бяла Слатина, моторист загина след удар в дърво"}
{"url": "https://pik.bg/%D0%B2%D0%B0%D1%80%D0%BD%D0%B0-%D0%B8%D0%BC%D0%B0-%D0%BD%D0%BE%D0%B2%D0%B8-%D1%82%D1%80%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%BE%D0%B1%D0%B5%D0%BA%D1%82%D0%B0-news840662.html", "text": "Римските терми във Варна, Аладжа манастир и парк-музей \"Владислав Варненчик” вече са част от \"100-те национални туристически обекта”. Печатите, с които се удостоверява посещението на тези забележителности, бяха връчени на специална церемония. Трите варненски забележителности, добавени в списъка на 100 национални туристически обекта, заслужават признанието, единодушни са историците. Аладжа манастир е най-големият скален манастир по българското Черноморие. Римските терми, освен че са третите по големина в Европа, са и едни от най-добре запазените архитектурни останки от античността. Парк-музей “Владислав Варненчик” пази спомена за Битката на народите, която е ключова за историята на Стария континент. Популяризирането на историческите, природни и културни забележителности е важна стъпка за превръщането на града в туристическа дестинация за четири сезона, пише \"Нова Варна\". Колекционирането на печати и марки от историческите забележителности у нас все още е страст за хиляди българи. Повече от 9000 души притежават златната значка на движението, свидетелство за това, че са посетили 100-те най-значими туристически обекта в страната. Сподели:", "date": "2019.05.12", "title": "Варна има нови три национални туристически обекта"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%B4%D0%B2%D0%B0%D0%BC%D0%B0-%D0%B3%D0%BE%D0%BB%D0%B5%D0%BC%D0%B8-%D1%81%D0%B2%D0%B5%D1%82%D0%B8%D0%B8-%D0%B0-%D1%82%D0%B5%D0%B7%D0%B8-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B8-%D0%B8%D0%BC%D0%B5%D0%BD%D0%B0-%D1%87%D0%B5%D1%80%D0%BF%D1%8F%D1%82-%D0%B4%D0%BD%D0%B5%D1%81-news840649.html", "text": "Св. Герман починал през 740 година на 95-годишна възраст и бил погребан в манастира Хора в Константинопол. По-късно мощите му били пренесени във Франция. Той е известен църковен писател. На Седмия Вселенски събор (787 г.) били прочетени три негови послания за почитането на иконите и името му било вписано в диптиха на светците. От него са останали химни за прослава на светците и за чудесните дела на Божията благодат, проповеди и тълкувания на трудните места в Св. Писание. Съчинението му за ересите съдържа важни исторически сведения за ересите от Апостолските времена и за църковните събори по време на царуването на Лъв Иконоборец. От произведенията за православното богослужение особено важно е разяснението на св. Герман на Божествената литургия. В народната представа се свързва с много по-древни езически повелители на небесните летни бури – град, дъжд, огнена стихия. Българинът го нарича Герман, Гечо, Джерман, Калоян, Кабаиван, Скалоян, Драганчо и изпълнява на празника му обичай за предизвикване, измолване на дъжд. Нарича се още Герман Градушкар, защото пази хората от градушка. Той бил ръкоположен за епископ и със своите добродетели и мъдрост заслужил любовта и уважението на паството си. Не много време преди смъртта си Епифаний, вече обременен от годините, трябвало да отиде в Цариград. Там в това време императрица Евдоксия, съпруга на Аркадий, преследвала св. Йоан Златоуст. Тя се стараела да склони на своя страна епископ Епифаний, като му представяла Йоан за еретик. Епифаний я увещавал към милосърдие и кротост и не се съгласил да изпълни волята й. Йоан предсказал, че Епифаний няма да се върне в Кипър, а Епифаний предсказал, че Йоан няма да стигне до мястото на изгнанието си. Двете предсказания се изпълнили. Йоан бил върнат, без да стигне до определеното му място за изгнание, понеже императрицата се уплашила от народното вълнение. А Епифаний заболял на връщане и чувствайки, че болестта му е смъртна, повикал учениците си, които били с него на короба, дал им наставления, благословил ги и на третия ден с молитва починал в Господа на 115-годишна възраст. Известието за неговата смърт опечалило всички жители на острова. - той е известен с благочестивия си живот. Принуждаван да се откаже от иконопочитанието, той се отказал от патриаршеския престол, отдалечил се в безмълвие и тъй запазил почитанието си към светите икони. Сподели:", "date": "2019.05.12", "title": "ПРАЗНИК: Честваме двама големи светии, а тези интересни имена черпят днес"}
{"url": "https://pik.bg/%D1%82%D0%B2%D1%8A%D1%80%D0%B4%D0%B0-%D1%80%D1%8A%D0%BA%D0%B0-%D1%82%D1%80%D1%8A%D0%BC%D0%BF-%D0%BD%D0%B0%D1%80%D0%B5%D0%B4%D0%B8-%D0%BD%D0%BE%D0%B2%D0%BE-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%BC%D0%B8%D1%82%D0%B0%D1%82%D0%B0-%D0%B2%D1%8A%D1%80%D1%85%D1%83-%D1%81%D1%82%D0%BE%D0%BA%D0%B8%E2%80%8B-%D0%BE%D1%82-%D0%BA%D0%B8%D1%82%D0%B0%D0%B9-news840665.html", "text": "Този път тяхната стойност се равнява на 300 милиарда долара. Това е поредният удар върху двустранната търговия между Китай и Съединените щати, след като само ден по-рано бяха увеличени мита на стоки за 200 милиарда долара, припомня БНТ. В момента почти на половината внос от Китай в Съединените щати са наложени мита - миялни машини, замразена риба, бейзболни шапки, чанти, обувки, дънки. Но тези тарифи ще се отразят не само на китайската държава, но и на американския краен потребител. Според анализатори решението на американския президент ще коства почти 940 хиляди американски работни места, както и увеличение на разхода на четиричленно семейство средно с 760 долара на година. Въпреки това, Пекин все още има надежда за разрешване на търговския конфликт. Доналд Тръмп нареди процедура за ново увеличаване на мита върху китайския внос на стоки, която ще бъде задействана в понеделник. Сподели:", "date": "2019.05.12", "title": "ТВЪРДА РЪКА: Тръмп нареди ново увеличаване на митата върху стоки​ от Китай"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BD%D0%B5%D0%BF%D0%BE%D0%B8%D1%81%D0%BA%D0%B0%D0%BD%D0%B8-%D1%80%D0%B5%D0%BA%D0%BB%D0%B0%D0%BC%D0%B8-%D0%BD%D0%B0%D0%B4%D1%83%D0%B2%D0%B0%D1%82-%D1%81%D0%BC%D0%B5%D1%82%D0%BA%D0%B8%D1%82%D0%B5-%D0%B7%D0%B0-%D1%82%D0%B5%D0%BB%D0%B5%D1%84%D0%BE%D0%BD-news840674.html", "text": "Клиенти на българските мобилни оператори от Варна се оплакват, че непоискани от тях реклами чрез СМС-и надуват сметките им за телефон, без те да подозират и да могат да се откажат. Сподели:", "date": "2019.05.12", "title": "ВНИМАВАЙТЕ: Непоискани реклами надуват сметките за телефон"}
{"url": "https://pik.bg/%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%B2-%D0%B1%D0%B0%D1%87%D0%BA%D0%BE%D0%B2%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%D1%81%D0%BD%D0%B8%D0%BC%D0%BA%D0%B0-news840672.html", "text": "На 9 май при разчистването и подготовката на манастирската църква \"Вси светии” за реставрация, попаднахме на интересна находка, споделят с въодушевление от братството на Бачковския ставропигиален манастир. Намерени са няколко мраморни къса с релефни изображения върху някои от тях. Най-вероятно те са част от стара олтарна преграда на манастирската църква костница или на старата съборна църква на манастира. По време на основаването на Бачковския манастир, ХIв., все още няма иконостаси и олтарното пространство е отделено от наоса на храма с невисока преградка, много често мраморна. Върху фрагментите се виждат степенчата ограждаща рамка, кръст, дърво и монограм на Иисус Христос. Намерените елементи стават част от експозицията на манастирския музей, където са и изложени. Сподели:", "date": "2019.05.12", "title": "Намериха интересна находка в Бачковския манастир (СНИМКА)"}
{"url": "https://pik.bg/%D0%B0%D0%B4-%D0%B2-%D0%BD%D0%B5%D0%B1%D0%B5%D1%82%D0%BE-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0%D1%85%D0%B0-%D0%BF%D1%8A%D0%BB%D0%BD%D0%BE%D1%82%D0%BE-%D0%B2%D0%B8%D0%B4%D0%B5%D0%BE-%D0%BE%D1%82-%D0%B6%D0%B5%D1%81%D1%82%D0%BE%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%88%D0%B5%D1%80%D0%B5%D0%BC%D0%B5%D1%82%D0%B8%D0%B5%D0%B2%D0%BE-news840618.html", "text": "В мрежата бе публикувано пълното видео от фаталното  приземяване на руския самолет Sukhoi Superjet 100, който изгоря на пистата на московското летище Шереметиево. Пътници са снимали кацането с мобилните си телефони. Записът се появи на страницата \"Авиация, небе и самолети\" в популярната в русия социална мрежа \"ВКонтакте\". На видеото е заснето снижаването на лайнера. В самолета все още е тихо. Пътниците са спокойни и няма никаква паника. Те са се отнесли с разбиране към необходимостта самолетът да се върне на летището, откъдето е излетял. Авторът на видеото не коментира случващото се. Визуално всичко се случва гладко до момента на съприкосновение със земята. Още с първия звук от допира със земята става ясно - приземяването не е гладко. Лайнерът буквално подскача и шасито силно се удря в полосата. След това резервоарите се възпламеняват и записът прекъсва. Но секунди след това пътникът възобновява заснемането. Крилото на самолета вече е обхванато от пламъци. В салона настава паника. Чуват се викове: \"Горим! Самолетът гори! Санечка, Санечка!\", \"Тихо! Успокойте се! Всички към изхода!\". В един момент двигателят се откъсва - този момент вече бе публикуван в мрежата. Припомняме, че инцидентът със запалването на самолета Sukhoi Superjet 100 на летище Шереметиево погуби 41 души. Успяха да се спасят 37 от намиращите се на борда хора. Следователите изясняват причините за авиокатастрофата. Сред основните версии е недостатъчната квалификация на пилотите, диспечерите и инженерите, направили оглед на самолета. Работи се и по версията неизправност на лайнера. Сподели:", "date": "2019.05.12", "title": "АД В НЕБЕТО: Публикуваха пълното ВИДЕО от жестоката катастрофа на летище \"Шереметиево\""}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%BE%D0%B8%D1%81%D0%BA%D0%B0-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D1%81-%D0%BE%D1%84%D1%88%D0%BE%D1%80%D0%BA%D0%B8---%D1%89%D0%B5-%D1%89%D1%80%D0%B0%D0%BA%D0%BD%D0%B0%D1%82-%D0%BB%D0%B8-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B5%D0%BB%D0%B5%D0%BD%D0%B0-news840732.html", "text": "Поредно култово изказване направи Румен Радев. Президентът в опит да влезе в риториката на БСП реши да поиска затвор и най-сурово наказание за всички с офшорки. Вероятно Радев е имал предвид и водачката на листата на БСП Елена Йончева, която е горд собственик на офшорка. Трябвало да има разкрития - да трябва да има разкрития. И прокуратурата разкри и обвини Йончева, а от документите става ясно как точно новоизпюпената социалистка е въртяла офшорка, в която са минавали пари от фалиралата КТБ. Информацията е публична, налична е в Търговския регистър, дори и Радев може да се запознае с нея. Според учредителния протокол на фирма \"Авторска телевизия\" ЕООД внася 5000 лв. капитал, а \"Далий трейдинг лимитед\" внася 315 000 лв. Двамата собственици имат 50 на 50 дял, но единият дава 5000 лв., а другият 315 000 лв. Според редица публикации \"Далий трейдинг лимитед\" е собственост на Цветан Василев. Както стана ясно и от друго разкритие на агенция ПИК, Йончева си е купила декари апетитна земя в Панчарево с адвокатите на КТБ. В изказването си пред журналисти, без неудобни въпроси разбира се, Радев призовава и за наказания около скандала \"Апартамент гейт\". За финал Радев стигна и по-далеч. За пореден път си приписа чужда заслуга, този път за Военновъздушното училище, което бе възстановено преди дни. По думите Радев това не можело да купи неговото мълчание и не трябвало да става след неговата намеса. Интересно чия е намесата, след като заслугата е изцяло и единствено на премиера Бойко Борисов, вицепремиерът Красимир Каракачанов и е доказателство, че държавата се управлява в стабилна коалиция. За мълчанието на Радев и дума да не става, той и без това не говори за аферите с апартаментите си, за неправомерното назначаване на жена си на два щата, за аферите в служения му кабинет, разследвани чак от ОЛАФ. Сподели:", "date": "2019.05.12", "title": "КУЛТОВО: Румен Радев поиска затвор за всички с офшорки - ще щракнат ли белезниците на Елена Йончева"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B3%D0%B0%D1%81%D0%B8%D1%85%D0%B0-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news840714.html", "text": "Голям пожар са гасили огнеборците в Козлодуй през изминалата нощ, съобщиха от общинската управа, цитирани от „Конкурент”. Горели са полиетиленови тръби, собственост на Община Козлодуй. На място са пристигнали две пожарни и полиция. Кметът Маринела Николова също е била там. Тръбите се съхраняват в района на селище 1 700, познато като \"Виетнамското селище\", повече от седем години. Тепърва ще се установяват щетите и причината за пожара. Уведомени са РИОСВ и областният управител и АЕЦ “Козлодуй”. Сподели:", "date": "2019.05.12", "title": "Голям пожар гасиха в Козлодуй"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D1%81%D0%B5%D1%80%D0%B8%D0%B0%D0%BB%D0%B0-%E2%80%9E%D1%82%D1%83%D0%B8%D0%BD-%D0%BF%D0%B8%D0%B9%D0%BA%D1%81%E2%80%9D-news840704.html", "text": "На 72-годишна възраст е починала американската актриса и модел Пеги Липтън, участвала в култовия сериал „Туин Пийкс”, съобщава  Los Angeles Times, като се позовава на информация от дъщерята на Липтън. Уточнява се, че причината за смъртта е раково заболяване. „Тя почина в спокойна обстановка, в обкръжението на дъщерите и своите племенници. Всеки момент, прекаран с нея, бе невероятно щастие за нас!”, отбелязва дъщерята на Липтън. Пеги Липтън стартира кариерата си модел, когато е на 15 години. На 19 години получава първата си роля в телевизионен сериал. За ролята си в сериала \"The Mod Squad\" Липтън получава награда „Златен глобус” за „най-добра женска роля в телевизионен драматичен сериал”. В сериала „Туин Пийкс” Липтън изиграва запомнящата се роля на собственичка на закусвалня. В последните години има епизодични участия. Сподели:", "date": "2019.05.12", "title": "Почина звезда от сериала „Туин Пийкс”"}
{"url": "https://pik.bg/%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%E2%80%9E%D0%B0%D0%BB%D0%BE%E2%80%9C-%D0%B8%D0%B7%D0%BC%D0%B0%D0%BC%D0%B8%D1%82%D0%B5-%D0%B8-%D0%BB%D1%8A%D0%B6%D0%B0%D1%82%D0%B0-%D0%BA%D0%B0%D1%82%D0%BE-%D0%B8%D0%BD%D1%81%D1%82%D1%80%D1%83%D0%BC%D0%B5%D0%BD%D1%82-news839849.html", "text": "Нещата не се развиха по план. Вместо да е чистото лице на борбата с корупцията и нередностите, Елена Йончева се оказа техен продукт. На корупцията и нередностите. Затънала до уши, а и продължава да затъва в схеми и скандали с публични пари. От източването на БНТ през рекламно време, през съдружието с офшорна фирма на КТБ, през пазара на имоти с фирми около КТБ, та до къщите за гости на фамилията й, изградени с европейски пари и никога нефункционирали като къщи за гости. Нещата не се развиха по план. Вместо да е острие на опозицията, Елена Йончева се превърна в мишена. И прекарва повече време в обяснения за нейните собствени далавери вместо в посочване на реални проблеми на управляващите. Вместо да напада, тя е принудена да се защитава. Вместо да иска обяснения, е принудена да дава такива. И да се оплита често в лъжи – последната от които я обърка дори по отношение на собственото й семейство, кога се е запознала със съпруга си и от колко време са заедно. Нещата не се развиха по план. И трябва нещо, което да смени темата. Да отклони вниманието от поредните далавери на Елена Йончева и да даде повод за нова и различна вълна от коментари, анализи и спорове. Хм. Какво да е това нещо? Което хем да е ярко, хем запомнящо се, хем скандално, хем интересно за медиите? „Бойко Борисов ще вади България от ЕС.“ Това успяха да измислят мозъчният капацитет на Елена Йончева и нейните съпартийци и съратници. Миш-маш от няколко нейни разсъждения и няколко полуистини, синтезирани в горното напълно откачено твърдение. Бум. Имаме новина. Сега ще дъвчат това, а не земите около Панчарево, изкупени от Йончева в съучастие с адвокатската кантора на КТБ. Само че има един проблем – подобни тъпотии са изключително леснооборими, и, както често става напоследък – склонни да избухват обратно в лицето на социалистите. Защото хората помнят. И то добре. Хората помнят как при всички управления на БСП, чийто кандидат е Елена Йончева, България изпада в тежка международна изолация и от върха на световните форуми отива да открива ресторанти във Виетнам. Хората помнят как при всички управления на БСП, чийто кандидат е Елена Йончева, България неизменно осъмва със спрени еврофондове, блокирани европрограми, чакащи и фалиращи бенефициенти и спрени проекти за публична инфраструктура. Хората помнят как при всички управления на БСП, чийто кандидат е Елена Йончева, държавата е дадена под аренда на няколко богоизбрани олигарси, които по формулата „Батко и Братко“, разнообразена тук-там с някой „Фронтиер“, организират афери за стотици милиони левове. Хората помнят как при всички управления на БСП, чийто кандидат е Елена Йончева, България осъмва раздирана от протести и стачки – от разтурянето на учителската седянка до продължилите над година протести срещу кабинета „Орешарски“. Помнят и полицейската блокада в София, и КПП-тата за проверка на лични карти, за да влезеш в центъра, и белия автобус, и разгонването на хората с бой, за да може Антон Кутев да мине с белия си джип. Върху чийто покрив някой скочи, вбесен от тоталната наглост на тогавашните управленци. Хората помнят и къде беше самата Елена Йончева по времето на тройната коалиция. Не, не беше на терен, да снима и да разследва. Беше в Евксиноград, във вилата в Бояна, на гости на Баневи, в комплекса и на яхтата им. На такива места се припичаше боркинята за справедливост, топлейки леглото на тогавашния премиер Сергей Станишев. Без да е възмутена от заменките. Без да е възмутена от „Батко и Братко“. Без да е възмутена от разработката“ Фронтиер“, в която главно действащо лице е сегашната й шефка Корнелия Нинова. Без да е възмутена от разработката “Галерия“, с която тогавашната ДАНС подслушваше журналисти. Без да е възмутена от цирка с недостроената магистрала „Люлин“, нито пък от напълно спрените еврофондове и изчезващите незнайно къде милиардни излишъци в края на всяка тогавашна година. Не се възмути и когато гаджето й, Сергей Станишев, зарина София с боклук, усещайки как ще бъде отвят на изборите от тогавашния кмет Бойко Борисов. Не се възмути и когато представителите на опозицията бяха посрещнати в Министерския съвет със „Здравейте, циркаджии“. Никакво възмущение нямаше у тогавашната матрона Елена Йончева. Но знаете ли? Аз мисля, че и сега няма. Никакво. Има само една гола амбиция за власт, постове и пари, опакована в нелепото „разследваща журналистка“, каквато приличната авторка на документални филми Елена Йончева никога не е била. А когато голата амбиция за власт, постове и пари не е подплатена с качества, знания, безупречна автобиография и етичен кодекс, трябват сензации. Като тази нелепица, дето Бойко ще ни вади от ЕС. И като се започнаха едни сензации, та край няма. Лъжа след лъжа. Недостроена ограда по границата. Радиоактивна вода в Хасково. Схеми за 100 милиона в Хасково. Откраднати 40% от парите за пътища. Лъжа след лъжа. „Ало измамата“ с менте записа на Боил Банов, който ту го има, ту го няма. Несъществуващ доклад на Световната банка (чийто президент е бившият еврокомисар от ГЕРБ, българката Кристалина Георгиева), че се крадели 11 милиарда евро годишно и се изнасяли в офшорки. Увеличението на броя на онкоболните в Търновско. Лъжа след лъжа, глупост след глупост, измама след измама. Нещата не се развиха по план. Елена Йончева се оказа поредният оцапан до ушите менте социалист, който търси единствено мекото на хляба. Надсмивайки се над законите, над правилата, над парите на данъкоплатците и най-вече над истината. Но пък нима има по-подходящ за водач на листата на БСП? В тази партия това е традиция и да изпратят такъв евродепутат ще им отива. Ама много. Сподели:", "date": "2019.05.12", "title": "Елена Йончева, „ало“ измамите и лъжата като инструмент"}
{"url": "https://pik.bg/%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0%D0%B9%D0%BA%D0%B8-%D0%BF%D0%BE%D0%B2%D0%B5%D1%87%D0%B5-%D0%B5%D0%B2%D1%80%D0%BE%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D0%BC%D0%B5-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%BD%D0%B0-%D0%BC%D0%B0%D0%BB%D0%BA%D0%B8%D1%82%D0%B5-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0-news840731.html", "text": "Европейското финансиране ускори развитието на българските общини. Чрез европрограмите малките населени места също стават привлекателно място за живот и бизнес. Това коментира кандидатът за евродепутат от листата на ГЕРБ и СДС Емил Радев при посещението си в белославското село Разделна, което вчера отбеляза своя празник. По думите на Радев очакваните през новия програмен период 4 млрд. лв. повече за България ще гарантират повече инвестиции за обновяване на инфраструктурата, повече възможности за бизнеса, за обучение на младите хора, за разширяване на социалните услуги. „Това е Европа за хората”, категоричен бе кандидатът за евродепутат и поздрави кметът на община Белослав Деян Иванов за активната му работа по европейските програми. „Благодарение на европейските средства с. Разделна е със 100% изграден водопровод и с почти 90% изградена канализация. В рамките на реализирания проект за канализацията на стойност 4 млн. лв. са цялостно преасфалтирани 3 км улици, така че повече от половината от улиците в селото са с нов асфалт и бордюри. Модернизирана е и пречиствателната станция, като са изградени 4 км напорен канализационен колектор и други три гравитични до помпената станция. С европари е обновено и читалището в селото”, обясни кметът на Белослав. Той допълни, че без европейската солидарност и подкрепата на правителството на премиера Бойко Борисов подобни инвестиции не биха били възможни за село с близо 700 жители. Кметът на Разделна Галин Георгиев и Андриан Неделчев споделиха с Емил Радев идеите си за социализиране на крепостта Петрич кале, която е най-запазената в Североизточна България. „Мястото е атрактивно, скалите са предпочитани и от парапланеристи и други любители на екстремните изживявания. Убедени сме, че Петрич кале има потенциал да се превърне в привлекателна туристическа дестинация, макар че самият археологически обект се намира на границата на 2 общини – Аврен и Белослав и няма удобен път до него”, отбеляза кметът на Разделна. Той разказа на кандидата за евродепутат за уникалната находка, на която се натъкнал край крепостта – фосил на праисторически охлюв – амонит, за който се твърди, че е най-големият, намиран на територията на страната. „Очакваме находката скоро да бъде показана в Археологическия музей”, допълни Галин Георгиев, а Емил Радев се ангажира да проучи възможностите за облагородяване и осигуряване на бърз достъп до Петрич кале. Деян Иванов обясни, че сред обсъжданите идеи е и въжена линия от селото до скалите. Той уточни, че се предвижда нова европрограма, която да позволи финансиране за развитие на туристическа инфраструктура на стойност около 200 000 лв. „Средствата обаче не биха били достатъчни предвид трудния терен”, отбеляза още кметът на Белослав. Галин Георгиев с гордост показа на кандидата за евродепутат и построения с дарения православен храм „Св. Николай Летни”, с който е свързан празникът на селото. Сподели:", "date": "2019.05.12", "title": "Емил Радев: Осигурявайки повече евросредства, гарантираме развитие на малките населени места"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B7%D0%BE%D0%B2%D0%B5-%D0%BA%D0%B8%D1%82%D0%B0%D0%B9-%D0%B7%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D1%81%D0%B4%D0%B5%D0%BB%D0%BA%D0%B0-news840707.html", "text": "Американският президент Доналд Тръмп заяви, че властите в Китай не трябва да се бавят и да чакат новите президентски избори в САЩ, а трябва да сключат търговско споразумение с Вашингтон възможно най-скоро, предаде ТАСС, позовавайки се на изявление на Тръмп в Twitter. Държавният глава на САЩ смята, че Китай се чувства губещ, след последните преговори за урегулиране на двустранните търговски спорове. „Те (Китай) могат да изчакат до следващите избори (в САЩ), които ще се проведат през 2020 година, за да се надяват да имат късмет и на тях да победи демократ. При такава ситуация те ще продължат да ограбват САЩ с 500 милиарда долара годишно“, написа Тръмп. По неговите думи, „единствения проблем се състои в това, че те знаят, че аз имам намерение да победя и сделката ще бъде при много по-лоши условия за тях, ако бъде сключена по време на моя втори мандат“. Президентът на САЩ заяви, че „би било разумно от тяхна страна да действат сега“. Тръмп за пореден път подчерта, че САЩ имат изгода от високите мита за китайски стоки. В петък президентът на САЩ заяви, че Вашингтон и Пекин имат намерение да продължат търговските преговори, независимо от въвеждането на мита за китайски стоки от страна на САЩ, допълва агенцията. Сподели:", "date": "2019.05.12", "title": "Тръмп зове Китай за търговска сделка"}
{"url": "https://pik.bg/%D1%81%D0%B0%D1%89-%D1%81%D0%B5-%D0%B7%D0%B0%D0%BA%D0%B0%D0%BD%D0%B8%D1%85%D0%B0-%D0%B4%D0%B0-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B0%D1%82-%D0%BC%D0%B5%D1%80%D0%BA%D0%B8-%D0%BF%D1%80%D0%B8-%D0%B2%D1%80%D0%B0%D0%B6%D0%B4%D0%B5%D0%B1%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%BD%D0%B0-%D0%B8%D1%80%D0%B0%D0%BD-news840709.html", "text": "Американският държавен секретар Майк Помпео заяви, че САЩ увеличават военните си сили в Близкия Изток, за да са готови, в случай, че Иран се опита да нанесе вреди на американските интереси, предаде ТАСС, цитирани от „Фокус”. Помпео подчерта, че въпреки това, Вашингтон е готов за консултации с Техеран. „Ние предприехме необходимите мерки, за да укрепим, доколкото това е възможно, нашата сигурност в региона“, заяви Помпео пред телевизия CNBC. Държавният секретар на САЩ отбеляза, че Вашингтон се нуждае „от сили за сдържане в случай, че Иран реши да нанесе вреди на американските интереси в Ирак, Афганистан или Йемен, или където и да било в Близкия Изток“. Едновременно с това Помпео каза, че САЩ са готови за провеждане на консултации с Иран, по инициатива на Техеран. Държавният секретар заяви, че „САЩ биха искали да бъдат урегулирани по дипломатически път конфликтите, в които е въвлечен Иран“. Сподели:", "date": "2019.05.12", "title": "САЩ се заканиха да предприемат мерки при враждебни действия на Иран"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D1%8A%D0%B6-%D1%81%D1%82%D1%80%D0%B5%D0%BB%D1%8F-%D0%BF%D0%BE-%D0%B6%D0%B5%D0%BD%D0%B0-%D1%81%D0%B8-%D0%B8-%D1%81%D1%8A%D1%81%D0%B5%D0%B4-%D0%B2-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-news840757.html", "text": "64-годишен мъж от сливенското село Трапоклово е застрелял жена си и свой съсед със законно притежавана ловна пушка, след което се е самоубил. това съобщава Би Ти Ви. Инцидентът е станал предиобед. Стрелецът отишъл при жена си, която работи в заведение на Петолъчката, стрелял по нея, прибрал се в селото и отишъл в дома на съседа си. Прострелял го с няколко куршума в главата и тялото. Върнал се в къщи и се самоубил. Починал е на място. Жената и другият мъж са откарани в сливенската болница в критично състояние, оперират ги по спешност. Мотивите за действията на стрелеца все още  не са ясни. Сподели:", "date": "2019.05.12", "title": "ИЗВЪНРЕДНО: Мъж стреля по жена си и съсед в сливенско село"}
{"url": "https://pik.bg/%D0%BE%D1%82%D0%BC%D0%B5%D0%BD%D0%B8%D1%85%D0%B0-%D1%81%D0%BC%D1%8A%D1%80%D1%82%D0%BD%D0%B0%D1%82%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D1%83%D0%B1%D0%B8%D0%BB-%D0%B1%D1%8A%D0%BB%D0%B3%D0%B0%D1%80%D0%BA%D0%B0-news840710.html", "text": "Двойно убийство от 2004 година в Атланта продължава да има своите изненадващи обрати. Едната от жертвите е 20-годишна българка. Седем години след престъплението убиецът получи смъртна присъда. Изненадващо и тихомълком обаче тази присъда е била отменена в края на миналата година в Джорджия, консервативен щат, където смъртното наказание е изключително популярно и отмяната му е изключително рядко явление в съдебната система. Грешки на прокуратурата, разследващите и съда, както и политическата конюнктура в две различни общини на територията на метро Атланта водят до обрат по делото срещу Джошуа Дракър за убийството на Лора Николова и нейния приятел Андрю Робъртсън. Убийство, на което дори е посветен епизод от сериала “Аз убих най-добрия си приятел”, съобщана Нова теревизия. На 5 април 2004 година Дракър заедно със своята приятелка Мелиса Макреър отиват на гости на Лора и Андрю, които живеят в предградието на Атланта Мариета. Те са приятели от години и нищо не може да подскаже това, което предстои. Седем години след тази вечер в съдебната зала през сълзи Мелиса разказа какво е станало. Срещу нея стоят братът и бащата на Лора – Георги и Никола. Според показанията на Мелиса четиримата приятели постояли няколко минути на масата в кухнята, след което Дракър поискал марихуана. Двамата мъже станали от масата и тя не можела да ги види. Тогава чула изстрел. Обърнала се и видяла как Андрю се свлича на земята. В този момент Лора скочила от стола и се хвърлила върху Дракър удряйки го с юмруци, като крещяла: „Не, не, не, ти го уби!\", разказа Макрейър. „И тогава той застреля Лора\", каза Макрейър през сълзи. Преводачката на бащата на Лора шептеше в ухото показанията на Макреър, а той плачеше, слушайки описанието на смъртта на неговата дъщеря. Сподели:", "date": "2019.05.12", "title": "Отмениха смъртната присъда на американец, убил българка"}
{"url": "https://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D0%BF%D0%BE%D1%87%D0%B2%D0%B0-%D0%B2%D0%BD%D0%B5%D0%B4%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8-%D1%80%D0%BE%D0%B1%D0%BE%D1%82%D0%B8-%D0%B4%D0%BE-2024-%D0%B3%D0%BE%D0%B4%D0%B8%D0%BD%D0%B0-news840712.html", "text": "Южна Корея има намерение към 2024 година да започне внедряване на военни роботи, имитиращи животни, към въоръжените сили на страната, предаде РИА „Новости”, цитирани от „Фокус”. В доклад на Агенцията за закупуване на въоръжения на Южна Корея се съдържат проекти за развитие на ключови отбранителни технологии. Агенцията има намерение да включи роботи, създадени по образ и подобие на живи същества, в своите системи за въоръжения на бъдещето. В случай, че плановете бъдат осъществени, то внедряването на роботи, създадени по образ на човека, насекоми и морски обитатели ще започне още през 2024 година. „Биороботите ще променят правилата на играта в бъдещите войни, в свързаните с тях технологии, очаква се да внесат големи промени в сферата на отбранителната промишленост“, заяви представител на Агенцията за закупуване на въоръжения на Южна Корея. Планира се роботите да бъдат използвани в издирвателни и разузнавателни операции, допълва агенцията. Сподели:", "date": "2019.05.12", "title": "Южна Корея започва внедряване на военни роботи до 2024 година"}
{"url": "https://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D1%81%D0%BB%D0%B5%D0%B4-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-%D0%BA%D0%B0%D1%82%D0%BE%D0%BB%D0%B8%D1%86%D0%B8%D1%82%D0%B5-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D0%BE%D1%82%D1%81%D0%BB%D1%83%D0%B6%D0%B8%D1%85%D0%B0-%D0%BB%D0%B8%D1%82%D1%83%D1%80%D0%B3%D0%B8%D1%8F-news840723.html", "text": "Навръх католическия Великден седем атентатори самоубийци нападнаха две католически и една протестантска църква, както и три луксозни хотела. \"Ислямска държава\" пое отговорността за нападенията, извършени според властите от местна радикализирана мюсюлманска група, припомня АП. Католическата църква в Шри Ланка отслужи първата редовна неделна литургия след атентатите в църкви и хотели, извършени на католическия Великден, в които загинаха над 250 души, предаде Асошиейтед прес. Въоръжени с автомати военни и полицаи патрулират по улиците, водещи към църквите, и охраняват входовете им. На влизане всички подлежат на проверка на документи за самоличност и претърсване. Паркирането близо до църквите е забранено, а вярващите са призовани да носят със себе си минимум предмети. Сподели:", "date": "2019.05.12", "title": "За първи път след атентатите, католиците в Шри Ланка отслужиха литургия"}
{"url": "https://pik.bg/%D1%81%D1%82%D0%B5%D0%B2%D0%BE-%D0%BF%D0%B5%D0%BD%D0%B4%D0%B0%D1%80%D0%BE%D0%B2%D1%81%D0%BA%D0%B8-%D0%BF%D0%BE%D0%BB%D0%BE%D0%B6%D0%B8-%D0%BA%D0%BB%D0%B5%D1%82%D0%B2%D0%B0-%D0%BA%D0%B0%D1%82%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%80%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news840760.html", "text": "В присъствието на четирима президенти-на България, Албания, Косово и Сърбия, и в отсъствието на опозицията от ВМРО-ДПМНЕ, новият президент на Северна Македония Стево Пендаровски встъпи в длъжност . В залата присъстваха и двама бивши президенти на държавата - Бранко Цървенковски, който изключително рядко се появява на масови събития и досегашният - Георги Иванов. Енергията и потенциала на обществото трябва да бъдат насочени към важните за Северна Македония неща-членство в НАТО и ЕС, каза Пендаровски в изявлението си, което в голямата си част беше насочено към сериозните проблеми пред македонското общество . Предстоят двустранни срещи, включително такава с българският президент Румен Радев в резиденцията на президента на Северна Македония във Водно. Сподели:", "date": "2019.05.12", "title": "Стево Пендаровски положи клетва като президент на РС Македония"}
{"url": "https://pik.bg/%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B2-%D0%BD%D0%BE%D0%B2%D0%BE-%D0%B4%D0%B5%D0%BB%D1%87%D0%B5%D0%B2%D0%BE-news840761.html", "text": "Мощен взрив е събудил в ранните часове днес санданското село Ново Делчево, съобщава „Булнюз” Според информацията, е бил взривен и подпален стоматологичния кабинет на семейство зъболекари от Македония. Уточнява се, че инцидентът е станал малко след 03:00 часа. Съседи чули гръм, а след това видели огън в кабинета. Тухли, прозорци, стъкла хвърчали навсякъде. Семейството работи в селото повече от 5 години, доведени от известен местен магистрат, с когото били приятели. Живеят под наем в Сандански. Подобно нещо селото не помни, казват хората видели в какво е превърнат кабинета. Сподели:", "date": "2019.05.12", "title": "Взривиха апартамент в Ново Делчево"}
{"url": "https://pik.bg/%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%BD%D0%B0%D1%80%D1%83%D1%88%D0%B8%D1%82%D0%B5%D0%BB%D0%B8-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82%D0%B8-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B0%D0%B4%D1%85%D0%B2%D1%8A%D1%80%D0%BB%D0%B8-2000-%D0%BB%D0%B5%D0%B2%D0%B0-news840676.html", "text": "Гражданската отговорност за рецидивистите на пътя може да надхвърли и 2000 лева с въвеждането на системата Бонус - Малус.  Новото ръководство на Комисията за финансов надзор преработва и скалата, и правилата за застраховката. Предвижда се да бъде по-скъпа за системните нарушители и по-евтина за изрядните шофьори. От комисията са категорични, че новите правила ще влязат в сила от следващата година, макар че в края на миналата бяха оттеглени след сериозно обществено недоволство. Тогава се предвиждаше нарушенията да вървят с автомобила, шофьора и собственика на колата. Сега обаче автомобилът категорично няма да наследява греховете на старите собственици. Според старата скала тежките нарушения можеше да оскъпят задължителната застраховака до 400%. А отстъпките достигаха до 25%. Обмисляната нова скала не изключва възможността поскъпването да е и 700%, което при базова цена на застраховката около 300 лева означава - гражданска от 2100. Отстъпките за изрядните също може да са по-големи. Те обаче не може да са равни на наказанията. Иначе системата няма да е финансово стабилна, съобщава Би Ти Ви. Греховете на шофьора ще бъдат най-вече отчетени на самият шофьор. Възможно решение е ако предоставим автомобила на друго лице, извършените нарушение от това друго лице да се пренасят и върху собственика. А скалата с наказанията може да скочи и драстично. „Може ли да е 700%? Може да е 700%. Въпросът е това да е обосновано и аргументирано”, смята Венелина Томова от Комисията за финансов надзор. В комисията обмислят да има и изключения, така че ако се наложи някой да ви закара до болницата без предварително да е вписан в списъка, да може да го направи. Вписването в талона на колата на хората, които могат да я управляват ще е твърде тежка процедура смятат експерти. „Много внимателно да се прецизират нарушенията, за които още се минава в по-горен клас. Основните трябва да бъдат нарушения за скорост, за алкохол - не трябва да има за неспазване на дистанция, за неправилно изпреварване, за обратни маневри”, смята Владимир Тодоров. Според различни прогнози новата система би намалила нарушенията на пътя с 10-15 процента, а оттам и броя на катастрофите. В първата година когато заработи новата система за гражданската отговорност всички шофьори ще започнат на чисто и няма да се имат предвид предишните им нарушения. Сподели:", "date": "2019.05.12", "title": "\"Гражданска отговорност\" за нарушители рецидивисти може да надхвърли 2000 лева"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-14-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B8%D0%BD%D0%B4%D0%B8%D1%8F-news840702.html", "text": "Най-малко 14 души са загинали, а други 6 са пострадали, след като автобус се сблъска с джип в квартал Курноол в щата Андра Прадеш, Югоизточна Индия, съобщи „Спутник”, цитирани от „Дарик”. Жертвите, които са били в джипа, са се връщали у дома от сватбената церемония, съобщи полицията. \"Джипът беше напълно смачкан и много пътници от автобуса бяха хванати в капан. Ранените са преместени в държавната болница в Курноол за лечение\", се казва в официално съобщение от властите. Автобусът се се е движел много бързо и десет от пътниците му са загинали на място. Сподели:", "date": "2019.05.12", "title": "Най-малко 14 загинали  при тежка катастрофа в Индия"}
{"url": "https://pik.bg/%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D0%B5-%D0%BF%D1%80%D0%BE%D1%82%D0%B8%D0%B2-%D1%80%D0%B0%D0%B7%D0%B4%D0%B5%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D1%84%D0%B5%D0%B9%D1%81%D0%B1%D1%83%D0%BA-news840726.html", "text": "Главният изпълнителен директор на Фейсбук Марк Зукърбърг се обяви против разделянето на компанията в интервю, публикувано вчера на сайта на \"Франс енфо\", предаде ТАСС. В четвъртък в. \"Ню Йорк таймс\" публикува статия на Крис Хюз, един от основателите на Фейсбук. Той подчерта, че Зукърбърг разполага с прекалено голямо влияние, включително върху настроенията на избирателите, защото контролира социалните мрежи Фейсбук, Инстаграм и други услуги. Според Хюз е необходимо Фейсбук да бъде разделена на няколко компании, като властите на САЩ да проверят дали те не нарушават антимонополното законодателство. Предложението на Хюз няма да помогне за решаване на тези проблеми, подчертава Зукърбърг. \"Мисля, че ако се притеснявате за демокрацията и изборите, бихте искали да има компания като нашата, която може да инвестира милиарди долари годишно за разработване на най-нови средства срещу намеса в изборите\", добави той. Тази година бюджетът на Фейсбук за сигурността е по-голям, отколкото цялата печалба на компанията, когато става публична. \"Можем да си позволим това до голяма степен, защото създадохме успешен бизнес\", подчерта главният изпълнителен директор на компанията. В същото време Зукърбърг увери, че смята за много сериозни въпросите, повдигнати в статията на Хюз. \"Има реални проблеми, отнасящи се до вредното съдържание, както и за намирането на баланс между свободата на изразяване и сигурността, предотвратяването на намесата в избори и защитата на личните данни\", призна той, но подчерта, че разделянето на компанията няма да помогне за решаването им. Сподели:", "date": "2019.05.12", "title": "Зукърбърг е против разделянето на Фейсбук"}
{"url": "https://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%8A%D1%82-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%B8%D0%B2%D0%B5%D0%BB%D0%B8%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D1%81%D0%B5%D0%B3%D0%B0-%D0%B2-%D0%BA%D0%B0%D0%BC%D0%B5%D0%BD%D0%BE-%D1%80%D0%B0%D0%B1%D0%BE%D1%82%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D1%84%D0%BE%D0%BD%D0%B4-%E2%80%9E%D1%81%D0%BE%D0%BB%D0%B8%D0%B4%D0%B0%D1%80-news840777.html", "text": "Много неща ни обединяват – ние сме от един регион и имаме виждане как искаме той да се развива. Без взаимодействие между местната власт, правителството, Народното събрание и европейските институции, това трудно ще се случи. Целта ни е една – да продължим да утвърждаваме ролята на България в Европейския съюз. Европа не е нещо далечно, ние сме Европа, Камено е Европа. Доказваме го с политиките, които прилагаме. Това заяви кандидатът за евродепутат от ГЕРБ Ивелина Василева на среща с жителите на Камено. Тя се проведе в залата на читалището в присъствието на кмета Жельо Вардунски и председателя на Общинския съвет Радослав Балтаджиев. „Бяхме заедно, преодолявайки сериозните щети от наводненията през есента на 2017 г. В тази тежка ситуация се прояви в голяма степен европейската съпричастност – средствата за справяне с бедствията бяха отпуснати от европейския фонд „Солидарност“, припомни Ивелина Василева. Към момента с отпуснатите средства по този фонд се извършва ремонт на пътя Полски извор-Черни връх. След него ще стартира рехабилитиране на отсечката Константиново-Ливада. Сред обсъдените теми бе и проектът за обхода на Камено, който в момента се проектира и се очаква да стартират строително-ремонтните дейности. „Това е проект, за който много настоявахме да се случи пред МРРБ и АПИ, защото знаем от какво знаечение е той за всички жители на Камено. Най-важна за нас е грижата за хората – нашата цел е в Европейския парламент да работим за това вие да се чувствате сигурни и да живеете в стабилна Европа. За това работим и ние с колегите ми, народните представители от ГЕРБ в региона“ , допълни кандидатът за евродепутат. Василева коментира промяната на града и населените места в общината по време на мандата на кмета Вардунски. „Местните хора могат най-добре да оценят промяната, която настъпи - благоустроената среда, проекти за подобряване на състоянието на уличната мрежа, на детските площадки. Предстои и старта на големия проект с отпуснати средства от правителството – за цялостна реконструкция и преобразяване на централната част на Камено“, заяви тя по време на дискусията с местните жители. Сред целите, които Ивелина Василева посочи като приоритетни, са и постигане на доходи, равни на средноевропейските. Тя коментира, че в последните години са се подобрили финансово-икономическите показатели в страната, има увеличение на средната и минимална работна заплата. „Хората искат още напълно справедливо. Необходима е подкрепа за малките населени места, за земеделието и други сфери. Като човек, работил в сферата на европейските програми и въпроси, както и в тясната сфера на околната среда, знам колко е важна тази тема за Камено. Имаме добро взаимодействие при работата по екологични проекти с общината. Срещам подкрепа и разбиране във виждането, че чистата и здравословна среда, е най-важната за децата ни. Това е и моята кауза. Аз съм от Бургас и имам амбицията да заложа специален фокус върху Черноморския регион и областта. Знам какъв потенциал има тя, но без лоби и представителство в Европейския парламент, по-трудно ще вървим напред. Бъдете активни на предстоящите избори на 26 май и дайте своята подкрепа всичко това да се случи“, каза Василева. Сподели:", "date": "2019.05.12", "title": "Кандидатът за евродепутат Ивелина Василева: Сега в Камено работи европейският фонд „Солидарност“"}
{"url": "https://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B2-%D0%BA%D1%83%D0%B1%D1%80%D0%B0%D1%82-%D0%B7%D0%B0-10-%D0%B3%D0%BE%D0%B4%D0%B8%D0%BD%D0%B8-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D1%81%D1%8A%D0%BC-%D0%B4%D0%BE%D0%BA%D0%B0%D0%B7%D0%B0%D0%BB%D0%B0-%D1%87%D0%B5-%D0%BF%D0%BE%D0%B5%D0%BC%D0%B0-%D0%BB%D0%B8-%D0%B0%D0%BD%D0%B3%D0%B0%D0%B6%D0%B8%D0%BC%D0%B5%D0%BD%D1%82-%D0%B2%D0%B8%D0%BD%D0%B0-news840792.html", "text": "За 10 години в политиката съм доказала, че поема ли ангажимет, винаги го изпълнявам. Това каза днес на среща с жители на Кубрат кандидатът на ГЕРБ за евродепутат Лиляна Павлова. На срещата присъстваха и народният представител от ГЕРБ Десислава Атанасова, както и областният координатор на ГЕРБ и кмет на Разград д-р Валентин Василев. „Днес няма да чуете от мен голи обещания. Пътят Разград - Кубрат не се нуждае от рехабилитация, а от цялостна реконструкция и изграждане на отводняване. За този пътен участък ще бъде обявена тръжна процедура, която трае 3 месеца по закон, и след това ще се пристъпи към избор на изпълнител - в случай, че няма обжалване”, обясни Павлова. По думите й до момента нашите представители в Европарламента са договорили средствата за развитие на селските райони за България да не намаляват. \"На евродепутатите от ГЕРБ им се има доверие и са се доказали в ЕП“, заяви тя. \"Моята визия е да защитим за България увеличения ресурс за благоустрояване на по-слабо развитите региони. Целта ни е да подкрепим общините и тяхното благоустрояване, както и производителите в селското стопанство“, увери хората Павлова. \"Трябва да намерим начин да ангажираме и кметовете по места да са активни и работещи. Благодарение на европейските средства в много населени места настъпиха големи промени“, изтъкна кандидатът за евродепутат. Павлова посети и местната болница, където поздрави медицинските сестри по повод техния международен празник – 12 май. Сподели:", "date": "2019.05.12", "title": "Лиляна Павлова в Кубрат: За 10 години в политиката съм доказала, че поема ли ангажимент, винаги го изпълнявам (СНИМКИ)"}
{"url": "https://pik.bg/%D0%B3-%D0%B6%D0%BE-%D0%BD%D0%B8%D0%BD%D0%BE%D0%B2%D0%B0-%D0%B8%D0%B7%D1%87%D0%B8%D1%81%D1%82%D0%B5%D1%82%D0%B5-%D0%B1%D1%81%D0%BF-%D0%BE%D1%82-%D1%81%D0%B5%D0%B1%D0%B5-%D1%81%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%82%D0%B5-%D0%B7%D0%B0-%D0%BE%D1%84%D1%88%D0%BE%D1%80%D0%BA%D0%B8-%D0%BF%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-%D0%B8-%D0%BA%D1%83%D0%BF%D1%83%D0%B2%D0%B0%D0%BD%D0%B5-%D0%BD%D0%B0-%D0%B3%D0%BB%D0%B0-news840735.html", "text": "Корнелия Нинова тръгнапа да ни говори за морал. Изисквала морал от премиера Бойко Борисов. Трябвало да уволни Ангелкова, Горанов... Въобще, да изпълни нейните желания по нейния списък. Г-жо Нинова, точно вие ли ни говорите за морал? Точно вие, която издигнахте за водач на листата жена, обвинена в пране на пари в особено големи размери. Същата Елена Йончева, чието семейство си е построило къщи за гости за 400 хиляди с европари. Същата Йончева, която си е купила декари земи заедно с адвокатите на банкера беглец Цветан Василев. Същата тази Йончева, която плаши хората с фалшификати за рак и уран. Вие ли сте тръгнали за морал да ни проповядвате, след като листата ви е пълна с ДС ченгета?! Вие, която сте приватизирали „Техноимпекс“ за жълти стотинки и до момента не сте обяснили къде са милионите от предприятието. Вие, която бяхте уволнена от Сергей Станишев за съмнение в корупция заради аферата „Фронтиер“ по искане чак на ЕС. Вие, която също сте купили евтин апартамент. Вие, която държите в партията си човек, обвинен за купуване на цигански гласове, а след това подписвате споразумение с друг, осъден за купуване на гласове. Какъв морал изисквате от другите и с какво право изобщо си отваряте устата, след като давате пример точно в обратната посока?! Сподели:", "date": "2019.05.12", "title": "Г-жо Нинова, изчистете БСП от себе си, обвинените за офшорки, пране на пари и купуване на гласове! Дотогава не говорете за морал - особено на Борисов"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D1%81%D0%B5-%D0%BE%D1%82%D1%8A%D1%80%D0%B2%D0%B5%D0%BC-%D0%BE%D1%82-%D1%81%D0%B2%D1%80%D1%8A%D1%85%D0%BD%D0%B0%D0%B4%D0%BD%D0%BE%D1%80%D0%BC%D0%B5%D0%BD%D0%BE%D1%82%D0%BE-%D1%82%D0%B5%D0%B3%D0%BB%D0%BE-news840746.html", "text": "Когато затлъстяването е високостепенно, единственият начин да се помогне на пациентите е чрез бариетрична метаболитна хирургия. Това каза в сутрешния блок на БНТ диетологът Теодора Дърленска. Затлъстяването отдавна вече се счита за заболяване, хронично заболяване, което изисква изключително сериозен подход и разбира се медицината е достигнала до това, че чрез диетотерапия, чрез подходяща физическа активност и психотерапия – това са всъщност комбинация от три механизма, които помагат на хората с наднормено тегло и затлъстяване. Но когато затлъстяването е високостепенно, това означава индекс на телесна маса да е над определени стойности – над 40 или 35, с различни придружаващи заболявания, тогава говорим за високостепенно затлъстяване и тогава единствения начин да се помогне на пациента е чрез бариетрична метаболитна хирургия. Тази хирургия променя анатомията и физиологията на стомашно-чревния тракт. Те са няколко вида операции. Основно са две - при едната се намалява вместимостта на стомаха като 2/3 от стомаха се премахва. Другата операция е по-драстична. При нея отново част от стомаха се премахва, но се намалява и дължината на тънкото черво, коментира доц. Дърленска. Тези мерки се предприемат при пациенти с тегло над 200 кг. Дългосрочният ефект се основава и на принципите на здравословно и балансирано хранене. Сподели:", "date": "2019.05.12", "title": "Как да се отървем от свръхнаднорменото тегло?"}
{"url": "https://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82-%D1%81-89-%D0%B4%D1%83%D1%88%D0%B8-%D1%81%D0%B5-%D0%BF%D1%80%D0%B8%D0%B7%D0%B5%D0%BC%D0%B8-%D0%BF%D0%BE-%D0%BA%D0%BE%D1%80%D0%B5%D0%BC-%D0%B2-%D0%BC%D0%B8%D0%B0%D0%BD%D0%BC%D0%B0%D1%80-%D0%B2%D0%B8%D0%B4%D0%B5%D0%BE-news840748.html", "text": "Не е пострадал никой от 82-амата пътници и седемчленния екипаж на полет UB103 от Янгон до Мандалай, старата столица на Мианмар. Произведеният в Бразилия самолет \"Ебраер 190-LR е допрял пистата първо със задния си колесник, след което носът му се е наклонил напред и е заорал полосата под дъжд от искри, преди да спре. Пилотът е уведомил още във въздуха контролната кула за проблема с предното шаси. Преди да предприеме аварийното кацане, капитанът, който освен това е инструктор, е извършил процедурата за опразване на резервоарите с цел олекотяване на машината. Поместен онлайн видеоклип, заснет вероятно от някой от пътниците, показва бързата и преминаваща в ред евакуация на хората от салона. Виждат се пътници, които се отдалечават от самолета, като някои от тях се усмихват. Снимки от местопроизшествието показват самолета със забит нос в пистата и спуснати евакуационни трапове, но без видими повреди по корпуса и крилата. Пилотът Мят Мое Аун бе обявен за герой в социалните мрежи. Появиха се снимка как се ръкува на пистата с главния министър на региона на Мандалай. Подобни аварийни приземявания \"по корем\" са много рисковани, но не са рядкост. Те се дължат на човешка грешка (пилотът на отваря навреме колесника) или на техническа неизправност. Самолет на \"Мианма нешънъл еърлайнс\" направи днес аварийно приземяване на международното летище в Мандалай само със заден колесник, тъй като предният не се отвори, предадоха Асошиейтед прес и ДПА. Сподели:", "date": "2019.05.12", "title": "НА КОСЪМ ОТ ТРАГЕДИЯ: Самолет с 89 души се приземи по корем в Мианмар (ВИДЕО)"}
{"url": "https://pik.bg/%D0%B2%D1%8A%D0%B2-%D1%84%D0%BE%D1%80%D0%BC%D1%83%D0%BB%D0%B0-1-%D1%81%D1%83%D0%BF%D0%B5%D1%80-%D1%81%D1%82%D0%B0%D1%80%D1%82-%D0%B7%D0%B0-%D1%85%D0%B0%D0%BC%D0%B8%D0%BB%D1%82%D1%8A%D0%BD-news840819.html", "text": "Люис Хамилтън спечели 3-ата си победа за сезона и 76-а в кариерата, след като бе неудържим в Гран При на Испания. От Мерцедес пък записаха 5-и пореден двоен триумф след второто място на Валтери Ботас. Британецът стартира отлично и до края не изпусна контрола, въпреки че на трасето излезе кола за сигурност, която ликвидира разликите. Макс Верстапен пък се справи с пилотите на Ферари и се качи на подиума за сметка на състезателите на Скудерията. Хамилтън направи отличен старт и взе първата позиция на Ботас, който бе атакуван и от Фетел от външната страна, но успя да остане зад Люис. Макс Верстапен пък използва ситуацията и мина пред Фетел и Льоклер, като зае третото място. Кими Райконен пък излезе от пистата и загуби позиции, като се върна 19-и. В следващите обиколки Люис Хамилтън дръпна с 2 секунди и половина на Ботас, а Льоклер доближи Фетел като влезе в DRS-зоната и дори направи опит за атака в 8-ия тур. Пред тях обаче Верстапен спокойно трупаше аванс. В 12-ата обиколка Льоклер мина пред Фетел, след като германецът определено пропусна съотборника пред себе си, след като Шарл без съмнение бе по-бързият от двамата и веднага се откъсна напред. В челото Хамилтън водеше с 3,5 секунди на Ботас. Предната дясна гума на Фетел бе със сериозно петно, което авно бе причина за проблемите му. Германецът поиска да мине през бокса, но от Ферари му казаха да остане на пистата, въпреки че и Пиер Гасли го доближаваше. В крайна сметка Себ смени гуми в 20-ата обиколка и сложи средно твърдите, като се върна 10-и. От Ред Бул веднага отговориха, като повикаха Макс за смяна, който неочаквано сложи отново най-меките гуми, което означаваше, че ще кара с още една смяна, но явно идеята бе да остане пред Льоклер и да се качи на подиума. Хамилтън пък дръпна с над 7,5 секунди пред Ботас, като демонстрираше отлично темпо. Льоклер смени гумите си в 26-ата обиколка и сложи гуми хард, като се върна на 4-о място и нямаше да спира повече. В следващия тур Ботас бе първият от Мерцедес, който мина за смяна, като запази второто си място. Веднага след това и Хамилтън смени гуми, като и двамата сложиха медиум. Фетел бе с добро темпо и се доближи до съотборника си Льоклер на по-малко от секунда и опита атака, но младокът запази позицията си. Ботас също топеше от аванса на Хамилтън, но така или иначе пасивът му оставаше сериозен – 7-8 секунди, а и Люис веднага реагира и вдигна темпото. От Ферари обаче пак реагираха и сега накараха Льоклер да пусне Фетел пред себе си. Верстапен бе на 12 секунди отпред, но и с ново предстоящо спиране в бокса. Такова направи и Фетел в 41-ия тур, като сложи средно твърди гуми и се върна 6-и, точно зад Пиер Гасли, но бързо го изпревари за 5-ата позиция. Верстапен отговори с 44-ия тур, като бе на 5 секунди зад Льоклер, но и на 6 пред Фетел. В челото Хамилтън водеше, но бе с доста износена задна дясна гума. От Мерцедес решиха да се застраховат и също направиха втори смени, като първо Ботас сложи най-меките гуми. Веднага след това последва инцидент между Норис и Строл и на трасето излезе кола за сигуност. Стана много интересно! Хамилтън веднага влезе за смяна, както и Льоклер и някои от останалите. Люис остана лидер, но разликите между всички бяха ликвидирани. Пилотите обаче караха 5 обиколки зад сейфти кара, докато се махне чакъла от пистата. Битката бе подновена в 53-ата обиколка, 13 преди края. Хамилтън остана пред Ботас, Макс пред Фетел, но Гасли атакува Льоклер, който успя да го удържи. Люис бе неудържим и дръпна с над 2 секунди пред Ботас само за един тур, а след следващия вече водеше с над 4. Валтери бе доста бавен. Хамилтън пресече пръв финала и излезе начело в класирането със 111 точки. Ботас е втори със 105. След Верстапен и пилотите на Ферари се класираха Пиер Гасли, Кевин Магнусен, Карлос Сайнц, Дани Квят и Ромен Грожан, акцентира \"Гол\". Сподели:", "date": "2019.05.12", "title": "Във Формула 1: Супер старт за Хамилтън"}
{"url": "https://pik.bg/%D1%87%D0%B0%D0%BD%D1%82%D0%B8%D1%82%D0%B5-%D1%82%D0%B8%D0%BF-%E2%80%9E%D1%82%D0%BE%D1%80%D0%B1%D0%B0%E2%80%9C-%D0%BD%D0%B0%D0%B9-%D0%BC%D0%BE%D0%B4%D0%B5%D1%80%D0%BD%D0%B8-%D0%B7%D0%B0-%D1%81%D0%B5%D0%B7%D0%BE%D0%BD%D0%B0-news840744.html", "text": "Рядко обръщаме внимание на модните тенденции при чантите, но тази година те са основен акцент във визията на всяка жена. Абсолютен хит на пазара в момента са моделите тип „торба“, които всъщност си имат наименование, което не е далеч по смисъл от това, което ние сме им дали. Те се наричат tote, което означава „мъкна“ – съответно този тип чанти са създадени за съвременния начин на живот, когато една жена трябва да носи у себе си всичко. Интересното е, че са създадени още през 40-те години, но едва днес модната индустрия им отдава заслуженото внимание. Те са по-здрави от други видове чанти. Изработени са от яки материи и най-често са с дебели дръжки за лесно хващане и удобно носене. Характерно е, че имат повече отделения от други чанти и пасват както на спортния стил обличане, така и на елегантния. Тази пролет на мода са ярките неонови цветове, както и убитото розово и вечното екрю. Черното и кафявото остават на заден план, заедно с блестящите нюанси. Сподели:", "date": "2019.05.12", "title": "Чантите тип „торба“ най-модерни за сезона"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2-%D0%BF%D0%BE%D0%B4%D1%83%D1%8F%D0%BD%D0%B5-news840727.html", "text": "71-годишна жена е загинала при пожар в кв. „Подуяне“. Това съобщиха от пресцентъра на Главна дирекция „Пожарна безопасност и защита на населението“. На 11 май в 04.01 часа е получен сигнал за възникнал пожар на покрив в гр. София, кв. Подуяне на ул. „Бричебор“ 34, ет. 3. На мястото на произшествието са изпратени 3 ПА, АМС и МА с 18 пожарникари от СДПБЗН. Загинала е жена на 71 години. Унищожена е покривна конструкция 40 кв, домашно имущество и опушени стени 60 кв. Сподели:", "date": "2019.05.12", "title": "Трагедия: Възрастна жена е загинала при пожар в столичния кв. \"Подуяне\""}
{"url": "https://pik.bg/%D0%B9%D0%BE%D0%B0%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%E2%80%93-%D1%84%D0%B8%D0%BB%D1%8C%D0%BE%D0%B2%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8%D0%BC-%D0%B4%D0%B0-%D1%81%D0%B5-%D0%B1%D0%BE%D1%80%D0%B8%D0%BC-%D1%81%D1%80%D0%B5%D1%89%D1%83-%D0%B4%D0%B2%D0%BE%D0%B9%D0%BD%D0%B8%D1%82%D0%B5-%D1%81%D1%82-news840749.html", "text": "Ние сме цял екип експерти, хора знаещи и можещи. Досега ГЕРБ сме се борили срещу двойните стандарти и ще продължим да го правим. Това каза кандидатът за евродепутат от ГЕРБ Йоана Йончева – Фильова при срещата си с жителите на селата Бузовград и Ръжена. Тя подчерта, че цялата листа на ГЕРБ е от достойни хора, всеки доказал се в своята професионална област. \"Ние сме единодушни, че в Европа не трябва да има двойни стандарти и българските потребители трябва да са спокойни, че това, което консумират, не е с по-ниско качество от това, което слагат на масата си живеещите в другите европейски държави\", заяви Фильова. В Бузовград тя се запозна отблизо с присъствието на Европа в селото, а именно чрез реализираните проекти от страна на кмета Михаил Янушев, който печели доверието на хората там вече трети мандат. Воден от идеята селото да привлича туристи, преди две години се \"ражда\" местният Информационен туристически център. В близост до него са новоизградените паркови алеи, детска и спортна площадка с фитнес уреди на открито. С европейски средства е реализиран и проектът за \"Мегалита\" край селото, известен като българският Стоунхендж - древно светилище от времето на късния енеолит и началото на бронзовата епоха. В рамките на обиколката си по населените места в община Казанлък, кандидатът на ГЕРБ за евровота се срещна и с жителите на с. Ръжена, където кметът трети мандат Апостол Терзиев се похвали с ремонтираната сграда на училището. От своя страна Йоана Йончева - Фильова припомни на присъстващите, че в следващия програмен период 2021-2027 г. европейските пари за България ще бъдат 18 млрд. лв. За увеличението с 4 млрд. лв. са работили досегашните евродепутати от ГЕРБ в мандат 2014-2019 г. Голяма част от тези средства ще бъдат инвестирани в подобряване на инфраструктурата, както в градовете, така и в малките населени места. На срещите в селата Бузовград и Ръжена бяха още общинският ръководител на ГЕРБ и кмет на Община Казанлък Галина Стоянова и народният представител на ГЕРБ в 44-то НС Борис Кърчев. Сподели:", "date": "2019.05.12", "title": "Йоана Йончева – Фильова, кандидат за евродепутат: Ще продължим да се борим срещу двойните стандарти"}
{"url": "https://pik.bg/%D1%87%D0%B5%D1%82%D0%B8%D1%80%D0%B8-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE%D1%82%D0%BE-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-news840754.html", "text": "На територията на област Враца в рамките на денонощие са проведени четири специализирани полицейски операции, съобщава „Булнюз”. За времето от 06:00 часа на 11 май (събота) до 06:00 часа на 12 май (неделя) на територията на област Враца са проведени четири специализирани полицейски операции за установяване на малолетни и непълнолетни лица в и около нощните увеселителни питейни заведения. Извършени са и проверки за наличие на стоки без акцизен бандерол, повишаване на чувството за сигурност на гражданите, противодействие на битовата престъпност, кражби на животни от частни домове и превантивни мерки срещу престъпления от всякакъв вид. Проверени са 43 лица, 17 моторни превозни средства и 3 търговски обекта. Съставени са 5 акта и 17 фиша. Сподели:", "date": "2019.05.12", "title": "Четири специализирани полицейски операции във Врачанско за последното денонощие"}
{"url": "https://pik.bg/%D0%B8%D1%81%D1%82%D0%B5%D1%80%D0%B8%D1%8F-%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%BD%D0%B0%D0%B4-16-000-%D0%B1%D0%B8%D0%BB%D0%B5%D1%82%D0%B0-%D0%B7%D0%B0-%D1%84%D0%B8%D0%BD%D0%B0%D0%BB%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B1%D0%BE%D1%82%D0%B5%D0%B2-%D0%B8-%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-news840750.html", "text": "Над 16 000 билета за финала в турнира за Купата на България по футбол между пловдивските Ботев и Локомотив вече са продадени, обявиха от Професионалната футболна лига, цитирани от БНР. Двубоят е на 15 май (сряда) на Националния стадион „Васил Левски”. На 13 и 14 май (понеделник и вторник) от 11:00 до 19:00 часа ще работи и касата пред стадион \"Васил Левски\" (ул. \"Гурко\"), както билети ще се продават и в цялата мрежа на Eventim в страната. От Професионалната футболна лига специално припомнят, че двубоят Ботев (Пловдив) - Локомотив (Пловдив) е обявен за \"рисков\", което означава, че в деня на мача няма да се провадават билети на касите на Националния стадион. От професионалната лига изказаха своята благодарност за голямата съпричастност към организацията на двубоя на ръководствата на Ботев (Пловдив) и Локомотив (Пловдив), Община Пловдив и Областната управа на града, СДВР и ОДМВР - Пловдив. \"Призоваваме привържениците на отборите към толерантно поведение в деня на мача и по време на самия финал. Нека всеки подкрепи любимия си клуб с ангажираност към историческия характер на спортното събитие за град Пловдив и турнира за Купата на България\", заявиха още от организацията. Сподели:", "date": "2019.05.12", "title": "Истерия: Продадоха над 16 000 билета за финала за Купата между Ботев  и Локомотив"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B2-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-news840724.html", "text": ". Това заяви пред БНТ шефът на \"Пирогов\" проф. д-р Асен Балтов. Според него . Проблемът на здравеопазването и , по мнението му. Лекарите искат най-модерните медикаменти, но често не могат да си го позволяват. Оттук нататък . Искаме да живеем по-добре, да се лекуваме бързо. Иновативната техника струва скъпо, както обясни Балтов. Той е категоричен, че у нас здравеопазването е достъпно. . до супермедицината като у нас, хвали Асен Балтов. Детското ни здравеопазване е добро, по мнението му. . Германия в момента затваря 100 болници. Според Балтов е нужно ново преразпределение на тези болници. Здравеопазването не е каца без дъно има насищане на средства в системата пробивът е във фармацевтичната система важно ще е не количеството, а качеството У нас пациентите имат по-бърз достъп до специалист Няма държава с такъв бърз достъп Над 400 болници има у нас. Това е проблемът на здравната система Сподели:", "date": "2019.05.12", "title": "Шефът на \"Пирогов\" разкри един от най-големите проблеми в здравеопазването"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%BB%D0%B8%D0%BA%D1%83%D0%B2%D0%B0%D1%82-%D0%B2-%D0%BB%D1%83%D0%B4-%D1%81%D0%B5%D0%B7%D0%BE%D0%BD-%D0%BD%D0%B0-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news840794.html", "text": "Манчестър Сити е шампион на Висшата лига в един от най-силните сезони в историята на английския клубен футбол. \"Гражданите\" водени от Пеп Гуардиола триумфират в първенството с 98 точки. На втора позиция остават мърсисайдците предвождани от Юрген Клоп. Ливърпул допусна само 1 загуба във ВЛ този сезон, събра 97 пункта, но остава на второто място. В поседния кръг Ман Сити допусна гол като гост на Брайтън на \"АмЕкс Арена\" в 27-ата минута дело на Мъри. След това обаче \"гражданите\" отговориха с попадения на Агуеро, Лапорт, Марез и Гьондоган, съпответно в 28-ата, 38-ата, 63-ата и 72-ата минута. Така Манчестър Сити триумфира в шампионата. Пуул пък победи с 2:0 като домакин на \"Анфийлд\" Уувърхемптън в последния кръг. Голове на Садио Мане в 17-ата и 81-ата минута, но това не се оказа достатъчно. Манчестър Сити печели шестата си шампионска титла на Англия и защитава трофея си от миналия сезон. Ливърпул пък за последно към момента стана първенец в първенството през 1990-а. Мърсисайдци обаче са на финал в Шампионска лига този сезон, където ще спорят с Тотнъм. В Лига Европа финалът също е между английски тимове - Челси и Арсенал. Сити пък няма да вземе отличие в ЕКТ тази кампания, но печели изключително силната Висша лига. Алисон, Александър-Арнолд, Матип, Ван Дайк, Робъртсън, Фабиньо, Вайналдум, Хендерсън, Салах, Мане, Ориги Руи Патрисио, Бенет, Боли, Дохърти, Коади, Джони Кастро, Моутиньо, Дендонкер, Невеш, Жота, Хименес : Едерсон, Кайл Уокър, Венсан Компани, Аймерик Лапорт, Олександър Зинченко – Илкай Гюндоган, Рияд Марез, Давид Силва, Бернардо Силва, Серхио Агуеро, Бернардо Силва Мат Райън, Бруно, Дъфи, Люис Дънк, Бернардо, Антони Нокер, Каял, Ив Бисума, Джаханбакш, Паскал Грос, Глен Мъри Сподели:", "date": "2019.05.12", "title": "ИЗВЪНРЕДНО: \"Гражданите\" ликуват в луд сезон на Висшата лига (ОБНОВЕНА)"}
{"url": "https://pik.bg/%D0%B0%D0%BD%D0%B4%D1%80%D0%B5%D0%B9-%D0%BD%D0%BE%D0%B2%D0%B0%D0%BA%D0%BE%D0%B2-%D0%B8-%D0%B8%D0%BB%D0%B8%D1%8F-%D0%BB%D0%B0%D0%B7%D0%B0%D1%80%D0%BE%D0%B2-%D0%BE%D1%82%D0%BA%D1%80%D0%B8%D1%85%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%BE%D1%82%D0%BE-%D1%87%D0%B8%D1%82%D0%B0%D0%BB%D0%B8%D1%89%D0%B5-%E2%80%9E%D1%81%D0%B2%D1%81%D0%B2%D0%BA%D0%B8%D1%80%D0%B8%D0%BB-%D0%B8-%D0%BC%D0%B5%D1%82%D0%BE%D0%B4%D0%B8%D0%B9%E2%80%9C-%D0%B2-%D1%81%D0%BC%D0%B5%D0%BD%D0%B5%D0%BD%D0%BA%D1%8C-news840753.html", "text": "Кандидатите евродепутати от ГЕРБ и СДС Андрей Новаков и Илия Лазаров откриха обновеното читалище „Св.Св.Кирил и Методий“ в с.Мененкьово. Читалището претърпя основен ремонт след като бе опожарено през 2016 г. „Аз бях тук през 2017 година, когато бяха останали само стените. Ето, че две години по-късно и след инвестирани един милион лева пред нас има прекрасно читалище, което вие заслужавате. На добър час!“, каза пред жителите на селото Андрей Новаков. Той припомни пред мененкьовци, че е добре запознат с традициите и хората от селото, тъй като неговият баща е роден тук. Средствата за ремонта на читалището са събрани и със съдействието на народния представител от ГЕРБ Даниела Малешкова. „За мен е изключителна чест и огромно удоволствие да споделя вашия празник по случай реновирането на читалище „Св.Св.Кирил и Методий“. Това е поредното доказателство за това, че политиката на правителството на Бойко Борисов стига до всяко българско село и всеки български дом. Апелирам към вас на 26 май да подкрепите Андрей Новаков - вашия съгражданин, който през всички тези години като евродепутат доказа, че работи във ваш интерес“, каза Даниела Малешкова. Сред официалните лица бяха още зам.-министърът на културата Амелия Гешева, зам.-министърът на младежта и спорта Николай Павлов, областният координатор на ГЕРБ Найден Шопов, ректорът на Химико-технологичен и металургичен университет проф.д-р Митко Гергиев, председателят на Общински съвет Белово Васил Савов, кметът на община Белово инж. Костадин Варев и кметът на с.Мененкьово Иван Адов. Сподели:", "date": "2019.05.12", "title": "Андрей Новаков и Илия Лазаров откриха обновеното читалище „Св.Св.Кирил и Методий“ в  с.Мененкьово"}
