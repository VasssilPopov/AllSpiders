{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D1%81%D0%B8%D1%80%D0%B8%D1%8F-news676344.html", "text": "Самоубийствен атентат с автомобил доведе до смъртта на четирима души при пропускателен пункт в контролираните от кюрдски отряди североизточни части на Сирия, предава Ройтерс, като се позовава на данни от Сирийската обсерватория за човешки права. Кюрдски представител осъди нападението срещу пропускателния пункт, контролиран от кюрдските сили за вътрешна сигурност. „Ислямска държава“ пое отговорност за нападението, при което загинаха четирима.", "date": "2017.07.18", "title": "Четирима загинаха при самоубийствен атентат в Сирия"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B9-%D1%80%D0%BE%D0%B1%D0%BE%D1%82-%D1%81%D0%B5-%D1%83%D0%B4%D0%B0%D0%B2%D0%B8-%D0%B2%D1%8A%D0%B2-%D1%84%D0%BE%D0%BD%D1%82%D0%B0%D0%BD-%D0%B2-%D0%BD%D1%8E-%D0%B9%D0%BE%D1%80%D0%BA-%D1%81%D0%BD%D0%B8%D0%BC%D0%BA%D0%B0-news676345.html", "text": "Патрулиращият в търговски център във Вашингтон робот-полицай \"Найтскоп\" по невнимание попадна във фонтан и се удави, съобщава изданието \"Ню Йорк магазин\". По думите на компанията-производител по време на инцидента никой не е пострадал. Роботите от тази серия се използват за проследяване на подозрителна активност в закрити и открити пространства. Така например фирмата \"Юбер\" ги впряга за инспектиране на паркингите си. С помощта на своите датчици \"Найтскоп\" регистрира правонарушенията, след което подава информацията до сътрудниците на полицията. Наемането на робота възлиза на 7 долара на час.", "date": "2017.07.18", "title": "Полицай-робот се удави във фонтан в Ню Йорк (СНИМКА)"}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%BD%D0%B0-%D0%BF%D0%B0%D1%80%D1%82%D0%B8%D1%8F-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B2%D0%BC%D1%80%D0%BE-%D0%B4%D0%BF%D0%BC%D0%BD%D0%B5-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D1%80%D0%B5%D1%82%D0%B5%D0%BD%D1%86%D0%B8%D0%B8%D1%82%D0%B5-%D1%81%D0%B8--news676347.html", "text": "Най-голямата опозиционна партия в Македония ВМРО-ДПМНЕ на бившия премиер Никола Груевски публикува официално претенциите си към договора с България, които са част от изявлението на депутата Антонио Милошоски, предаде Фокус. В текста, публикуван на страницата на партията, се казва следното: „ 1. Декларацията от 1999 г. е необвързваща и има значение на препоръка за сътрудничество и добросъседство. Когато преминаваме във фазата на договор той е правно-обвързваш, двустранно и международно и затова трябва да се внимава какво ще се подписва, тъй като подписването на един подобен договор означава не само успех в момента на подписването, но и последица след година, 5 или 15 от неговото подписване. По тази причина нашата главна забележка и препоръка е дали македонският народ, като конституционен народ в Македония, ще бъде споменат, или не в договора за добросъседство между Македония и България. 2. Дали македонският народ в този двустранен договор между София и Скопие ще бъде споменат, че съществува само заради официалното съществуване на Конституцията на Македония или фразата за употребата на македонския език ще бъде такава, че той има своя самостоятелност независимо от Конституцията на страната. 3.Дали Зоран Заев ще бъде горд да подпише двустранен договор, който съдържа най-малко 1 член, който според нас не е в съгласие с чл. 49 от Конституцията на Македония, който предвижда конституционен ангажимент да държавата да се грижи за македонците извън нея. 4. По повод фразата „обща история“ депутатите от „Коалицията за по-добра Македония“ смятат, че трябва да се включи по-широка фраза, в която да бъдат изтъкнати както част от общата, така и част от отделните истории на Македония и България и на македонския и българския народ. 5.От същинско значение е отношението на договора към видимата асиметрия на правата и задълженията а двете договорни страни, тъй като според този договор се дават много повече права за Р България, като страна в него, и се въвеждат много повече ограничения, рестрикции и задължения за Р Македония, също страна в този договор“. Централата на партията смята, че вместо правителството да бърза и да търси дата за подписване на македоно-българския договор трябва да се стреми да постигне по-качествен текст, който да гарантира „взаимно уважение на двата народа, взаимно признаване на двете държави и на двете култури и взаимно сътрудничество за перспективата на България и Македония като съседи“. Според ВМРО-ДПМНЕ, ако проектът на договора не се промени заседанието на Комисията за външна политика може да се приеме само като пиар момент.", "date": "2017.07.18", "title": "Най-голямата опозиционна партия в Македония ВМРО-ДПМНЕ публикува официално претенциите си към договора с България "}
{"url": "http://pik.bg/%D0%B2%D0%B0%D1%80%D0%B4%D0%B0%D1%80-%D0%B8-%D0%B1%D0%B0%D1%82%D0%B5-%D1%81%D0%B5-%D0%BA%D0%BB%D0%B0%D1%81%D0%B8%D1%80%D0%B0%D1%85%D0%B0-%D0%BD%D0%B0%D0%BF%D1%80%D0%B5%D0%B4-%D0%B2-%D1%88%D0%BB-%D1%81-%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%B8-%D0%BF%D0%BE%D0%B1%D0%B5%D0%B4%D0%B8-news676358.html", "text": "Отборите на Вардар (Скопие) и БАТЕ (Борисов) се класираха за 3-ия предварителен кръг на Шампионската лига. И двата тима записаха убедителни победи днес с по 3:1. Македонският шампион надигра Малмьо у дома и с общ резултат 4:2 продължава напред, предава Спортал. В същото време беларусите се разправиха с Алашкерт като гост и също с общ резултат 4:2 се класираха за следващата фаза. Още по-любопитно е, че и в двата мача имаше обрати. Малмьо пръв поведе в Македония с гол от дузпа на Розенберг в 16-ата минута, но Грънчаров в 56-ата, Барсегиян в 61-ата и Николов в 90-ата минута обърнаха нещата в полза на Вардар. В другия мач пък Алашкерт взе преднина в 18-ата минута чрез Ненадович, но Гордейчук в 23-ата и 35-ата минута и Володко в 78-ата минута донесоха успеха на гостите.", "date": "2017.07.18", "title": "Вардар и БАТЕ се класираха напред в ШЛ с убедителни победи"}
{"url": "http://pik.bg/%D0%B8-%D0%BF%D1%81%D0%B8%D1%85%D0%BE%D1%82%D0%B5%D1%80%D0%B0%D0%BF%D0%B5%D0%B2%D1%82-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B5-%D0%BD%D0%BE-%D1%81-%D1%80%D0%B0%D0%BA%D0%B8%D1%8F-%D0%B5-%D0%BF%D0%BE-%D0%B5%D0%B2%D1%82%D0%B8%D0%BD%D0%BE---%D0%B8%D0%BB%D0%B8-20-%D0%B8%D1%81%D1%82%D0%B8%D0%BD%D0%B8-%D0%B7%D0%B0-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BD%D0%B0%D0%BF%D0%B8%D1%82%D0%BA%D0%B0-news676320.html", "text": "2. Народно поверие гласи: Ако на бутилката от „Фанта“, има капачка от „Кока-Кола“, значи в шишето има ракия! 1. Не си истински българин, ако в хладилника нямаш шише от марково уиски, пълно с домашна ракия. 19. Продавачката: Какво обичате? Той: Ракия и бира, ама сега съм дошъл за хляб!", "date": "2017.07.18", "title": "И психотерапевт може да помогне, но с ракия е по-евтино - или 20 истини за любимата напитка "}
{"url": "http://pik.bg/%D1%86%D0%B2%D0%B5%D1%82%D0%B5%D0%BB%D0%B8%D0%BD-%D0%BA%D1%8A%D0%BD%D1%87%D0%B5%D0%B2-%D0%BF%D1%80%D0%BE%D0%BF%D0%B8%D1%81%D0%B0-%D1%81%D1%82%D0%B8%D1%85%D0%BE%D0%B2%D0%B5-%D0%BF%D0%BE%D1%81%D0%B2%D0%B5%D1%82%D0%B8-%D0%BA%D1%83%D0%BF%D0%BB%D0%B5%D1%82%D0%B8-%D0%B8-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news676336.html", "text": "Лидерът на партия Евророма Цветелин Кънчев е патриотично вдъхновен. На профила си във Фейсбук той публикува днес стихотворение написано от самия него и посветено на Васил Левски. Ето какво постна на стената си Кънчев: ПО СЛУЧАЙ 180 ГОДИНИ ОТ РОЖДЕНИЕТО НА АПОСТОЛА НА СВОБОДАТА ВАСИЛ ЛЕВСКИ, НАПИСАХ НЯКОЛКО РЕДА В СТИХОТВОРНА ФОРМА. ПОКЛОН, АПОСТОЛЕ! ПОКЛОН ПРЕД ТЕБ АПОСТОЛЕ И МОЛЯ ТЕ ПРОСТИ. ЗА ВСИЧКИ ХУЛИ - ГАНЬОВСКИ ЗА ТЕХНИТЕ ЛЪЖИ. ЧЕ КРАЛ СИ ТИ ОТ КАСАТА ЧЕ КОЦКАР ТИ СИ БИЛ ЧЕ СТРЕЛЯЛ СИ НА МАСАТА ЧЕ ГОДЕЖ ТИ СИ ПРАВИЛ ПОЗОР ЗА ТЯХ АПОСТОЛЕ ТЕЗ ЖАЛКИ СЪЩЕСТВА И ТЕ СА, КАТ ОНЕЗ ТОГАВА НО ЧАТАТ С ЧУЖДИ ИМЕНА. ПОКЛОН ПРЕД ТЕБ АПОСТОЛЕ СВЕТИНЯ СИ НИ ТИ ЗВЕЗДА ТЪЙ СИЛНА, ЯРКА ЗВЕЗДА ТЪЙ НУЖНА В ТЕЗИ МРАЧНИ ДНИ! СОФИЯ, 17.07.2017 Г. ЦВЕТЕЛИН КЪНЧЕВ", "date": "2017.07.18", "title": "Цветелин Кънчев прописа стихове, посвети куплети и на Левски"}
{"url": "http://pik.bg/%D1%83%D1%87%D0%B5%D0%BD%D0%B8%D1%87%D0%BA%D0%B8-%D1%81%D0%B5-%D0%BC%D0%BB%D0%B0%D1%82%D1%8F%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B4%D1%80%D1%83%D0%B3%D0%B8-%D0%BF%D0%BB%D1%8F%D1%87%D0%BA%D0%BE%D1%81%D0%B2%D0%B0%D1%82-%D1%87%D0%B5%D1%80%D0%B2%D0%B8%D0%BB%D0%B0-%D0%BE%D1%82-%D0%BC%D0%BE%D0%BB%D0%B0-news676326.html", "text": "Две момичета от Пловдив по на 16 години си нанесоха жесток побой. И двете са с травми по телата и главите от шамарите и юмруците, които са си раздали една на друга. Не е ясна причината, отключила тази агресия, разкри зам.-председателят на Комисията за борба с противообществените прояви на малолетни и непълнолетни Петко Василев, съобщава \"Трафик Нюз\". В същото време още две девойки са опитали да оберат магазин в мол. Изобретателните тийнейджърки решили да плячкосат скъпоструваща козметика от магазина. Те заблудили и разсеяли трите продавачки и свили продуктите. Охраната обаче забелязал какво се случва и девойките били заловени. Случаите с деца, извършили престъпления не спират дотук. Примерите са много, но в момента най-модерни сред тях са заканите и гаврите в социалните мрежи. Цял клас са се опитали да компрометират час по биология в училище в Тракия. Организацията ставала в обща група във Фейсбук. Както по рано днес ви съобщихме, най-колосалният случай за насилие между непълнолетни е гавра между момчета. 15-годишният младеж публикувал актуални снимки на жертвата с текст, че търси възрастни мъже за сексуални ласки. Жлъчните думи извадили потърпевшото момче, което е на 15 години от равновесие. То изпаднало в депресия и в момента посещава терапевт. От статистиката представена днес стана ясно, че 47 от извършените престъпления на територията на града през изминалите 6 месеца са от малолетни и непълнолетни деца.  Според експертите тенденцията е добра, тъй като в сравнение с миналата година с 5 са по-малко престъпленията. От комисията подчертаха, че антисоциалната картина не се дължи само на децата от ромски произход", "date": "2017.07.18", "title": "Ученички се млатят в Пловдив, други плячкосват червила от мола"}
{"url": "http://pik.bg/%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80%D0%B8-%D0%B7%D0%B0-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8%D1%82%D0%B5-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B8-%D1%81-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D1%86%D0%B8%D0%B3%D0%B0%D0%BD%D0%B8-%D0%BD%D1%8F%D0%BA%D0%BE%D0%B9-%D1%81%D0%B8-%D0%B8%D0%B3%D1%80%D0%B0%D0%B5-%D1%81--news676337.html", "text": "Това, което се случва с циганите е колективен, групов, общностен тероризъм - преди ставаше на три месеца веднъж, а сега е на седмица по два пъти. Самата честотност трябва да ни заостри вниманието. Това заяви пред БНТ социологът проф. Михаил Мирчев. Някой си играе с огъня, допълни проф. Мишо Константинов. По думите му обаче ние сме остров на стабилността. Имаме финансова стабилност, дефинирана от валутния борд, горе-долу икономическо закрепване, няма истински политически тежки сблъсъци като в Турция и Македония. Няма толкова тежки скандали в съдебната система като в Румъния. Това, което виждаме там не ни харесва и не е хубаво. Във всяка от държавите около България има тежък проблем, но това ни заобикаля, посочи Константинов. Единствената държава, която около нас е за пример, това все пак е Гърция, техните органи за сигурност работят ефективно, посочи Мишо Мирчев. В Атина има и цигани, и бежанци, но това е една държава, която все още успява да контролира тези маси, посочи той. Съгласен съм с това, но това не е всичко. Те получават до 80 милиарда помощи годишно. Всеки грък дължи по около 300 хиляди долара. Трябва да знаем, че Гърция е една черна финансова дупка, която се поддържа отвън, посочи Михаил Константинов. На въпрос дали управляващите тупкат топката Константинов заяви, че топката трябва да се тупка, за да се уцели коша. Според Мирчев тази власт нищо друго не може да прави, а само да тупка топката, докато влезе договорът СЕТА, докато Турция изнесе ислимска революция в България и прочие.", "date": "2017.07.18", "title": "Анализатори за потресаващите смъртоносни инциденти с участието на цигани: Някой си играе с огъня, това е групов тероризъм"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B1%D1%81%D0%BF-%D0%B4%D1%80%D0%B0%D0%B3%D0%BE%D0%BC%D0%B8%D1%80-%D1%81%D1%82%D0%BE%D0%B9%D0%BD%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%B8%D0%B4%D0%B0%D1%82-%D0%BD%D0%BE%D0%B2%D0%B8-%D0%B1%D1%83%D0%BD%D1%82%D0%BE%D0%B2%D0%B5-%D1%81%D0%BB%D0%B5%D0%B4-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D1%81%D0%B5-%D0%B2%D0%B4%D0%B8%D0%B3%D0%B0%D1%82-%D1%83%D1%87%D0%B5%D0%BD%D0%B8%D1%82-news676327.html", "text": "Заставаме твърдо зад работниците. Клас прослужено време трябва да остане. Но в държавата цари хаос. Правителството все още няма управленска програма, няма я засега. Големият проблем е, че не се обсъжда в Тристранния съвет, има напрежение сред полицаите, има напрежение в научните среди - готвят се протести в БАН и научните академии. Има официално писмо, постъпило в Народното събрание до всички партии. Това правителство е неспособно и няма визията да увеличава доходите, посочи той. Не знам Валери Симеонов на какъв акъл им се е вързал на работодателите, за да подкрепи отпадането на класа, посочи Драгомир Стойнев. Ще видите какво ще стане - ще стане едно огромно напрежение, ще дойде министър-председателят, ще отпадне тази идея за отпадане на класа за прослужено време и хората ще му ръкопляскат, и ще забравят за вдигането на заплатите - това е сценарий за отклоняване на общественото внимание. А няма как да не се увеличават доходите в системата за сигурността, категоричен е червеният депутат. Той коментира и скандалите около Националния дворец на културата. Има огромни нарушения по казуса НДК, това си е една корупционна схема на ГЕРБ. За трите месеца, в които Деница Златева е била служебен вицепремиер, няма никакви поръчки, посочи още Стойнев по казуса с НДК. Нека тя като свидетел да съдейства на разследването. Но днес ГЕРБ се опита да прикрие и директорите, и председателите на съвета на директорите за НДК. Хубаво е, че по настояване на БСП е прието Боршош да дойде в комисията, посочи Драгомир Стойнев. Самият строител, доколкото знам, е получил само едно авансово плащане и никакви пари след това. Това е една корупционна схема в управлението на ГЕРБ. Едно лоби на ГЕРБ обвинява друго лоби на ГЕРБ, смята депутатът. Трябва да има национално съгласие по темата за продажба на земя на чужденци. Земята е национално богатство. Гърция и Унгария защитават националните си интереси и са заявили, че няма да изпълняват разпоредбите на ЕК и ще си плащат глобите. ГЕРБ като чуят, че нещо идва от Брюксел и са готови на всичко. Трябва да седнем, да се разберем и да кажем, че ще се съдим, но ще защитим земята си. Това каза пред БНТ депутатът от \"БСП за България\" Драгомир Стойнев. БСП не желае да се продава земя, дори на граждани на държави членки на ЕС. Няма нищо ненормално да се съдим с ЕК. Ние сме пълноправни членове на ЕС и трябва да си защитаваме интересите, каза още той.", "date": "2017.07.18", "title": "Депутатът от БСП Драгомир Стойнев разкри: Идат нови бунтове! След полицаите се вдигат учените от БАН! Отпадането на класа за прослужено време е сценарий!"}
{"url": "http://pik.bg/%D1%85%D0%B0%D0%B9%D0%B4%D1%83%D0%BA-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D1%81%D0%BE%D1%84%D0%B8%D1%8F-news676362.html", "text": "Футболистите и треньорския щаб на Хайдук (Сплит) вече са на българска земя. Те кацнаха на летище “София” около 22:15 часа и веднага след това отпътуваха към хотел “Хилтън”, където ще отседнат до мача-реванш с Левски от втория предварителен кръг на Лига Европа. Както е известно, хърватите спечелиха първата среща в Дугополие с 1:0. Утре отборът ще проведе официалната си тренировка преди срещата със “сините” в четвъртък.", "date": "2017.07.18", "title": "Хайдук пристигна в София"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81-%D0%B1%D0%BE%D0%BC%D0%B1%D0%B0%D1%81%D1%82%D0%B8%D1%87%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%87%D0%B0%D1%81%D1%82%D0%BD%D0%B8%D1%82%D0%B5-%D1%81%D1%8A%D0%B4%D0%B8%D1%8F-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B8-%D0%B8%D0%BC%D0%B0%D1%82-%D0%BC%D0%BE%D1%89%D0%BD%D0%BE-%D0%BB%D0%BE%D0%B1-news676323.html", "text": "На път съм да сложа юзди на ЧСИ, след като депутатите приеха предложенията ми за промени на първо четене. Трябва гражданите да се освободят от игото на частните съдия-изпълнители. Тези предложения ще стигнат за четвърти път до зала. Това заяви пред БНТ омбудсманът Мая Манолова. Разбра се, че има добра воля промените да бъдат направени. Ще следя ентусиазма на депутатите да се запази докрай. Няма да отстъпя от приемането на няколко групи предложения. Първото е, че гражданите няма да бъдат съдени зад гърба им. Второ, че за малки задължения няма да им блокират цялото имущество. Проблемът е, че много пъти гражданите не знаят, че дължат сто лева. Но те като не знаят, тези пари са станали 1000 лева с лихвите. Но заради това се блокират всички сметки плюс имоти на гражданите и по закона на подлостта, в момента, в който имаш неотложна нужда от 100 лева, не можеш да ги изтеглиш. Друга група, за която ще следя е, че ще трябва да може гражданинът да плати без да се стига до съд. Ще следя да има таван на таксите на ЧСИ и да има възможност гражданинът да обжалва оценката на недвижим имот, когато имотът му е изложен на публична продан. Сега гражданите са безучастни и безгласни наблюдатели на това, каза Манолова. Вече има случай, при който Словения е осъдена на 85 хиляди евро за продажбата на имот на длъжник на цена много под пазарната. Всеки българин, който се обърне към съда, че за жълти стотинки е продадено имуществото му заради малък дълг, ще може да осъди държавата, даде за пример Манолова. Лобито на ЧСИ е много силно, става дума за голям икономически ресурс. Няма изискване тези хора да си публикуват имуществото - но може да се разсъждава и в тази посока. Става въпрос за приходи за милиони. Този ресурс се е изправил срещу внасянето от моя страна на промените за четвърти път, каза Манолова. При промените за ЧСИ и наглите работодатели хората ще го усетят веднага, посочи тя. Нека всеки носи своята отговорност и получи своите аплодисменти - благодаря на депутатите, коментира тя на въпрос трябва ли всяко нещо да стига до премиера, за да се разреши благоприятно.", "date": "2017.07.18", "title": "ЕКСКЛУЗИВНО! Мая Манолова с бомбастично разкритие: Частните съдия-изпълнители имат мощно лоби - генерират приходи за милиони, но никой не им проверява имотите"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D1%81%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%B8-news676349.html", "text": "Протестите на полицаите са справедливи. Това каза пред журналисти в Карлово президентът Румен Радев във връзка с протестите на служители в МВР . Радев коментира, че исканията им от дълги години не са удовлетворени, а трудът им е тежък и рискован. „Надявам се, че техните проблеми в скоро време ще бъдат решени“, допълни държавният глава.", "date": "2017.07.18", "title": "Румен Радев: Протестите на полицаите са справедливи"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0%D1%82%D0%B0-%D0%B1%D0%BE%D0%BC%D0%B1%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%B2-%D1%81%D0%BE%D1%84%D0%B8%D1%8F-%D0%BC%D0%B8%D0%BD%D0%B0%D0%B2%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-%D1%83%D1%82%D1%80%D0%B5-%D1%81%D0%BB%D0%B5%D0%B4%D0%BE%D0%B1%D0%B5%D0%B4-news676357.html", "text": "Преговарящият с Левски бивш играч на Манчестър Юнайтед Габриел Обертан пристига утре следобед в България, твърди Спортал. 28-годишното крило идва в столицата, за да мине медицински прегледи и евентуално да подпише  договор. Все пак предстоят финални преговори между французина и Спас Русев, който лично се е ангажирал с този трансфер. \"Сините\" са предложили договор за три години на играча, играл в Бордо, Лориен, Манчестър Юнайдед, Нюкясъл, Анжи и Уигън. Ръководство на 26-кратните шампиони вече е подготвило всичко, за да може Обертан да мине голяма част от прегледите в сряда, след като пристигне в София. Почти сигурно играчът ще бъде в ложите на \"Георги Аспарухов\", за да наблюдава срещата-реванш от втория предварителен кръг на Лига Европа срещу Хайдук в четвъртък. Футболистът и собственикът Спас Русев вече няколко дни преговарят, като стигне ли се до договор, ще бъде трансферът на лятото в България, като се има предвид, че Обертан има 28 мача за гранда от \"Олд Трафорд\" в периода между 2009 и 2011 година.", "date": "2017.07.18", "title": "Трансферната бомба на \"Левски\" пристига в София, минава медицински прегледи утре следобед"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BD%D0%B0%D1%88%D0%B5-%D0%B6%D0%B5%D0%BB%D0%B0%D0%BD%D0%B8%D0%B5-%D0%B5-%D0%B4%D0%B0-%D0%BF%D0%BE%D0%B4%D0%BF%D0%B8%D1%88%D0%B5%D0%BC-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news676321.html", "text": "„Свободна Европа“, цитирано от Фокус. Премиерът на Македония Зоран Заев заяви в края на срещата на Комисията за външна политика, че събирането е било консултативно и е дало възможност на него и съветниците му да получат предложения, както от властта, така и от опозицията , предава Радио „Наше желание е да подпишем договора. Досега имахме отлична база за компромис между двете страни. Окончателен договор ще има с неговата ратификация от парламента“, заяви македонският премиер. Според него договора е основа за добросъседство и приятелство, а двете държави ще работят за взаимен успех. Той заяви, че Договорът е добър за националните интереси на Македония", "date": "2017.07.18", "title": "Зоран Заев: Наше желание е да подпишем договора с България"}
{"url": "http://pik.bg/%D0%B1%D0%B8%D0%B2%D1%88-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%82%D1%80%D1%8F%D0%B1%D0%B2%D0%B0%D1%88%D0%B5-%D0%BF%D1%8A%D1%80%D0%B2%D0%BE-%D0%B4%D0%B0-%D0%BF%D1%80%D0%BE%D1%83%D1%87%D0%B8-%D0%B2%D1%8A%D0%BF%D1%80%D0%BE%D1%81%D0%B0-%D0%B7%D0%B0-%D0%BA%D0%BB%D0%B0%D1%81-%D0%BF%D1%80%D0%BE%D1%81%D0%BB%D1%83%D0%B6%D0%B5%D0%BD%D0%BE-news676350.html", "text": "Политиците не трябва да се занимават с клас прослужено време. Малко са ползите в икономически план. Вицепремиерът Валери Симеонов трябваше първо да проучи въпроса. Симеонов трябва да осъзнае, че не си струва промяната. Това е поредната шумотевица между синдикати и работодатели. Това каза пред Канал 3 проф. Христина Вучева, бивш финансов министър. \"Има спокойствие, известен подем в производството в страната\", поясни проф. Христина Вучева. По думите й това е незначителен елемент, който засяга работници от добивните отрасли. \"Има дефицит на мислене в цялата ни страна, куца ни. Няма достатъчно ясни и значими проекти\", каза проф. Вучева. По думите й проблемът е, че няма заетост и проекти в малките населени места, а не повишаването на минималната работна заплата. \"Разходите за отбрана, за модернизация на въоръжените сили, са прекалено големи. Увеличението на средствата ще намали парите във важни сектори като образование и интеграция на ромите\", допълни проф. Вучева. \"Трябва да мислим как да изхарчим евентуалните излишъци от предходни години, ако ги има. Излишъците обаче свиват растежа и ограничават потреблението\", добави проф. Христина Вучева. Тя коментира и протестът на служителите на МВР. Според нея е крайно време да се обърне внимание на реформата в сектора. \"Не можех да повярвам като чух, че тези хора са нямали пари за униформи\", каза още проф. Христина Вучева.", "date": "2017.07.18", "title": "Бивш финансов министър: Валери Симеонов трябваше първо да проучи въпроса за клас \"Прослужено време\""}
{"url": "http://pik.bg/%D1%81%D0%B1%D0%BB%D0%B8%D0%B6%D0%B0%D0%B2%D0%B0%D0%BC%D0%B5-%D1%81%D0%B5-%D1%81-%D0%B0%D0%B7%D0%B5%D0%B1%D1%80%D0%B0%D0%B9%D0%B4%D0%B6%D0%B0%D0%BD-%D0%B2-%D0%BE%D0%B1%D0%BB%D0%B0%D1%81%D1%82%D1%82%D0%B0-%D0%BD%D0%B0-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0%D1%82%D0%B0-news676325.html", "text": "България и Азербайджан да интензифицират съвместното си сътрудничество в сферата на енергетиката. Това потвърдиха българският енергиен министър Теменужка Петкова и г-н Мурат Хейдаров, изпълнителният директор на азербайджанската държавна петролна и газова компания СОКАР Болкан, дъщерна фирма на азербайджанската държавна нефтена компания СОКАР. В присъствието на министър Петкова и на извънредния и пълномощен посланик на Република Азербайджан у нас г-жа Наргиз Гурбанова, „Булгартрансгаз“ ЕАД и СОКАР подписаха меморандум за разбирателство. Основна цел на документа е двете страни да проучат възможностите за допълнителни маршрути за доставка на природен газ, както и за пренос през България до други пазари от Югоизточна Европа. СОКАР изразява готовност да проучи техническите и търговски възможности на съществуващата преносна система, оперирана от „Булгартрансгаз“ ЕАД, включително и бъдещото й разширение като например с изграждането на газоразпределителния център „Балкан“, за транзитиране на допълнителни обеми природен газ от Южния газов коридор през територията на България до други европейски пазари. Тези допълнителни количества не включват съществуващите договорени обеми, предвидени да се доставят до България, съгласно споразумението между СОКАР и „Булгаргаз“ ЕАД от септември 2013-та година, както и могат да бъдат алокирани в бъдеще и са обект на изпълнението на нови проекти за добив. „Основен приоритет в сектор „Енергетика“ за настоящето българско правителство е гарантиране на енергийната сигурност, както и диверсификацията на източниците и маршрутите за доставка на природен газ. За неговата реализация разчитаме в голяма степен на сътрудничеството ни с азербайджанската страна“, подчерта министър Петкова пред г-н Хейдаров. С реализацията на концепцията на правителството за изграждане на газоразпределителен център „Балкан“ ще се осигури възможност за реално функциониращ пазар на природен газ в региона на Югоизточна Европа, допълни още тя. По думите й българската газова инфраструктура се развива на отлично равнище и би могла да осигури достъп на азербайджански природен газ до трети страни. Г-н Хейдаров, представител на СОКАР, заяви стратегическото значение на двустранното българо-азербайджанско сътрудничество в сферата на енергетиката. „България е един от ключовите участници в Южния газов коридор и надежден партньор в реализацията на алтернативни газови доставки до Европа от находището „Шах Дениз“ в Азербайджан,  както и от други потенциални находища, включително от трети страни производители“, подчерта г-н Хейдаров.", "date": "2017.07.18", "title": "Сближаваме се с Азебрайджан в областта на енергетиката"}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B8%D1%8F-%D0%BD%D0%B0%D0%B4%D1%8F-%D0%BE%D1%82-%D0%B5%D0%BB%D0%B8%D1%82-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%B7%D0%B0-%D1%80%D0%BE%D1%80%D0%BE-news676199.html", "text": "Смъртта на Роро все още остава неясна, както за неговите близки, така и за приятелите му. Това сподели неговата съквартирантка от къщата на \"ВИП Брадър\" Надя, която водеше светското предаване \"Елит\" по БНТ. Тя е категорична, че не иска да спекулира за причината за ненадейната смърт на Роро, защото не е специалистка, но е сигурна, че той е един от важните духовни хора, които са пратени на земята с мисия. Надя е убедена, че днес той е на едно по-добро място и се е видял с най-близките си хора, като баща си Вили Кавалджиев. Бившата водеща сподели и болката след неочакваната смърт на своето гадже Йоло. Тогава получила паник атака, но не си позволила да й се поддаде докрай и стискала зъби, докато отмине, обясни Надя пред Венета Райкова.", "date": "2017.07.18", "title": "РАЗТЪРСВАЩИ ОТКРОВЕНИЯ! Надя от \"Елит\" проговори за смъртта за Роро"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B0%D1%82%D0%B8%D0%BD%D0%B0-%D1%82%D1%80%D1%8A%D0%B3%D0%B2%D0%B0-%D0%BD%D0%B0-%D0%B2%D0%BE%D0%B9%D0%BD%D0%B0-%D1%81-%D0%B2%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D1%83%D0%BD%D0%B8%D1%89%D0%BE%D0%B6%D0%B8%D0%BB%D0%B8-67-%D0%BC%D0%B0%D0%B3%D0%B0%D0%B7%D0%B8%D0%BD%D0%B0-%D1%81%D0%B0%D0%BC%D0%BE-%D0%B7%D0%B0-%D0%B5%D0%B4%D0%BD%D0%B0-%D0%BD%D0%BE%D1%89-news676333.html", "text": "Кметът на Атина Георгиос Каминис призова в понеделник да се сложи край на беззаконието в столицата след вандализъм от самозвани анархисти, които в понеделник вечерта съсипаха десетки фасади на магазините, солидарни с отхвърлянето на обжалване от страна на жената, осъдена за обвинения в тероризъм. В коментарите си местно радио, Каминис каза, че са били унищожени общо 67 фасади. Кметът свързва вандалите с протестиращите, които се противопоставят на отварянето на магазините в неделя, когато бандитите атакуваха и австралийско семейство, пазаруващо на централна атинска улица в неделя. „Някои хора искат да навредят на търговската дейност, защото ако го направят, ще приведат центъра на града на колене“, каза той, цитиран от Български новини.", "date": "2017.07.18", "title": "Кметът на Атина тръгва на война с вандалите, унищожили 67 магазина само за една нощ"}
{"url": "http://pik.bg/%D0%BA%D0%BE%D1%84%D1%82%D0%B8-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%B4%D0%B5%D1%81%D0%B8-%D1%86%D0%BE%D0%BD%D0%B5%D0%B2%D0%B0-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8-%D1%81%D0%BD%D0%B8%D0%BC%D0%BA%D0%B0-news676338.html", "text": "Край с високите обувки и спорта! Деси Цонева се потроши. Водещата навехна глезен по време на дългата си почивка в Гърция. Там Цонева прекара около две седмица със сина си Янчо, но точно последния ден се контузи. Сега поне няколко месеца Деси ще трябва да кротува. Хубавицата вече е у дома в София, където се възстановява и почива активно, съобщава столичен вестник. Брюнетката се е впуснала в активно търсене на специален вид бинтове, които да укрепват глезена й.", "date": "2017.07.18", "title": "КОФТИ ВАКАНЦИЯ! Деси Цонева се потроши (СНИМКА)"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B0%D0%B1%D0%B2-%D1%80%D0%B0%D0%B7%D0%BA%D1%80%D0%B8-%D0%BD%D0%B0-%D0%BA%D0%BE%D0%B3%D0%BE-%D1%89%D0%B5-%D1%81%D0%B5-%D0%B4%D0%BE%D0%B2%D0%B5%D1%80%D1%8F%D1%82-%D0%B3%D0%BE%D1%81%D0%BF%D0%BE%D0%B4%D0%B0%D1%82%D0%B0-%D0%BE%D1%82-%D0%BA%D1%80%D0%B8%D0%B1-%D0%B0%D0%BA%D0%BE-%D0%B8%D1%81%D0%BA%D0%B0%D1%82-%D0%B4%D0%B0-%D1%81%D0%B8-%D0%BE%D0%BF%D0%B5%D1%80%D0%B8%D1%80%D0%B0%D1%82-%D0%BF%D1%80%D0%BE-news676311.html", "text": "Искам да попитам - на кого ще се доверят господата от КРИБ, ако искат да си оперират простатата - на лекар, който има зад гърба си 500 операции или на този, който току-що е постъпил на работа. Това заяви пред Би Ти Ви лидерът на АБВ Константин Проданов, коментирайки социалната политика както на партията му, така и на управляващата коалиция. \"У нас има ниска предприемаческа култура и обективните факти показват, че тя не е това, което би трябвало да бъде... За съжаление нито един лев не бе изплатен на тези, на които се дължат. Комисията, която бе ангажирана с това, се размота. И накрая взе по-беззъбата част и проблемът бе отложен\", коментира Проданов. \"Как можеш да работиш без пари?! Тези хора, ако не получат заплатите си, за тях това е на живот и смърт... За съжаление, у нас е много тромава процедурата - например в обявяване на несъстоятелност на фирми. И всяко протакане само добавя към заплатите на ангажираните в комисиите за това депутати\", заяви още лидерът на АБВ. Според него \"всички участници на срещата при президента имат ясна представа кой и как е участвал в аферата с КТБ. Но всички се ослушват като зайци в люцерна. Това не е само прехвърляне на отговорност това е наглост!\", заяви Константин Проданов.", "date": "2017.07.18", "title": "Лидерът на АБВ разкри на кого ще се доверят \"господата от КРИБ, ако искат да си оперират простатата\""}
{"url": "http://pik.bg/%D0%B7%D0%B5%D0%BB%D0%B5%D0%BD%D0%BE%D0%B3%D0%BE%D1%80%D1%81%D0%BA%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%80%D0%B0%D0%B1%D0%BE%D1%82%D0%B8-%D0%BD%D0%B0-%D0%B0%D0%B2%D1%82%D0%BE%D0%BF%D0%B8%D0%BB%D0%BE%D1%82-%D0%B8-%D0%BE%D0%B1%D1%89%D0%B5%D1%81%D1%82%D0%B2%D0%BE%D1%82%D0%BE-%D0%B3%D0%BE-%D0%B2%D0%B8%D0%B6%D0%B4%D0%B0-news676332.html", "text": "Когато си тръгваш от партия, трябва да си тръгнеш с достойнство. И аз съм си тръгвал от партии. Бях в ОДС, Синята коалиция, Реформаторския блок. И ако ние от РБ се опитахме да постигнем доста важни неща. Едно от тях е гласуването на първо четене на Закона за антикорупция. Това заяви пред БНТ реформаторът Найден Зеленогорски. Той посочи още, че те ще предложат още да се работи по антикорупционните мерки и по напредъка в съдебната реформа. \"Ако в парламента нямат достатъчно яснота и концепция, хората извън парламента трябва да кажат своето мнение\", отбеляза Зеленогорски. \"Да, ние сме малко по-трудни, защото имахме концепция и внесохме 55 законопроекта, от които 35 бяха приети. А до момента са внесени 6 законопроекта, по които се работи 20-30 минути. Сред патриотите има хора, които уважавам и с които съм работил нормално. Аз не бих могъл да ревнувам, защото знам, че политиката е дълга игра. Но говоря за това, че РБ съвсем наскоро ще представим един закон за личиня фалит, един изключително добър законопроект. Ще го предложим на колегите от парламентарните групи\", посочи още гостът. \"Нашата грешка е не че се разделихме, а че се разтроихме. Затова не сме в парламента. Един сериозен потенциал бе прелят към по-големия проект ГЕРБ. Но честно казано, след 6 месеца, след една година ще бъдем по-доволни от това, че не сме вътре. Няма каузи, работи се на автопилот и обществото го вижда\", заяви Зеленогорски.", "date": "2017.07.18", "title": "Зеленогорски: Парламентът работи на автопилот и обществото го вижда"}
{"url": "http://pik.bg/%D1%80%D0%B0%D0%B7%D0%BA%D0%BE%D1%88%D0%BD%D0%B0-%D1%8F%D1%85%D1%82%D0%B0-%D0%B8%D0%B7%D0%B3%D0%BE%D1%80%D1%8F-%D0%BA%D1%80%D0%B0%D0%B9-%D0%BF%D0%BB%D0%B0%D0%B6-%D0%BD%D0%B0-%D1%81%D0%B5%D0%BD-%D1%82%D1%80%D0%BE%D0%BF%D0%B5-%D0%B2%D0%B8%D0%B4%D0%B5%D0%BE-news676340.html", "text": "Огромен пожар избухна на луксозна яхта край един от плажовете на Сен Тропе. Видео, разпространено в мрежата, показва как цялата яхта е обхваната от пламъци. Огромни кълба дим обгръщат голяма част от крайбрежието. А очевидно инцидентът е дори забавление за плажуващите, които не спират да снимат случващото се.", "date": "2017.07.18", "title": "Разкошна яхта изгоря край плаж на Сен Тропе (ВИДЕО)"}
{"url": "http://pik.bg/%D0%BA%D0%BE%D0%B9-%D0%B5-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B2%D1%80%D0%B0%D0%B3-%D0%BD%D0%B0-%D0%B2%D1%81%D1%8F%D0%BA%D0%B0-%D0%BE%D1%82-12-%D1%82%D0%B5-%D0%B7%D0%BE%D0%B4%D0%B8%D0%B8-news676318.html", "text": "Всяка зодия си има враг. И този враг се връща в живота им под формата на различни хора, които почти винаги са една и съща зодия. Ето коя е зодията, от която трябва да се пазиш, ако си... Овен - най-големите предатели в живота ви са тези със зодия Телец. Не се доверявайте на Телците, защото те не обичат конкуренцията и това, че сте много по-добри от тях, ги кара да се озлобяват. И вършат мръсни номера. Телец - не бъдете много близки с Девите. Те са много завистливи и ще отровят живота ви. Изсипват цялата си негативна енергия към вас, а се пишат най-добрите приятели. Близнаци - вие се пазете от Стрелците. Просто не ви е писано да имате приятелски отношения, още по-малко любовни. Неразбирателството идва най-вече от това, че и двете зодии обичате себе си повече от другия, съветва \"Актуално.ком\". Рак - бъдете бдителни и не допускайте много хора до себе си. Имате добро сърце и това ще ви изиграе лоша шега. Пазете се най-много от Скорпионите в личния си живот, защото те могат да отмъкнат любовта ви и да разрушат връзката ви. Лъв - пазете се от Водолеите. Те са зодията, която ви се пишат първи приятели, а след това ви забиват нож в гърба. Ако сте влюбени в зодия Водолей, пригответе се сърцето ви да бъде разбито. Дева - не се сближавайте с Везните, твърде сте различни, за да се получи добра връзка помежду ви, независимо дали говорим за любовна или за приятелска. Най-лошото във взаимоотношенията ви е това, че не можете да се радвате на успехите на другия и завистта ще ви погуби. Везни - не се доверявайте на представителите на зодия Овен. Изобщо не си пасвате по никакъв начин и е много възможно, ако имате връзка с Овен, това да се превърне в най-кошмарната ви любов. Ще се сблъскате с противния инат на Овните и нещастието ви е в кърпа вързано. Ако един от най-близките ви приятели е зодия Овен, трябва да сте готови за голямо предателство. Скорпион - вашата зодия, която се оказва най-големия ви враг в живота, е зодия Риби. Те никога няма да бъдат честни с вас, ще искат всичко, което вие имате и когато не го получат, ще се озлобят срещу вас. Не си го причинявайте Стрелец - научете се да различавате добрите от лошите хора, които тровят живота ни. Вашата зодия, от която трябва да се пазите, е зодия Рак. Много ще ви тежат безпочвените обвинения и липсата на вяра във възможностите ви. Те са зодията, коят най-малко ви се възхищава. Козирог - не се доверявайте на Телците. Те са много подмолни, що се отнася до любовта и приятелите им. Винаги завиждат и искат това, което те самите нямат. Ако са самотници, силно ще пожелаят вашата връзка и това, което вие сте открили. Способни са на всичко. Ако имате близък човек от семейството със зодия Телец, трябва винаги да сте нащрек. Водолей - пазете се от зодия Лъв. Изобщо си нямате идея колко много могат да ви навредят. Това са хората, които ще ви спъват на всяка ваша крачка и просто ще искат да са по-добри от вас и да ви превъзхождат. Така подклаждат самочувствието си. Ако имате роднина от зодия Лъв, пазете имотите си. Риби - вашият най-голям враг е зодия Скорпион. Тя може да ви съсипе живота и щастието, само защото злобата им е вродена. Не искат да виждат хората около себе си щастливи. Ако имате колега със зодия Риби, не му се доверявайте. Той ще иска вашето място.", "date": "2017.07.18", "title": "Кой е най-големият враг на всяка от 12-те зодии"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D0%BF%D0%BE%D0%B4%D0%BA%D0%B0%D1%80%D0%B0-%D0%B1%D0%BC%D0%B2-%D0%B5%D1%82%D0%BE-%D0%BA%D0%BE%D0%B9-%D0%B9-%D0%B3%D0%BE-%D0%BA%D1%83%D0%BF%D0%B8-%D1%81%D0%BD%D0%B8%D0%BC%D0%BA%D0%B8--%D0%B2%D0%B8%D0%B4%D0%B5%D0%BE-news676248.html", "text": "Емануела пак развежда милионерски син, гласи една от най-пикантните клюки от миналата седмица. Брюнетката поддържа интимни отношения с Мартин Николов-Елвиса, който е сред популярните и актуални тузари в София. Заради авантюрата си с Емануела 33-годишния Мартин, който работи като помощник нотариус в кантората на майка си, бил в процес на развод със съпругата си Гергана. Разводът обаче не е по вина на Емануела, коментира се в обкръжението на певицата. Семейният им живот приключил преди около една година. Мартин и Гергана, която по документи наистина все още му е законна съпруга, вече живеели разделени, когато той не устоял на зелените очи на Емануела. От близо месец тя шофира последен модел БМВ Х5, като според клюката баварецът й бил подарен от Елвиса. Нищо подобно! Инвестицията е от джоба на самата Емануела. Фолк дивата е продала белия \"Мерцедес\", който шофираше до скоро и си помогнала с получените от сделката пачки, за да се сдобие с новия си джип, съобщава светското предаване на ПИК TV \"Жълтите новини\". Познанството на изпълнителката на \"Виновна\" и Мартин Николов всъщност не е от скоро, а на цели десет години. Ако се съди по начина, по който Елвиса ухажва звездата на \"Пайнер\", по време на живота си в Лондон той определено е попил от кавалерството на британските мъже. Мартин е завършил Американския университет \"Ричмънд\" и определено знае как да накара една дама да не може да устои на чара му. Профилите на Емануела в социалните мрежи преливат с фотоси, на които тя е заобиколена от огромни букети с цветя. Емануела все още не си позволява да публикува общи снимки с Мартин, но пък той често я придружава на участията й. Както се случи и преди няколко дни в \"Планета Пайнер\" в Пловдив. След края на лайфа си изпълнителката потвърди, че е в компанията на любимия си в клуба, като пусна снимка с надпис \"Само твоя, само мой\", на която държи ръката му. Освен, че е помощник нотариус в кантората на майка си и се предполата, че покрай тади професия вади доста добри пари, Мартин Николов има и хоби, което е не по-малко доходоносно. Елвиса е сред най-известните играчи на покер в страната, а един от последните си удари направи през април в София. Тогава се проведе покер-турнир, а първото място и 26 хил. лева от наградния фонд грабна именно новият мъж на Емануела.", "date": "2017.07.18", "title": "САМО В ПИК! Емануела подкара БМВ! Ето кой й го купи... (СНИМКИ + ВИДЕО)"}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%BE-%D0%BF%D1%83%D1%82%D0%B8%D0%BD-%D0%BF%D0%BE%D1%87%D0%B5%D1%80%D0%BF%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81%D1%8A%D1%81-%D1%81%D0%BB%D0%B0%D0%B4%D0%BE%D0%BB%D0%B5%D0%B4-%D0%B2%D0%B8%D0%B4%D0%B5%D0%BE-news676288.html", "text": "Президентът на Русия Владимир Путин посети авиосалона МАКС. По време на разходката из изложението той опита сладолед и почерпи правителствената делегация, която го придружава. Видео, заснето по време на обиколката на Путин из МАКС, показва как руският лидер се приближава до щанда за сладолед и си избира от леденото лакомство. \"Какво ще ни предложите?\", пита Путин, а продавачката му показва богатия асортимент. Путин си избира два вида сладолед, разплаща се с банкнота от 1000 рубли и вместо ресто черпи всички, които са с него. На финала Путин заявява, че е доволен от вкусния сладолед.", "date": "2017.07.18", "title": "НЕОЧАКВАНО! Путин почерпи правителството със... сладолед (ВИДЕО) "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%B7%D0%B8%D1%81-%D1%87%D1%83%D0%BF%D0%B8-%D1%80%D0%B5%D0%BA%D0%BE%D1%80%D0%B4%D0%B8-%D1%85%D0%B8%D1%82%D1%8A%D1%82-%D0%BC%D1%83-%D0%BC%D0%BE%D1%82%D0%B5%D0%BB-%D1%83%D0%B4%D0%B0%D1%80%D0%B8-10-%D0%BC%D0%B8%D0%BB%D0%B8%D0%BE%D0%BD%D0%B0-%D0%B3%D0%BB%D0%B5%D0%B4%D0%B0%D0%BD%D0%B8%D1%8F-%D0%B2%D0%B8%D0%B4%D0%B5%D0%BE-news676346.html", "text": "Азис счупи собствения се рекорд! Новата му песен \"Мотел\" натрупа 10 милиона гледания само 3 седмици след премиерата. Видеото бе качено на световната видео платформа \"Ютюб\" на 26 юни, понеделник, а към 20.45 ч. тази вечер е изгледано 10 079 703 пъти. Припомняме, че предпоследният хит на Васил, \"Хабиби\", натрупа над 50 милиона гледания, но за година и половина. Ако \"Мотел\" продължава в същия ритъм, то ще надмине постижението на предшественика си за по-малко от пет месеца. \"10 000 000 - Десет Милиона Гледания! За три седмици! Да, за три седмици имам Десет Милиона Посещения! Не харесвам думата ''Хит'',защото в днешно време всеки я ползва като дъвка, за щяло и нещяло. От ''звездите'',та до феновете им. Никога не съм използвал тази дребна дума! За своята песен ''Мотел'' мога само да кажа на музикантски жаргон: Песента \"ПРЪСНА\", написа по повод поредното си постижение Азис.", "date": "2017.07.18", "title": "ПЪРВО В  ПИК! Азис чупи рекорди! Хитът му \"Мотел\" удари 10 милиона гледания (ВИДЕО)"}
{"url": "http://pik.bg/%D0%BF%D0%B0%D1%86%D0%B8%D0%B5%D0%BD%D1%82%D1%81%D0%BA%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8-%D0%B8%D1%81%D0%BA%D0%B0%D1%82-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%BD%D0%B0-%D1%86%D0%B5%D0%BD%D1%82%D1%8A%D1%80%D0%B0-%D0%B7%D0%B0-%D0%B0%D1%81%D0%B8%D1%81%D1%82%D0%B8%D1%80%D0%B0%D0%BD%D0%B0-%D1%80%D0%B5%D0%BF%D1%80%D0%BE%D0%B4%D1%83%D0%BA%D1%86%D0%B8%D1%8F-news676243.html", "text": "Пациентска организация поиска оставката на директора на Центъра за асистирана репродукция д-р Мария Георгиева. Причината е докладът на Сметната палата от преди седмица, който сочи липсата на ефективен контрол върху клиниките, работещи с Центъра. Председателят на пациентски организации \"Заедно с теб\" Пенка Георгиева смята, че прокуратурата трябва да влезе в Центъра за асистирана репродукция. Още една пациентска организация - Сдружение \"Диабет, преддиабет метаболитен синдром\", цитира анкета, направена сред 600 жени, подложени на инвитро процедури, според която инвитро клиниките не предоставят на пациентките цялата нужна медицинска документация. Според Пенка Георгиева началникът на Центъра по асистирана репродукция Мария Георгиева не работи по правилата и Центърът не проверява как работят клиниките. Пациентските организации съобщиха още, че цитираните 28 процента успеваемост на центровете у нас от доклада на Сметната палата всъщност не са точни, като според гражданските организации този процент е на половина по нисък. Те го обясняват с това, че се броят децата родени инвитро, а трябва да се броят забременелите жени, тъй като обикновено забременелите инвитро жени раждали по две деца. Така че пациентските организации настояват да има регистър на родилките, регистър на донорските яйцеклетки, както и да има публичен достъп за успеваемостта на клиниките, които работят с Центъра за асистирана репродукция.", "date": "2017.07.18", "title": "Пациентски организации искат оставката на директора на Центъра за асистирана репродукция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B0%D1%89%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BD%D0%B0-%D0%B2%D0%B2%D1%81-%D0%B7%D0%B0-%D0%B3%D0%B0%D1%81%D0%B5%D0%BD%D0%B5%D1%82%D0%BE-%D0%BD%D0%B0-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-news676324.html", "text": "По разпореждане на министър-председателя Бойко Борисов, след проведени разговори с президента Румен Радев и с властите в Подгорица, в акцията за справяне с горските пожари в Черна гора ще се включи хеликоптер от ВВС за гасене от въздуха. Директорът на ГД „Пожарна безопасност и защита на населението“ главен комисар Николай Николов е информирал премиера Борисов, че при изразена необходимост от страна на Черна гора, страната ни има възможност да окаже подкрепа в справянето с бедствието и чрез изпращането на наземни сили, които включват 40 пожарникари и 7 пожарни автомобила.", "date": "2017.07.18", "title": "ИЗВЪНРЕДНО! Борисов праща български хеликоптер на ВВС за гасенето на пожарите в Черна гора"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%BD%D0%B0%D0%B3%D1%80%D0%B0%D0%B1%D0%B8-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D0%BF%D1%80%D0%B5%D0%B4-%D0%BC%D0%B0%D0%BB%D0%BA%D0%B0%D1%82%D0%B0-%D0%BA%D0%BE%D0%B1%D1%80%D0%B0-%D1%81%D0%BD%D0%B8%D0%BC%D0%BA%D0%B8-news676287.html", "text": "Константин награби бременната Деси Слава пред очите на гаджето й Благой Найденов-Малката Кобра. До свада между двамата мъже обаче не се стигна, тъй като Кралята на баладите сграбчи трудната си колежка по време на партито за рождения си ден миналата нощ. Блондинката от Раднево пристигна хем като гостенка на Коцето, хем и се качи на сцената на неговия клуб, за да го поздрави с няколко парчета. На рожденика Деси поднесе луксозен плик, а по щампата върху него стана ясно, че подаръкът са чифт обувки на италиански дизайнер. Деси бе облечена в черна рокля, която имаше за цел да не прави толкова едра фигурата й.", "date": "2017.07.18", "title": "ПЪРВО В ПИК! Константин награби бременната Деси Слава пред Малката Кобра (СНИМКИ)"}
{"url": "http://pik.bg/%D0%BB%D1%8E%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D0%BE%D0%B1%D1%8A%D1%80%D0%BD%D0%B0-%D0%B7%D0%BD%D0%B0%D0%BC%D0%B5%D1%82%D0%BE-%D0%BD%D0%B0-%D0%B2%D0%BE%D0%B9%D0%BD%D0%B0-%E2%80%93-%D1%89%D0%B5-%D0%BC%D1%83-%D0%BA%D0%BE%D0%BF%D0%B0%D1%8F%D1%82-%D0%BF%D1%80%D0%B5%D0%B4-%D0%BA%D1%8A%D1%89%D0%B0%D1%82%D0%B0-news676285.html", "text": "Пловдивчанин, живеещ на булевард „Васил Априлов“, обърна като за война българския национален флаг. Байракът, развят с червеното нагоре, събира погледите на метри от Второ районно управление на полицията, съобщава \"Марица\". В момента този участък от булеварда се подготвя за ремонт, който започва от сряда. „Човекът се е видял в чудо, че ще му копаят пред къщата, и затова е обърнал знамето. Започне ли някъде ремонт, мястото става като бойно поле“, коментират зевзеци, минавайки покрай „войнствения“ флаг.", "date": "2017.07.18", "title": "Лют пловдивчанин обърна знамето на война – ще му копаят пред къщата"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8%D1%82%D0%B5-%D1%81%D0%B5-%D0%BE%D0%B1%D0%B0%D0%B4%D0%B8%D1%85%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8-%D0%B7%D0%B0%D1%81%D1%8F%D0%BA%D0%BE%D1%85%D0%B0-%D1%81%D1%82%D1%80%D0%B0%D0%BD%D0%B5%D0%BD-%D1%81%D0%B8%D0%B3%D0%BD%D0%B0%D0%BB-%D0%BE%D1%82-%D0%B1%D0%BB%D0%B8%D0%B7%D0%BA%D0%B0-%D0%B7-news676254.html", "text": "Американски астрономи са засекли \"странни\" радиосигнали от една от най-близките звезди до Земята, отстояща на едва 11 светлинни години, предава Франс прес. \"Твърде странните\" сигнали, регистрирани от обсерваторията \"Аресибо\" в Пуерто Рико и чието естество учените се опитват да обяснят, идват от звезда от типа червено джудже и са уникални за нея. Подобни сигнали не са засечени от намиращи се наблизо сходни звезди. През април и май астрономите регистрираха сигнали от няколко звезди, намиращи се в близост една до друга - Глизе 436, Рос 128, Волф 359 и HD 95735. След анализ на данните учените определиха сигналите от звездата Рос 128 като \"странни\". За астрономите произходът им остава неизвестен. Специалистите предлагат три възможни обяснения за странните сигнали - изригване от типа на слънчевите, излъчване от друг обект в полето на наблюдение на Рос 128 или експлозия на спътник на звездата с твърде отдалечена орбита от нея. \"При положение, че има редица по-правдоподобни възможни обяснения, хипотезата, че тези сигнали идват от извънземни, е най-невероятната\", казва не без известна ирония Абел Мендес от изследователския екип от университета на Пуерто Рико.", "date": "2017.07.18", "title": "СЕНЗАЦИЯ! Извънземните се обадиха! Американски астрономи засякоха странен сигнал от близка звезда"}
{"url": "http://pik.bg/%D0%B1%D0%B0%D0%B1%D0%B0-%D0%BC%D0%B5%D1%82%D0%BD%D0%B0-%D0%B7%D0%BB%D0%B0%D1%82%D0%BE-%D0%BF%D1%80%D0%B5%D0%B7-%D1%82%D0%B5%D1%80%D0%B0%D1%81%D0%B0%D1%82%D0%B0-%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news676247.html", "text": "Телефонни измамници прибраха 2000 лева и златни накити от 81-годишна баба. Пловдивчанката хвърлила през терасата на апартамента си плик със сумата и бижутата вчера посред бял ден. Изродите я заблудили по изпитания сценарий, да окаже  съдействие на полицията.  Първо районно управление е предприело разследване в рамките на образувано досъдебно производство.", "date": "2017.07.18", "title": "Баба метна злато през терасата на телефонни измамници"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D1%86%D0%B5%D0%BD%D0%B8%D1%82%D0%B5%D0%BB%D0%B8-%D0%B2%D0%B8%D1%80%D1%82%D1%83%D0%BE%D0%B7%D1%8A%D1%82-%D0%B4%D0%B5%D0%B9%D0%B2%D0%B8%D0%B4-%D0%B3%D0%B0%D1%80%D0%B5%D1%82-%D0%B8%D0%B4%D0%B2%D0%B0-%D0%B2-%D1%81%D0%BE%D1%84%D0%B8%D1%8F-news676270.html", "text": "Цигуларят виртуоз Дейвид Гарет идва за концерт в София в началото на следващата година. Той ще свири в зала 1 на НДК на 4 февруари заедно с пианиста Жулиен Куентин. Гарет се ползва с изключителна популярност в цял свят заради безспорния си талант и професионализъм и невероятната си харизматичност. Името му се свързва и с изпълнението на ролята на Паганини във филма на  британският режисьор Бърнард Роуз \"The Devil's Violinist“ (\"Цигуларят на дявола“). Прекрасната  музика на неповторимата 300-годишна цигулка \"Страдивариус\", с която свири Гарет,  са истинска наслада за зрителите. Дейвид Гарет е изключително интересен експериментатор. Чрез плавен преход от класиката към модерността, той пленява аудиторията с невероятни композиции и нюх за истински спектакъл. Той си поставя за цел да въведе младите хора към класиката катjjjkо смесва поп и рок-елементи, както и ритъм енд блус. Превръща се в кросоувър творец, който размива пространствата между вековете и различните изпълнители. \"Не правя нищо по-различно от това, което са правили други векове преди мен“ -  казва Гарет и дава за пример своя идол Паганини, който на концертите си интерпретира върху популярни класически произведения. Гарет работи с имена като Исаак Щерн и Йехуди Менухин. Прави концерти в Европа, Япония, Турция, САЩ и др. През 2008 г. подобрява световния рекорд на Гинес за най-бързо свирене на цигулка, изпълнявайки \"Полетът на бръмчащата пчела\".", "date": "2017.07.18", "title": "САМО ЗА ЦЕНИТЕЛИ! Виртуозът Дейвид Гарет идва в София "}
{"url": "http://pik.bg/%D1%82%D0%B0%D1%82%D1%8F%D0%BD%D0%B0-%D0%B7%D0%B0%D0%B1%D1%80%D0%B0%D0%B2%D0%B8-%D1%88%D0%B0%D0%B2%D0%BB%D0%B8%D0%B2%D0%B8%D1%8F-%D1%81%D0%B8-%D0%BC%D1%8A%D0%B6-%D0%B8-%D0%B7%D0%B0%D0%B6%D0%B8%D0%B2%D1%8F-%D1%81-%D0%B1%D0%B0%D1%80%D0%BE%D0%B2%D0%B5%D1%86-%D0%B2-%D0%BD%D0%BE%D0%B2-%D0%B4%D0%BE%D0%BC-news676303.html", "text": "Наскоро гръмна новината, че фолк певицата Татяна се сдобила с рога благодарение на дългогодишния си мъж. Но, вместо да страда за предателството, красавицата си намери подходящ заместник, който да я глези подобаващо. Той е по-млад от нея и със солидни финансови възможности. За това факт говорят все по-честите луксозни ваканции на певицата. Тя предпочита нейният любим и спонсор да остава зад кадър, за да не й завидят златотърсачките и да й го откраднат. Господинът дори е уредил последният клип на Татяна да бъде заснет в Дубай по време на екскурзията им там. А това не е никак евтино удоволствие. Но пък крайният резултат е най-лъскавия клип, който изпълнителката е имала някога. Освен с финансиране за музикалните си проекти, Татяна се е уредила и с чисто нов луксозен дом. В момента тя и любимият й са в процес на обзавеждане и съвсем скоро ще си живеят като семейство в него, пише седмичник.", "date": "2017.07.18", "title": "Татяна забрави шавливия си мъж и заживя с баровец в нов дом"}
{"url": "http://pik.bg/%D1%80%D0%B0%D0%B4%D0%B8%D0%BE-%D1%81%D0%B2%D0%BE%D0%B1%D0%BE%D0%B4%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D1%8A%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D1%82%D0%B0%D0%B9%D0%BD%D0%B0-%D0%B7%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%BE%D1%82%D0%BE-news676334.html", "text": "Радио Свободна Европа, цитирано от Фокус. Правителството информира депутатите за договора с България при затворени врата, съобщава македонското електронно издание След края на заседанието на комисията по външна политика Зоран Заев заяви, че проведеното обсъждане е било консултативно и на него той и неговите съветници са получили информация за мнението на управляващите и опозицията. Заев смята, че предложенията могат да се вземат предвид и че документът все ощe е открит за промени. \"Нашето желание е да подпишем договора за приятелство и досега сме постигнали отлична база за компромис между двете страни. Краен договор ще имаме едва след неговата ратификация в парламента\" смята Заев. Депутатът от ВМРО -ДПМНЕ Антонио Милошоски, бивш министър на външните работи, смята, че не е важна бързината за подписването на договора с България, а неговото качество.", "date": "2017.07.18", "title": "Радио \"Свободна Европа\": Договорът на Македония с България е тайна за обществото"}
{"url": "http://pik.bg/%D0%BA%D1%80%D0%B0%D0%B9-%D0%B0%D0%B2%D1%82%D0%BE%D0%BC%D0%B0%D1%84%D0%B8%D1%8F%D1%82%D0%B0-%D0%B2-%D1%83%D0%B6%D0%B0%D1%81-%D1%81%D0%BB%D0%B0%D0%B3%D0%B0%D1%82-%D0%BA%D0%B0%D0%BC%D0%B5%D1%80%D0%B8-%D0%B2-%D1%81%D0%B5%D1%80%D0%B2%D0%B8%D0%B7%D0%B8%D1%82%D0%B5-news676145.html", "text": "Денонощно видеонаблюдение във всеки автосервиз да пресича част от схемите на мафията с крадени коли. Това е една от идеите, които ще бъдат обсъдени от сформираната работна група между министерствата на вътрешните работи, на транспорта и на регионалното развитие, както и други отговорни структури при разцепването на сегашния Закон за движение по пътищата на два или три нормативни акта. „В момента не малка част от сервизите, особено в по-малки населени места, се използват нощно време за разглобяване на откраднати автомобили за части“, разказа пред „Монитор“ зам.-министърът на вътрешните работи Красимир Ципов. Такава практика най вече била разпространена в Пернишко и Дупнишко. Разкулачените возила вече се пласират масово в чужбина, за да може да донесат по-голяма печалба на участващите в схемата. Затова според Ципов са необходими мерки за засилване на контрола над автосервизите, като те се разпишат в отделен закон, който ще урежда всички въпроси от регистрацията до разкомплектоването на возилата.", "date": "2017.07.18", "title": "КРАЙ! Автомафията в ужас, слагат камери в сервизите "}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%BF%D1%80%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D1%81%D0%B0%D1%80%D0%B0%D1%84%D0%BE%D0%B2%D0%BE-%D0%B1%D1%8A%D0%BB-news676313.html", "text": "В днешния ден се срещн Зам.-председателят на ГЕРБ Цветан Цветанов отправи послание към близки на загиналите от атентата в Сарафово. Ето какво написа той на страницата си във Фейсбук: На днешния 18 юли, пета поредна година, си спомняме с много тъга за терористичния атентат на летището в Сарафово. Този чудовищен антихуманен акт отне живота на петима израелски и един български граждани. Тези хора си отидоха от нашия свят без вина за нищо. А техните семейства продължават да се будят всяка сутрин с непосилна мъка и спомен за ужасяващата загуба на близките им.", "date": "2017.07.18", "title": "Цветан Цветанов с изключителна новина за близките на загиналия при атентата в Сарафово български шофьор Мустафа Кьосов "}
{"url": "http://pik.bg/%D1%84%D0%BE%D1%82%D0%BE-%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D1%82%D0%BE-%D0%B3%D0%BE-%D0%B3%D0%BE%D1%80%D0%B5%D1%89%D0%B8%D1%8F-%D0%BC%D0%B0%D1%87%D0%BE-%D0%B4%D0%BE-%D0%BC%D0%B0%D1%80%D0%B8%D1%8F-%D0%B8%D0%B3%D0%BD%D0%B0%D1%82%D0%BE%D0%B2%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news675846.html", "text": "Непознат млад мачо отскоро е най-близкият човек до Мария Игнатова, видяха фотографите на „Ретро“. В близките месеци се заговори, че блондинката е прекратила дългогодишните си интимни отношения с колегата си Димитър Рачков, а смяната на адреса и появата на нови мъже около нея само потвърждават мълвата, че Мария и Митко вече не са двойка. Водещата на „Господарите“ прекарвала по-голямата част от денонощието в компанията на снажен и висок господин, който я придружавал на работни и приятелски срещи и я возел с колата си. С доста по-младия конкурент на Рачков Мария кръстосала съдба съвсем случайно благодарение на свои познати, които отдавна й повтаряли, че много я харесвал, а тя най-сетне решила да му даде шанс да разкрие симпатиите си лично. Младежът бил особено галантен към нея, винаги бил на разположение с колата и на ден навъртал стотици километри, за да удовлетвори всичките й желания. В замяна на старанието му Игнатова вече не се притеснявала да демонстрира извънредно топлото си отношение. Освен че също инициирала мили жестове, обичала и да му споделя, а по време на път двамата не спирали да си говорят задушевно. Покрай джентълмена русокоската винаги се държала приповдигнато и се усмихвала. В дома си обаче не го канела, защото се страхувала да не ги изловят. Нейни приближени издават, че с новата си тръпка тв водещата се срещала на четири очи на неутрален терен. „Чакаме скоро да го покани в къщата. Когато я прибира, Мария по десет минути не иска да слиза от колата. Хубава двойка са, не могат да се разделят“, коментират съседи на звездната новодомка. Макар наскоро водещата да се оправда, че е сменила местоживеенето си, защото с Рачков ремонтират общото си жилище, нейни колеги от Нова телевизия издават, че всъщност ремонтът отдавна е приключил, а причината да не живеят заедно е съвсем друга. Водещата върви устремена към очакващия я автомобил Игнатова се качва в колата на приятеля си Автомобилът потегля към къщата на звездата в баровския квартал \"Драгалевци\"", "date": "2017.07.18", "title": "ФОТО БОМБА В ПИК И \"РЕТРО\"! Ето го горещия мачо до Мария Игнатова (ПАПАРАШКИ СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE-%D0%BF%D0%B8%D0%BA-tv-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%B8%D0%B7%D0%BF%D1%8A%D0%BB%D0%BD%D0%B8%D1%85%D0%B0-%D0%B7%D0%B0%D0%BA%D0%B0%D0%BD%D0%B0%D1%82%D0%B0-%D1%81%D0%B8---%D1%82%D1%80%D1%8A%D0%B3%D0%B2%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%BE%D1%82-%D1%81%D0%BE%D1%84%D0%B8%D1%8F-news676142.html", "text": "Синдикалистът заяви още, че те са отворени за разговори с всяка политическа партия, стига да има конкретни решения и действия за подобряване на сигурността в страната. \"Политическото ръководство на МВР няма аргумент да не ни увеличи заплатата. Всички сте свидетели как много бързо държавата отпусна 30 милиона... Както се случи това, така може да се случи и увеличението на заплатите ни. МВР има резерв и той е останал от предишното правителство. Пак по наше предположение, той е повече от 35 милиона и не е изхарчен от служебния кабинет, а се харчи от сегашния кабинет. Така че по отношение на технологията има много да си говорим с господин Радев\", допълниха протестиращите. От СФСМВР заявиха, че вече ще преговарят с министър Радев с \"нотариална покана\". СФСМВР стартира серия от регионални протести, предизвикани от исканията на служителите на МВР за по-високи заплати и нов закон за МВР пред храма \"Св. Седмочисленици\" в столицата. Зам.-председателят на СФСМВР Благой Иванкин заяви, че протестиращите ще настояват да бъдат изпълнени изискванията им: \"Напълно неефективни бяха \"реформите\" на министър Бъчварова. Никакъв положителен ефект! И това широко рекламирано \"държавно предприятие\" не стартира и то бе отложено. Ние като синдикат искаме да се подобри социалният статус на служителите, както и да бъдат подобрени условията на труд. С господин Радев, министъра, имахме среща, но без резултат. Той трябваше да насрочи среща след протеста, както го задължава законът, но той от 5-ти до ден днешен не е насрочил такава среща, с което нарушава закона. За съжаление, през януари месец ще протестираме - когато е европредседателството ни\". \"Следващият протест ще е във Варна, на 20-ти. От там нататък - на всеки празник на МВР. И ако не бъдем чути - от 5 януари ежедневни протести, където има европейски представители в България. Имаме няколко обръщения към европейски институции и благодарение на тях имаме редица решени проблеми. Но не трябва да се стига до там. Трябва да се решава на местно ниво! Никой в Европа не трябва да знае нашите несгоди\", заяви Иванкин. \"Ние не искаме оставки, искаме да се работи\", бе категоричен зам.-председателят на СФСМВР. Протестът на полицаите от София започна в 18,30 ч. \"Всички, които сме тук, сме потърпевши от тази атмосфера, която бе създадена от политиците. Ние няма да отговорим и на чудовищните провокации от господин Горанов и госпожа Менда Стоянова. Ние искаме не само социални придобивки. Този път искаме увеличение на заплатите. И да си \"изненадан\" от това искане, значи не живееш в България\", бе заявено от импровизираната трибуна. \"Искаме достойно възнаграждение за нашия високоотговорен труд! И заявяваме още - синдикатите на МВР не стачкуват. Ние няма да допуснем рискове за държавата и хората. На подобни внушения гледаме с огромна обида и искаме да помолим зам.-министъра да спре!\", бяха категорични недоволните служители на МВР.", "date": "2017.07.18", "title": "ИЗВЪНРЕДНО ПО ПИК TV! Полицаите изпълниха заканата си - тръгват на протести от София"}
{"url": "http://pik.bg/%D0%BC%D0%B2%D0%BD%D1%80-%D0%BD%D1%8F%D0%BC%D0%B0-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B8-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-news676284.html", "text": "Министерство на външните работи (МВнР) Няма данни за пострадали български граждани при пожарите в Хърватия и Черна гора. Това съобщиха от пресцентъра на . На територията на Хърватия възникнаха горски пожари в някои райони на област Далмация. Поради неблагоприятните климатични условия огънят се е разпространил, като в неделя срещу понеделник е причинил и материални щети в градовете Сринина и Тугар. Вчера, 17 юли 2017 г., пожарът е стигнал до източната част на град Сплит, потушен е бързо и няма данни за пострадали. По информация на хърватските власти към момента ситуацията е под контрол, като остава само едно огнище на пожара, което се намира в град Строжанац, в района на Сплит. Пожарът не е засегнал курортни селища в Хърватия. По информация на местните власти няма пострадали граждани вследствие на пожарите в страната. Няколко горски пожара са възникнали на територията на Черна гора през последните дни. Засегнати са райони в близост до столицата Подгорица, градовете Цетине и Даниловград, както и на няколко места по крайбрежието на страната - Котор и Тиват. По последна информация на местните власти, част от населението на залива Луштица и района от Грабовица до Бигово е била евакуирана. Черна Гора е поискала международна помощ за справяне със ситуацията с горските пожари чрез механизма на ЕС за гражданска защита. Българските дипломатически мисии в Загреб и Подгорица поддържат постоянен контакт с местните власти и следят за развитието на ситуацията около горските пожари. Към този момент няма постъпила информация в дипломатическите мисии на Република България в Загреб и Подгорица за пострадали български граждани. Български граждани, които желаят да получат актуална информация за обстановката в засегнатите от стихиите райони или да подадат сигнал за техни близки, могат да го направят на телефоните на двете мисии. Телефони за връзка с посолството на Република България в Загреб: 00 385 1 46 46 609 00 385 1 46 46 631 00 385 1 46 46 640 Дежурен телефон на посолството: 00 385 984 69 808 Телефони за връзка с посолството на Република България в Подгорица: 00 382 20 655 009 Дежурен телефон на посолството: 00 382 69 143 298.", "date": "2017.07.18", "title": "МВнР: Няма данни за пострадали български граждани при пожарите в Хърватия и Черна гора"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B5%D0%BA%D1%81%D0%BF%D0%B5%D1%80%D1%82-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%B7%D0%B0-%D1%87%D0%B5%D1%80%D0%BD%D0%B8%D1%8F-%D1%81%D0%BF%D0%B8%D1%81%D1%8A%D0%BA-%D1%81%D1%8A%D1%81-77-%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B5%D1%82%D0%BE-%D0%BA%D0%BE-news676306.html", "text": "Забраната за влизането на 77 българи в Турция е една защитна реакция. Турция бе постоянно нападана, че е свързана с терористите, че им оказва съдействие като в края на 2015 г. в един турски сайт излезе публикация: \"Терористите, които се търсят\". Това заяви пред Би Ти Ви балканистът Боян Чуков. Той коментира ситуацията в Турция, на Балканите и Европа с оглед навлизането на радикален ислям и разгръщането на нови терористични клетки. Чуков допълни, че в Турция предстои и развитие на въпроса с кюрдите. \"В този списък най-вероятно има и кюрди. Самият факт, че няма имена и нищо официално, това по-скоро има медиен ефект, с който Ердоган казва: Вие ме обвинявате мен, но аз ви давам списък и казвам - във Франция са толкова терористите, във Великобритания - толкова и т.н.\", заяви експертът. На въпрос дали е възможно в този списък да попаднат врагове на Ердоган и под мотото, че са свързани с \"Ислямска държава\", да паднат и те \"под ножа\", Чуков отговори: \"Има ясна дефиниция за чуждестранен агент. Такъв закон има Израел, Руската федерация, в момента нещо подобно се случва и в Унгария. Навлизаме в един период, в който \"терористи\" ще бъдат наричани много хора\". \"Ясно е, че режимът на Ердоган е авторитарен. В този план той на практика много радикално разчиства всички свои противници не само в държавния апарат, но и в гражданския сектор. В момента Ердоган е още по-силен, но безкрайно самотен на върха\". \"2019 г. ще видим дали Турция ще продължи по своя път. Тогава са президентските избори. С тези конституционни корекции, които бяха направени, бяха въведени само два момента - това, че Ердоган стана политически лидер и това, че той сложи ръка върху съдебната система\", коментира Чуков. Той отбеляза, че проектите \"Бургас-Александруполис\", \"Турски поток\" и редица други са \"второ издание на събитията от 90-те години, когато е заложена идеята на Коридор №8\". \"Битката между Русия и САЩ продължава. Това е втора серия, на която ние ще станем свидетели на Балканите\", отбеляза експертът. \"В Босна се настаниха муджахидини от Афганистан, които даже тръгнаха да си правят някакви ислямски емирати. Това беше заложено през 95-те година. Но когато пропадна историята с Коридор №8, беше дадено указание на тези ислямисти да престанат с въоръжената борба и да завладяват училищата и медресетата. Вече имаме две поколения готови радикализирани ислямисти. Но понеже са от Балканите, от Босна например, нямат вида на тези от Афганистан. Балканите се превръщат в основна база на джахидистите в Европа. България не може да стои настрана от този процес, който се случва. Най-радикализирани са бошняците. В Македония и България това са най-вече помаците\", заяви Боян Чуков. \"Къде се бунтуват циганите? Там, където са ислямизирани. Ние изкормихме интелектуалния потенциал във всички български институции, които са пълни с Калинки\", завърши песимистично балканистът.", "date": "2017.07.18", "title": "ЗЛОВЕЩО РАЗКРИТИЕ! Експерт хвърли бомба за черния списък със 77-те българи-терористи! Ето кои у нас са най-радикализирани и кой може да е в листата на Ердоган"}
{"url": "http://pik.bg/%D0%BE%D0%B3%D0%BD%D0%B5%D0%BD%D0%B0-%D0%B2%D0%B5%D0%BD%D0%B4%D0%B5%D1%82%D0%B0-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D1%81-%D0%BF%D0%B0%D0%BB%D0%B5%D0%B6%D0%B8-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%88%D0%B5%D1%84-%D0%B8-%D0%B7%D0%B0%D0%BC-%D0%BA%D0%BC%D0%B5%D1%82-news676300.html", "text": "Пиромани са атакували с палежи шеф на общинска фирма и заместник-кмета на Лом. Тази нощ са горели двата автомобила на зам.-кмета по строителството Валентин Евтимов. Леките коли с марки \"Ауди\" и \"Фолксвгаен\" са се ползвали от Евтимов и съпругата му и са били паркирани пред жилището им. Пламъците са били толкова силни, че огнеборците не успели да ги потушат бързо и автомобилите изгорели напълно, съобщава \"БулНюз\". В момента е назначена експертиза, която разследва дали пожарът е предизвикан умишлено, но се предполага, че става въпрос за палеж. Предишната нощ пък е горяла къщата на шефа на общинската фирма „Чистота” в крайдунавския град Валери Пишийски. Двата пожара се разследват от органите на ред.", "date": "2017.07.18", "title": "ОГНЕНА ВЕНДЕТА! Атакуваха с палежи общински шеф и зам.-кмет "}
{"url": "http://pik.bg/%D0%B3%D0%B0%D0%B2%D1%80%D0%B0-%D0%BC%D0%BE%D0%BC%D1%87%D0%B5-%D0%BA%D0%B0%D1%87%D0%B8-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D1%81%D1%8A%D1%83%D1%87%D0%B5%D0%BD%D0%B8%D0%BA-%D1%81-%D0%BF%D0%BE%D0%BA%D0%B0%D0%BD%D0%B0-%D0%B7%D0%B0-%D0%B3%D0%B5%D0%B9-%D1%81%D0%B5%D0%BA%D1%81-news676282.html", "text": "15-годишен от Пловдив се изгаври със свой съученик в социалните мрежи. Момчето публикувало публикувало актуални снимки на жертвата с текст, че търси възрастни мъже за сексуални ласки. Жлъчните думи извадили потърпевшото момче, което е на 15 години, от равновесие. То изпаднало в депресия и в момента посещава терапевт. Случаят веднага е докладва на разследващите органи. Срещу агресивния тийнеджър са предприети извън съдебни мерки. С него разговаря психолог. Това разказаха на пресконференция от комисията за  борба срещу противообществените прояви на малолетните и непълнолетните, съобщава \"Трафик Нюз\". От статистиката представена днес стана ясно, че 47 от извършените престъпления на територията на града през изминалите 6 месеца са от малолетни и непълнолетни деца.  Според експертите тенденцията е добра, тъй като в сравнение с миналата година с 5 са по-малко престъпленията. Кражбите са сред най-честите криминални деяния, извършени от деца, следвани от телесни повреди, посегателства и вандализъм. За първото шестмесечие на тази година осъдените са 19 ученици. 2-ма ефективно, 11 с порицание, 30 - условно и 3 - пробация. Основен приоритет за началото на следващата нова учебна година е повече разговори и лекции, както с децата, така и с учители и родители.", "date": "2017.07.18", "title": "ГАВРА! Момче качи снимка на съученик с покана за гей секс "}
{"url": "http://pik.bg/%D0%BB%D1%8E%D1%81%D0%B8-%D0%B4%D1%8F%D0%BA%D0%BE%D0%B2%D1%81%D0%BA%D0%B0-%D0%B7%D0%B0%D0%B6%D0%B8%D0%B2%D1%8F-%D1%81-%D0%B3%D0%B0%D0%B4%D0%B6%D0%B5-%D0%BD%D0%B0-%D0%B6%D0%B5%D0%BD%D1%81%D0%BA%D0%B8%D1%8F-%D0%BF%D0%B0%D0%B7%D0%B0%D1%80-news676281.html", "text": "Къдрокосата певица Люси Дяковска заживя в една от най-колоритните зони в центъра на София - тази около Женския пазар. Тези дни плевенчанката е била забелязана да разхожда кучето си Мели из района по домашно облекло, след което се е вмъкнала в кооперация на ул. \"Цар Симеон\". Съседи не скриха добрите си впечатления от изпълнителката от \"Ноу Ейнджълс\". Те разказаха, че Люси била изключително възпитана и уважителна към тях, винаги ги поздравявала. Комшии с афинитет  към клюката издават също, че певицата не живее сама. \"Освен нея в жилището се прибира и друго момиче\", разказват те и го описват като \"симпатично, средно високо на ръст и с къса коса\". Според тях Дяковска и гаджето й не обитавали под наем апартамента. Певицата го блиа закупила от предишните му собственици на изгодна цена и му направила основен ремонт, пише седмичник.", "date": "2017.07.18", "title": "Люси Дяковска заживя с гадже на Женския пазар"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BA%D0%BE%D0%BB%D0%B0-%D0%BF%D0%B0%D0%B4%D0%BD%D0%B0-%D0%B2-%D0%BF%D1%80%D0%BE%D0%BF%D0%B0%D1%81%D1%82-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BF%D0%BE-%D1%87%D1%83%D0%B4%D0%BE-%D0%BE%D1%81%D1%82%D0%B0%D0%BD%D0%B0-%D0%B6%D0%B8%D0%B2-news676335.html", "text": "Лек автомобил със старозагорска регистрация е паднал в 10-метрова пропаст в Хаинбоаз край великотърновското село Мишеморков хан. Инцидентът станал около 16,30 часа на главния път Свиленград-Русе. На остър завой водачът изгубил контрол над колата и тя полетяла по стръмния скат. Шофьорът на друг преминаващ автомобил станал свидетел на катастрофата и подал сигнал на тел.112. На място били изпратени пожарникари, линейка и полиция, съобщава \"Труд\". Наложило се огнеборците да се спускат с въжета до обърнатото по таван возило. Спасителите успели да измъкнат едрия мъж, който бил зад волана и да го изнесат от рова.  Той незабавно бил откаран в областната болница във Велико Търново с наранявания по цялото тяло. Тепърва ще се изясняват причините за пътното произшествие. Предполага се, че колата е напуснала пътното платно поради техническа повреда, висока скорост или заради заспиване на водача.", "date": "2017.07.18", "title": "НА КОСЪМ! Кола падна в пропаст, шофьорът по чудо остана жив"}
{"url": "http://pik.bg/%D0%B5%D0%BA%D0%BE%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BE%D0%B1%D0%B5%D1%89%D0%B0-%D0%BA%D1%80%D0%B0%D0%B9-%D0%BD%D0%B0-%D0%BE%D0%B1%D0%B3%D0%B0%D0%B7%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%B5-news676304.html", "text": "До седем дни френският завод „Монтюпе” трябва да представи конкретни мерки срещу замърсяването на въздуха в Русе. Това поиска от компанията министърът на околната среда Нено Димов. Той поиска и система за мониторинг, която да отчита има ли вредни емисии, съобщава Нова телевизия. В рамките на година и половина се очаква фирмата да инвестира 5 милиона евро в система за пречистване на въздуха. Заради задушливата миризма, от която русенци се оплакват от години, на френския завод беше наложена санкция от 450 000 лева.", "date": "2017.07.18", "title": "Екоминистърът обеща: Край на обгазяването на Русе!"}
{"url": "http://pik.bg/%D0%BD%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%80%D0%B0%D0%B7%D0%BE%D0%B1%D0%BB%D0%B8%D1%87%D0%B8-%D0%B3%D0%BE%D1%81%D0%BF%D0%BE%D0%B6%D0%B0-%D0%B1%D0%B5%D1%82%D0%B8%D0%BD%D0%B0-%D0%B6%D0%BE%D1%82%D0%B5%D0%B2%D0%B0-%D1%82%D1%8A%D1%80%D1%81%D0%B8-%D0%BD%D0%B0%D1%87%D0%B8%D0%BD%D0%B8-%D0%B4%D0%B0-%D1%82%D1%8A%D0%BF-news676295.html", "text": "Депутатът от БСП Александър Симов отново поиска оставката на Бетина Жотева, след като веднъж призова за това от парламентарната трибуна след скандала с журналистката Къдринка Къдринова. Този път повод за гневът на народния избраник е изказване на Жотева за социалните мрежи. Четете стенограмите на СЕМ - по-интересни са отколкото предполагате. И така - отваряме протокола от заседанието на 3 юли, когато се приема отчета на БНТ. Дискусията там е култова и ви препоръчвам да прочетете цялото изказване на Иво Атанасов и да го осмислите качествено. Но всъщност тук няма да си говорим за БНТ. А за госпожа Бетина. Първо, ще видите един интересен парадокс. Жотева не иска нейните думи да бъдат предавани пряко и заради това в протокола те са преразказани. Но ах, прелест, Мария Стоянова яко издънва госпожа Бетина. Цитирам ви една реплика: \"По идея и вдъхновение на г-жа Жотева, Мария Белчева направи изследване във връзка с медийната регулация на интернет-съдържанието в други европейски държави...\". Охооо, човек може откровено да заподозре, че Жотева търси начини да тъпче с токче интернета. И ето, че малко по-надолу стигаме до истината. Госпожа Бетина иска да цензурира социалните мрежи. Разбира се в стенограмата това е предадено с условности, но всички знаем за какво става дума - \"Бетина Жотева уточни, че не говори за цензура, а по-скоро за етични норми. Добави, че социалните мрежи, както всичко, което е създадено за доброто на човечеството, в крайна сметка бива използвано срещу него. Каза, че социалните мрежи са се превърнали в нещо по-тежко, в народен съд и отдавна са престанали да изпълняват функцията, за които са били създадени...\". А ето къде е било. Социалните мрежи се превърнали в народен съд. Заплашващата се изживява като жертва. Цензорката страда. Съскащата се опитва да предизвика съчувствие. Чак да му се догади на човек. Но дори и това показва с какъв човек си имаме работа. Госпожа Бетина усети народния гняв, видя, че никой не приема нейните действия и реши, че социалните мрежи й пречат. Тази жена е бедствие. Колкото по-бързо хвърли оставка, толкова по-добре за всички в тази държава. Междувременно в социалните мрежи се вихри група #ОСТАВКА на БЕТИНА ЖОТЕВА, която набира скорост. В последните дни там се коментира връзката на Жотева със Сашо Йовков - настоящ кандидат за БНТ. Задава се въпросът: Цялата стенограма можете да прочетете", "date": "2017.07.18", "title": "НОВ СКАНДАЛ! Депутатът Александър Симов разобличи \"госпожа Бетина\": Жотева търси начини да тъпче с токче интернета, иска да цензурира социалните мрежи! Гади ми се от тази жена! (СТЕНОГРАМА)"}
{"url": "http://pik.bg/%D1%81%D1%82%D0%B8%D0%BB%D0%B8%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%BE%D1%82%D0%BA%D0%B0%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D0%BA%D0%B0%D1%82%D0%BE-%D0%B4%D0%B8%D1%80%D0%B5%D0%BA%D1%82%D0%BE%D1%80-news676307.html", "text": "Стилиян Петров е имал предложения да ръководи клубове от Шотландия и Англия. Бившият капитан на националния отбор сам призна това в интервю за британска медия. \"Не знам все още какво ще бъде бъдещето ми. Ако трябва да бъда честен, получих няколко предложения от шотландски отбори, както и от английски от долните дивизии. Всички те искаха да стана директор, да ръководя клубовете им, но не мисля, че съм готов за това\", коментира Стенли, цитиран от \"Топспорт\". \"Ако реша, някой ще направя тази крачка, но няма да бързам. Сега искам да се развивам в треньорството. Понеже имам над 500 мача във Висшата лига мога бързо да стигна до треньорска диплома\", добави още Петров.", "date": "2017.07.18", "title": "Стилиян Петров отказа работа като директор"}
{"url": "http://pik.bg/%D0%BF%D0%B5%D1%80%D0%BD%D0%B8%D1%88%D0%BA%D0%B8-%D0%B4%D0%B6%D0%B8%D0%B3%D0%B8%D1%82-%D0%BA%D0%B0%D1%86%D0%BD%D0%B0-%D0%B2%D1%8A%D1%80%D1%85%D1%83-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news676330.html", "text": "Пернишки шофьор отново \"прослави\" родния си град с поредната джигитска проява. Снимки на джип с пернишка регистрация, който не е успял да си избере платно и се е качил върху бетонната преграда между платната пред болница „Токуда“ в София, бяха разпространени във Фейсбук. Няколко столичани са публикували снимки на инцидента, като всеки от тях е отбелязал в коментар към тях, че регистрационния номер на колата е от Перник.", "date": "2017.07.18", "title": "Пернишки джигит кацна върху мантинела в София (СНИМКА)"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%81%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D1%87%D0%B8%D1%87%D0%BE%D0%B2%D0%BE%D1%82%D0%BE-%D0%BB%D1%8E%D0%B1%D0%BE-%D0%BF%D0%B5%D0%BD%D0%B5%D0%B2-%D0%BF%D0%BE%D0%BC%D0%BF%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B5%D0%BB%D0%B5%D0%BA%D1%86%D0%B8%D1%8F-%D0%BD%D0%B0-%D0%BC%D0%B5%D1%81%D1%82%D0%B0%D1%8F-%D1%81%D1%8A%D1%81-%D0%B7%D0%B2%D0%B5%D0%B7%D0%B4%D0%B8-news676267.html", "text": "Новият старши-треньор на дублиращия тим на Валенсия Любослав Пенев беше представен официално днес. Очакваше се събитието да е в сряда, но в крайна сметка българинът се появи пред журналистите още днес. Една от емблемите на тима се завръща на \"Местая\" с договор до края на сезона. \"Целта е да изградим футболисти за първия отбор. Важно е да се опитаме да спечелим всички наши мачове, но най-важното е да готови да играят в първия отбор\", заяви Любо в спортния център на \"прилепите\" Патерна. \"Вчера говорих с треньора на първия отбор Марселино. Ще му осигуря каквото му е необходимо. Диалогът помежду ни ще продължи\", довери той.", "date": "2017.07.18", "title": "Валенсия представи Чичовото! Любо Пенев помпа първата селекция на \"Местая\" със звезди"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B1%D0%B8%D0%B2%D1%88%D0%B0%D1%82%D0%B0-%D0%B6%D0%B5%D0%BD%D0%B0-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B3%D0%B8%D0%BD%D0%BA%D0%B0-%D1%81%D0%B5-%D0%BE%D0%BF%D0%BB%D0%B0%D0%BA%D0%B0-%D0%B2-%D1%81%D0%B5%D0%BC-%D0%B7%D0%B0%D1%80%D0%B0%D0%B4%D0%B8-%D0%B8%D0%BD%D1%82%D0%B5%D1%80%D0%B2%D1%8E%D1%82%D0%BE-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD-news676331.html", "text": "Отношенията между президентът Радев и бившата му съпруга Гинка никак не са розови. Това научи ПИК от документите по заседание на СЕМ. Майката на детето на Румен Радев е подала жалба чак до СЕМ по повод обширното интервю, което той даде преди няколко седмици пред Би Ти Ви. В дневния ред на регулатора бе поставена точка по повод жалба от г-жа Гинка Радева за нарушение правата на детето Георги Радев в програмата на Би Ти Ви. Това става ясно от последната стенограма от заседанието на регулатора. По-надолу членовете на СЕМ констатират, че казусът е много интересен и как не - става дума за истински прецедент в съвременната ни политика. Та бившата съпруга на Радев иска незабавна реакция от регулатора и може би дори глоба на медията, че синът й е бил споменат във въпросното интервю. И то от баща му. А поводът е сбиване в училището му, в което имаше съмнения, че той е участвал. От стенограмата става ясно, че въпреки изнесените доклади и констатации в публичното пространство, проверката в училището на Георги Радев не е приключила окончателно, няма изразено становище от инспектората, както и от полицията. Тук се намесва членът на СЕМ Розита Еленова, която прави дискусията още по-интересна. Според нея с този казус трябва да се заеме не кой да е, а самата Агенция за закрила на детето. Та, ако не сте разбрали правилно, ситуацията е следната. Президентът Румен Радев дава интервю, в което водещия Антон Хекимян задава въпрос за сина му, относно обвинения, че наследникът му е участвал в побой над ученик. Тогава Радев в качеството си на баща отговаря, че няма такова нещо и, че медиите преувеличават, тъй като става дума за неговия син. Въпросът е приключен. Не и за бившата му съпруга Гинка обаче, според която споменаването на сина й в ефира е нередно, особено в национален ефир. И се оплаква до СЕМ. Те пък вместо това решават да подадат сигнал до Агенция за закрила на детето и историята може да бъде увековечена в сапунен сериал. „Аз горещо се надявам Агенцията за закрила на детето да обърнат внимание върху този случай и нашата взаимна работа да бъде ползотворна. Колеги?“, казва Розита Еленова по повод жалбата. Мария Стоянова обаче прави едно уточнение: „Имам една малка, ако позволите думата, претенция, към аргументацията на нашия експертен екип, защото разбирам, че двама души са го подготвили. По отношение на това защо става дума за публичен интерес, в конкретния случай. Ясно е, че президентът на републиката се избира от гражданите и това е една конкретна личност, не са неговите деца - точка едно. Точка две обаче е, че самата президентска институция е излязла с конкретна позиция по казуса и ето тук вече идва недвусмислената аргументация за факта, че става въпрос за събитие, което очевидно самата президентска институция намира за необходимо да коментира. Т.е. в аргументацията и към жалбоподателката, защото разбирам, че е дама, и към от друга страна Държавната агенция за закрила на детето, за мен лично аргументацията трябва да се основава на факта, че президентската институция излиза с коментар, а не толкова, че децата на публичните фигури са част от публичния интерес, особено когато не са навършили пълнолетие, но това е една тема, по която може да дискутираме дълго. Има становище на президентската институция, която сама се обвързва в този конкретен казус. От там нататък, произтичат и дискусиите. За мен тази аргументация е достатъчна, а не разсъжденията в контекста на чл. 16, ал. 2 от ЗРТ. Благодаря!“ Розита Еленова обаче констатира, че независимо от всичко казусът е интересен, което е безспорен факт, не е еднозначен и се надява Агенцията да обърнат внимание. Как ще се заеме с този „интересен казус“ Агенцията за закрила на детето и каква санкция ще отнесе Би Ти Ви, ПИК ще ви информира допълнително.", "date": "2017.07.18", "title": "БОМБА В ПИК! Бившата жена на Румен Радев Гинка се оплака в СЕМ заради интервюто на президента по Би Ти Ви - иска налагане на глоба, защото споменали сина й (СТЕНОГРАМА)"}
{"url": "http://pik.bg/%D0%BC%D0%B8%D1%82%D0%BA%D0%BE-%D1%80%D0%B0%D0%BD%D0%B3%D0%B5%D0%BB%D0%BE%D0%B2-%D1%81%D0%BC%D0%B5%D0%BD%D0%B8-%D0%BE%D1%82%D0%B1%D0%BE%D1%80%D0%B8%D1%82%D0%B5-%D0%B2-%D1%82%D1%83%D1%80%D1%86%D0%B8%D1%8F-news676283.html", "text": "Българският национал Димитър Рангелов ще продължи да играе по турските терени. 34-годишният снайперист, който разтрогна в края на миналия месец с Коняспор, подписа с втородивизионния Юмраниеспор. Договорът на Рангата е за срок от 1 година, като има опция за удължването му с още един сезон, предаде Гол.бг. Както е известно, Димитър Рангелов беше спряган за трансфер в Ботев (Пловдив). Играчът обаче заяви, че в България би играл само за Славия и избра офертата на турския клуб.", "date": "2017.07.18", "title": "Митко Рангелов смени отборите в Турция"}
{"url": "http://pik.bg/%D1%81%D1%83%D0%BF%D0%B5%D1%80-%D1%82%D1%80%D0%B0%D0%BD%D1%81%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B3%D0%B5%D1%80%D0%B3%D0%B0%D0%BD%D0%B0-%D0%BF%D0%B0%D1%81%D0%B8-%D0%BD%D0%B0%D0%B4%D1%83-%D0%B4%D0%B6%D1%83%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news676173.html", "text": "Тотална транформация се е случила с дъщерята на Гергана Паси, Катерина. Само до преди две-три години отрочето на бившият ни външен министър бе едно невинно дете, днес вече е пораснала девойка. Гранчарова дори е поработила и за външиня си вид, като е се е постарала да уплътни устните си. Дали с макиаж или с друга намеса, Катерина има коренна промяна във външния вид, показват и нейни фотоси в социалната мрежа, които буквално взривиха нета. Наследницата на Гергана Паси явно е привърженик на селфитата, тъй като профила й изоблистват. Според запознати освен със залягането над учебниците, Катерина отделя достатъчно време за нощните клубове, където била доста актуална.", "date": "2017.07.18", "title": "СУПЕР ТРАНСФОРМАЦИЯ! Дъщерята на Гергана Паси наду джуки (СНИМКИ) "}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F-%D1%89%D1%83%D1%80%D0%BC%D1%83%D0%B2%D0%B0-%D0%BA%D0%B2%D0%B0%D1%80%D1%82%D0%B8%D1%80%D0%B0-%D0%BD%D0%B0-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%BE%D1%82%D0%BA%D1%80%D0%B8-%D0%B4%D1%80%D0%BE%D0%B3%D0%B0-news676263.html", "text": "55-годишен таксиметров шофьор от Равда беше арестуван, след като бяха намерени наркотици в квартирата му. Служители на РУ-Несебър претърсили стая в кв. „Камелия” след получена оперативна информация, предава Флагман. Ченгетата открили в жилището 3 плика със суха тревна маса, която след направен полеви наркотест реагирала на марихуана. 55-годишният Генчо З. обяснил на униформените, че дрогата е негова и е за лична употреба. Проверка показала, че Генчо работи като таксиметров шофьор в Слънчев бряг. Той е арестуван за срок до 24 часа. По случая е образувано бързо полицейско производство. От години в морските ни курорти се шушука, че таксиметровите шофьор освен превоз на туристи извършват и други дейности. Неслучайно голяма част от бакшишите на Слънчев бряг са яки и татуирани младежи, които заработват допълнително, осигурявайки проститутки или други забранени удоволствия като наркотици на чужденците, коментират местни. Припомняме, че преди броени дни се стигна до много странен инцидент с таксиджия в Слънчев бряг. 33-годишният мъж изведнъж зарязал клиенти по време на курс, спрял колата и се насочил към морето. Тялото му мистериозно изплува от водата в началото на месеца, като все още не е ясно дали се касае за нещастен случай и тежко престъпление.", "date": "2017.07.18", "title": "Полиция щурмува квартира на таксиджия в Слънчев бряг, откри дрога "}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%B0%D0%BC%D0%BE%D1%83%D0%B1%D0%B8%D0%B5%D1%86%D1%8A%D1%82-%D0%BF%D0%BE%D0%B4-%D0%B2%D0%BB%D0%B0%D0%BA%D0%B0-%D0%B2-%D1%81%D1%82%D1%80%D0%B0%D0%B6%D0%B8%D1%86%D0%B0-%D0%B5-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-news676286.html", "text": "Никола Николов се казва мъжът, който се хвърли под влака на гарата в Стражица, споделиха негови опечалени близки пред \"Офнюз\". Инцидентът стана към 15 часа вчера. Мъжът изскочил внезапно и легнал на релсите, поне според първоначалната информация. Така намерил смъртта си под бързия влак от София към Варна. В Стражица всички го познават като Коко. Известен е на футболните фенове, тъй като рита за местния Левски! От клуба веднага пуснаха жалейка във фейсбук, стотици фенове изразиха своите съболезнования. В града нямат обяснения за самоубийството. \"Коко беше винаги усмихнат, поздравяваше, добър мовек. Просто недоумявам какво може да го подтикне към трагедията, но след като има свидетели, явно така е станало\", разказа негов познат. По нищо не личало, че нещо го притеснява, когато двамата се видели последно. Никола Николов е на 28 години, ерген. Работил е в Радиаторния завод КОРАДО.", "date": "2017.07.18", "title": "ЖЕСТОКА ТРАГЕДИЯ! Самоубиецът под влака в Стражица е футболист"}
{"url": "http://pik.bg/%D0%B1%D0%B5%D0%B4%D0%B0-%D0%B8%D0%B7%D0%BF%D0%B5%D0%BF%D0%B5%D0%BB%D0%B8%D1%85%D0%B0-%D0%B7%D0%B0%D1%81%D0%BB%D0%BE%D0%BD-%D0%BD%D0%B0-%D0%BB%D0%BE%D0%B2%D0%BD%D0%B0-%D0%B4%D1%80%D1%83%D0%B6%D0%B8%D0%BD%D0%BA%D0%B0-news676265.html", "text": "Злосторници запалиха ловния заслон на дружинката от село Гайтаниново. Пожарът е станал през почивните дни и е целенасочен, а не случаен. Това сочат експертите, огледали мястото. Огънят е засегнал имущество за над 3000 лева, купено със средства на ловната дружинка. Извършителите на деянието не са установени.", "date": "2017.07.18", "title": "БЕДА! Изпепелиха заслон на ловна дружинка"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE-%D0%B8%D0%B7%D0%BE%D1%81%D1%82%D0%B0%D0%B2%D0%B0-%D1%81-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8%D1%82%D0%B5-%D1%81%D0%B8-%D1%81%D0%B8%D0%BB%D0%B8-news676279.html", "text": "Президентът коментира още, че един от най-важните елементи на нашите отбранителни способности е подготовката на личния състав. Според него, тази подготовка не може да бъде остатъчен продукт от бюджета за отбрана. Тя трябва да е гарантирана, смята президентът. Най-важният елемент в системата на отбраната са хората, заяви президентът. България категорично закъснява с модернизацията на въоръжените си сили , особено на фона на нашите съюзници в региона. Това коментира по време на учението \"Шабла 2017\" президентът Румен Радев. Той посочи, че през тази година Румъния е постигнала 2% от БВП за отбрана, а в Гърция това е станало отдавна. \"Ако ние не се организираме навреме и не реализираме проектите за модернизация, ще се окажем на опашката в НАТО по разходи за отбрана, заяви президентът. Според него България не може повече да чака за достигане на 2% от БВП за отбрана, защото въоръжените сили са отдавна на критичния минимум. Според Радев военнослужещите и цивилните в армията трябва ясно да знаят перспективата си за професионално развитие и социален статус . Президентът коментира още, че е много важен балансът между личния състав и всичко, което е необходимо за него и средствата, необходими за модернизация.", "date": "2017.07.18", "title": "Президентът: България категорично изостава с модернизацията на въоръжените си сили"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%80%D1%83%D0%BC%D0%B5%D0%BD-%D0%B3%D0%B5%D1%87%D0%B5%D0%B2-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%BD%D0%B4%D0%BA-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B5-%D0%BF%D1%80%D0%B0%D0%B2%D0%B0-%D0%B1%D0%BE%D1%80%D1%88%D0%BE%D1%88-%D0%BE%D1%82%D0%B4%D0%B0%D0%B2%D0%BD%D0%B0-%D0%B5--news676289.html", "text": "\"Очевидно е, че парите са харчени не по предназначение. Вместо да се готви за председателството, парите са разпределени в други посоки. Оли Груева ще бъде извикана също на изслушване, защото тя е подавала конкретни сигнали. Директорите и председателите на управителния съвет също ще бъдат извикани в понеледник\". Това заяви депутатът от БСП Румен Гечев за скандала с НДК. \"От документите, които прочетох, а те са няколкостотин страници, оставам с впечатлението, че Лиляна Павлова казва истината и е имала основание незабавно да уволни г-н Боршош. Въпросът е защо е стоял той две години с по 8 млн.лв. загуба, при положение, че преди това е било на печалба и е имало пари. Защо принципалът не е взел мерки\", попита Гечев, който е член на временната комисия, която разследва случая и пред която близо час главният прокурор Сотир Цацаров разкри подробности от разследването, но заседанието бе разсекретено. На въпрос дали според него Боршош е действал сам, той заяви: \"Който е назначил Боршош, е очаквал отплата - това не го ли разбирате?\", попита реторично Гечев.", "date": "2017.07.18", "title": "ИЗВЪНРЕДНО В ПИК TV! Румен Гечев за скандала с НДК: Лиляна Павлова е права! Боршош отдавна е бил за уволнение (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B0%D1%86%D0%B0%D1%80%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%B2-%D0%BD%D0%B4%D0%BA-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0-%D0%B8-%D0%B4%D1%80%D1%83%D0%B3%D0%B8-%D0%BE-news676252.html", "text": "Главният прокурор Сотир Цацаров, Димитър Георгиев – председател на Държавна агенция „Национална сигурност” и Георги Начев – директор на Агенция за Държавна финансова инспекция бяха изслушани пред Временната комисия за установяване на факти и обстоятелства при разходването на средства, предоставени целево на НДК за подготовка на българското председателство на Съвета на Европейския съюз. Членовете на комисията гласуваха заседанието да бъде засекретено, тъй като се излагат секретни данни и медиите се наложи да напуснат залата. След края на изслушването, Цацаров обясни за какво са били разпитвани.за \"Още в началото на изявлението си пред депутатите казах, че това, което ще съобщя има законови органичения. Разполагам със справка от наблюдаващите прокурори, които са ми казали кое от изнесеното няма да застраши разследването. Дали е застрашено председателството, няма отношение към нашата работа. Това трябва да го решава правителството. Ние трябва да установим има ли виновни и кои са\", обясни Цацаров. На въпрос на ПИК дали бившата изпълнителна директора Оли Груева е човекът, по чиито сигнал ДАНС са разследвали аферата в НДК, той заяви, че сигналът е друг. \"Оли Груева не е това лице, но тя ще бъде разпитана от прокурорите като свидетел заради нейни твърдения в медиите, че е сигнализирала вицепремиерът Томислав Дончев за нарушения, но той не е предприел нищо\", обясни главният прокурор. Не всички необходими документи са стигнали до колегите, защото се изискват всички договори с външни изпълнители и това е голямо количество и се чакат договорите от юли 2016 г. до юни 2017 г., каза още той. Цацаров бе категоричен, че решението кои лица да бъдат привлечени като обвинаяеми е на наблюдаващите прокурори. \"Ако те решат евентуалното обвиненение по чл. 254а към изпълнителния директор, може да не е единствено\", каза Цацаров. Той коментира и въпрос по \"ЦУМ-гейт\": \"Това бе един огромен сценарий. Станалото с Георги Гергов не се е случило покрай този случай, а това беше просто повод за БСП. Част от хората от този сценарий имат отношение към БСП, а друга част имат интереси в енергийния сектор\", категоричен бе той и заяви, че няма да коментира случая, за да не стигне до нивото на сценаристите. \"Трудно ще стигна до положение, при което ще изпия две водки и ще се снимам в \"Ютюб\". \"Днес най-големият проблем на България едва ли е Мирослав Боршош. Най-големият проблем е Бяла. И това, че има заловен убиец и ще бъде осъден, няма да върне момчето. Съболезнования на пострадалите!\", каза той. Цацаров бе категоричен, че НДК не е сценарий и има достатъчно данни за това.", "date": "2017.07.18", "title": "ИЗВЪНРЕДНО В ПИК TV! Цацаров с първи разкрития за разследването в НДК: Може да има и други обвинения към Боршош (ОБНОВЕНА)"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B8%D0%B7%D0%BB%D0%BE%D0%B2%D0%B8%D1%85%D0%B0-%D1%88%D0%B5%D1%84-%D0%BD%D0%B0-%D1%81%D0%BC%D1%8F%D0%BD%D0%B0-%D0%B2-%D0%BC%D0%B8%D1%82%D0%BD%D0%B8%D1%86%D0%B8%D1%82%D0%B5-%D1%81-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%B8-%D1%86%D0%B8%D0%B3%D0%B0%D1%80%D0%B8---%D0%B2%D1%82%D0%BE%D1%80%D0%B8-%D0%B4%D0%B5%D0%BD-%D0%BA%D1%80%D0%B8%D1%8F%D1%82-news676264.html", "text": "Шеф на смяна на митница \"Капитан Андреево\" е бил арестуван с контрабандни цигари и после пуснат. Това разкриха източници на ПИК, след като втори ден от полицията не се съобщава нищо по казуса. Началник смяна Петър Недев е бил заловен на „Капитан Андреево” на излизане от пункта с частен автомобил със софийска регистрация, в който са открити 8 мастербокса по 500 къса контрабандни цигари. Този автомобил често е преминавал по този маршрут, засекли са органите на МВР. Недев е пуснат тихомълком от ареста, защото е онкоболен. Не е ясна обаче причината случаят да не се разкрива пред обществото. Това би трябвало да направи МВР, тъй като акцията е тяхна, а не на Агенция \"Митници\". Още повече, че запознати с делата на пункта твърдят, че каналът е митничарски и действа отдавна, като крайната бръка от веригата бил човек с прякора Мивката.", "date": "2017.07.18", "title": "РАЗКРИТИЕ НА ПИК! Изловиха шеф на смяна в митниците с контрабандни цигари - втори ден крият ареста му"}
{"url": "http://pik.bg/%D0%B4%D0%B0%D0%BD%D1%81-%D0%B7%D0%B0-77-%D1%82%D0%B5-%D0%B2-%D1%87%D0%B5%D1%80%D0%BD%D0%B8%D1%8F-%D1%81%D0%BF%D0%B8%D1%81%D1%8A%D0%BA-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0%D0%BD%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B4%D0%B0-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0%D1%82-%D0%B2-%D0%B7%D0%BE%D0%BD%D0%B0%D1%82%D0%B0-%D0%BD%D0%B0-%D0%BA%D0%BE%D0%BD%D1%84%D0%BB-news676271.html", "text": "До момента няма данни български граждани да присъстват в зоната на конфликт в Близкия изток, обяви шефът на ДАНС Димитър Георгиев пред медиите в парламента по повод огласения от Турция черен списък със 77 наши сънародници. Работим с оглед разширяване на информацията, допълни Георгиев. Всеки един случай, по който постъпва информация, се проверява в пълен обем, увери шефът на контраразузнаването. Димитър Георгиев съобщи, че по линия на българското МВР сме изискали информация от Турция. Няма каквато и да е информация за такъв списък, повтори и главният прокурор Сотир Цацаров. Двамата с шефа на ДАНС влязоха на заседание на временната парламентарна комисия за НДК, за да бъдат изслушани. Заседанието е закрито за медиите. На влизане главният прокурор потвърди, че и бившата служебна вицепремиерка Деница Златева ще бъде повикана в прокуратурата по темата, като останалите министри, за които той вече съобщи вчера. Всичко, което е свързано с нашата работа, сме го изпратили на прокуратурата, допълни шефът на ДАНС във връзка със същото разследване", "date": "2017.07.18", "title": "ДАНС за 77-те в черния списък на Турция: Няма данни българи да присъстват в зоната на конфликта в Близкия Изток"}
{"url": "http://pik.bg/%D1%81%D1%82%D0%BE%D0%B9%D1%87%D0%BE-%D1%81%D1%82%D0%BE%D0%B8%D0%BB%D0%BE%D0%B2-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BA%D0%BE%D0%BD%D1%82%D1%83%D0%B7%D0%B8%D0%B8%D1%82%D0%B5-%D0%B2-%D1%86%D1%81%D0%BA%D0%B0-news676277.html", "text": "Главният мениджър на ЦСКА Стойчо Стоилов съзря нередности в редиците на тима, които ще разследва самостоятелно. Един от управниците на \"Армията\" смята за доста съмнителен факта, че част от защитниците в отбора получиха различни травми още на старта на сезона - при равенството срещу Славия. Стоилов заявил, че ще стигне до дъното на нещата и ще разбере на какво се дължат контузиите, които получиха Антон Недялков, Фернандо Каранга, Кирил Десподов и други състезатели, пише \"Меридиан Мач\". Въможно е те да са \"претренирали\" преди началото на сезона, спекулират в Борисовата градина.", "date": "2017.07.18", "title": "Стойчо Стоилов разследва контузиите в ЦСКА"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B4-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80%D0%B8-%D0%B8-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8-%D0%BE%D1%82-%D0%BA%D0%B8%D1%82%D0%B0%D0%B9-news676276.html", "text": "Вицепремиерът Валери Симеонов взе участие на китайския инвестиционен форум „16+1“ в Прага, представяйки предимствата на България пред делегация инвеститори и институционални представители от Китай. Форумът среща държавите от Централна и Източна Европа с Китай, целейки да засили и създаде още по-динамичен диалог и още по-интензивно и мащабно развитие на търговско-икономическите отношения между двата региона. Валери Симеонов представи България като държава, която притежава ключовите фактори, необходими за развитието на успешни бизнес и инвестиционни проекти: финансова и макроикономическа стабилност, благоприятен данъчен режим, предвидими и стабилни правила за правене на бизнес, както и висококвалифицирани специалисти. Вицепремиерът акцентира още върху бързото развитие на отношенията между нашата страна и Китай – за десет години, българският износ към азиатската държава е нараснал шест пъти, което я нарежда като втория най-важен търговски партньор извън Европейския Съюз. България вижда перспектива в още по-интензивно развитие на инвестиционния процес между двете държави, като очаква вече реализираните китайски инвестиции в сектори като телекомуникациите и селското стопанство да бъдат разширени и към секторите логистика и транспорт, машиностроене, аутсорсинг, информационни технологии, и други.", "date": "2017.07.18", "title": "Вицепремиерът Валери Симеонов представи България пред инвеститори и институции от Китай"}
{"url": "http://pik.bg/%D0%BD%D0%BE%D0%B2%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BA%D1%8A%D1%80%D1%82%D0%B8%D1%86%D0%B0-%D0%B2-%D1%81%D1%8A%D0%B1%D0%BB%D0%B5%D0%BA%D0%B0%D0%BB%D0%BD%D1%8F%D1%82%D0%B0-%D0%BD%D0%B0-%D0%BB%D0%B0%D1%83%D1%82%D0%B0-%D0%BF%D0%BE%D0%B4%D0%BF%D0%B0%D0%BB%D0%B8%D0%BB%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BA%D1%80%D1%83%D1%88%D0%B0%D1%80%D1%81%D0%BA%D0%B8-%D0%B8-%D0%BA%D0%B0%D0%BC%D0%B1%D1%83%D1%80%D0%BE-news676308.html", "text": "След като Мартин Камбуров открито нападна собственика на Локомотив (Пловдив) Христо Крушарски, бизнесменът не закъсня с отговора си и направи интересни разкрития около скандала с легендата на \"смърфовете\", който реши да напусне \"Лаута\". В обръщение, публикувано в сайта на клуба Крушарски внесе яснота и по други наболели въпроси:", "date": "2017.07.18", "title": "НОВО РАЗКРИТИЕ! Къртица в съблекалнята на \"Лаута\" подпалила войната между Крушарски и Камбуров - вижте още подробности..."}
{"url": "http://pik.bg/%D0%B1%D0%B0%D0%B9-%D1%81%D0%BF%D0%B0%D1%81-%D0%BE%D1%82-%D0%B1%D1%80%D0%B5%D1%81%D1%82%D0%BD%D0%B8%D0%BA-%D1%81%D0%B5-%D0%B3%D1%80%D1%8A%D0%BC%D0%BD%D0%B0-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D1%81-%D0%BB%D0%BE%D0%B2%D0%BD%D0%B0%D1%82%D0%B0-%D1%81%D0%B8-%D0%BF%D1%83%D1%88%D0%BA%D0%B0---%D0%BE%D1%82%D0%BA%D1%80%D0%B8%D1%85%D0%B0-%D0%B3%D0%BE-%D0%BD%D0%B0-%D1%82%D0%B0%D0%B2%D0%B0%D0%BD%D0%B0-news676269.html", "text": "63-годишен жител на Брестник се самоуби с ловджийска пушка. Спас Козов се прострелял в главата. Тялото на мъжа бе открито на тавана на къщата му вчера. Козов се занимавал със земеделие, поддържал вилата на известен лекар от Асеновград. Беше добро момче и добър ловец, разказаха хора от селото. Мъжът имал две деца. Жителите на селото недоумяват какво може да е накарало мъжа да сложи край на живота си.", "date": "2017.07.18", "title": "Бай Спас от Брестник се гръмна в главата с ловната си пушка - откриха го на тавана"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D0%BD%D0%B4%D0%BA-%D0%B1%D0%BE%D1%80%D1%88%D0%BE%D1%88-%D0%B8-%D0%BE%D0%BB%D0%B8-%D0%B3%D1%80%D1%83%D0%B5%D0%B2%D0%B0-%D1%89%D0%B5-%D0%B1%D1%8A%D0%B4%D0%B0%D1%82-%D0%B8%D0%B7%D1%81%D0%BB%D1%83%D1%88%D0%B0%D0%BD%D0%B8-%D0%BD%D0%B0-news676291.html", "text": "Председателят на извънредната комисия за НДК Диана Йорданова от ГЕРБ заяви след днешното закрито заседание, че на следващото заседание ще бъдат извикани самият шеф на НДК Мирослав Боршош, както и Оли Груева, бивш изпълнителен директор на двореца, разкритията на която ПИК TV огласи преди всички. Заседанието на комисията ще е открито, така че ще могат да го наблюдават и зрителите на ПИК TV. И Йорданова изтъкна, че разговорите на днешното заседание са били класифицирана информация и не може да бъдат огласявани каквито и да било подробности. Тя подчерта, че в прокуратурата ще бъдат викани всички министри, които са били принципали на НДк, както и служебната вицепремиерка Деница Златева.", "date": "2017.07.18", "title": "ПЪРВО В ПИК TV! Председателят на Комисията за НДК: Боршош и Оли Груева ще бъдат изслушани на открито заседание "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%BE%D0%B9%D0%BD%D0%B0%D1%82%D0%B0-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F---%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%B2-%D0%B5%D0%BA%D1%88%D1%8A%D0%BD-%D1%81-%D0%B5%D0%BA%D0%B8%D0%BF%D0%B0-%D0%BD%D0%B0--news676195.html", "text": "Жесток скандал се завихря на „Дондуков” 2, научи „Ретро” от свои източници. Президентът Румен Радев е отказал на Илияна Йотова да я вземе с него на срещата в Полша, която се проведе преди дни. От екипа на президента заявили, че вицепрезидентът няма нужда да участва във важните срещи и че за нея място не е предвидено. Това може да се окаже началото на затишието пред буря и напрежението, което отдавна тлее между Радев и Йотова. Двамата почти не комуникират и единствено присъщата женска деликатност на бившето червено острие спасява институцията от тотален разрив и публично омаскаряване. Самият Радев и хората му обаче по никакъв начин не се стараят да поддържат нормална комуникация с вицепрезидентката, а точно обратното. „На срещата на върха освен държавните глави присъстваха и вицепрезиденти, както и външни министри. Оказва се, че по неясни причини Илияна Йотова не била допусната”, коментират хора от протокола на „Дондуков” 2, които откакто на власт там е Радев, почти нямат работа. Причината е, че протоколът и публичните изяви на президента се ръководели от жена му Деси Радева, която пътува с него в Полша и неотлъчно до него по всякакви командировки в чужбина. „Това е истински скандал. Такова нещо не се е случвало досега. Плевнелиев и Попова може да не си говореха, но поне по отношение на официални визити спазваха протокола. Йотова знае откъде идва всичко това, но не може да се бори с вятъра”, коментират нашите източници в президентството. Въпреки че не допусна Йотова да го придружи, самият Радев също не взе дейно участие. Той не успя да направи нито една среща на високо ниво и никой не разбра какъв е резултатът от ходенето му там. Според хора от „Дондуков” 2, ако Йотова бе с него, Радев би имал по-голям шанс да се впише в обстановката, тъй като вицепрезидентът е позната на много световни лидери и е добре приемана от всички.", "date": "2017.07.18", "title": "ЕКСКЛУЗИВНО В ПИК! Войната в президентството се разгаря - Илияна Йотова в екшън с екипа на Радев"}
{"url": "http://pik.bg/%D0%BE%D0%B1%D1%89%D0%BE-75-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%BD%D0%B0-%D0%BF%D0%BE%D0%B4%D1%81%D1%8A%D0%B4%D0%B8%D0%BC%D0%B8%D1%82%D0%B5-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%E2%80%9E%D0%B3%D1%80%D0%B0%D0%BD%D0%B8%D1%82%D0%B8%E2%80%9C-news676236.html", "text": "Общо 75 години затвор на четирима подсъдими постановиха магистрати от Окръжен съд – Бургас за убийството на бизнесмена Стоян Стоянов. Затвор от 20 години при строг режим трябва да излежи бившият директор на Агенцията за държавни взимания Станислав Михайлов, поръчител на убийството. Същият обаче е в неизвестност от 2008 г. и се издирва с Европейска заповед за арест. Извършител на убийството е Стоян Петров, а негов съучастник Стоян Колев. Петров получи 20 години \"лишаване от свобода\". Същият в момента е в затвора за друго престъпление. Стоян Колев е с 18-годишна присъда \"лишаване от свобода\". Магистратите присъдиха 17 години затвор за посредника Нено Стоянов. По делото подсъдим бе и частният съдебен изпълнител Галин Костов, но той бе оправдан като поръчител. На 6 март 2008 г. Стоян Стоянов бе отвлечен, след като паркирал автомобила си в подземния паркинг на дома си. Година по-късно тялото му бе открито в землището на несебърското село Паницово. Криминалисти установиха, че Стоянов е бил убит същата вечер на отвличането му. Стоян Стоянов бе управител и съсобственик на строителна фирма \"Гранити\". Мотивът за убийство е, че Стоянов е отказал да закупи имот на нереално висока цена, посочена му от Станислав Михайлов и Галин Костов.", "date": "2017.07.18", "title": "Общо 75 години затвор на подсъдимите по делото „Гранити“"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B8%D0%BA%D0%BE%D0%BB-%D0%BA%D0%B8%D0%B4%D0%BC%D0%B0%D0%BD-%D0%B7%D0%B0%D1%81%D1%82%D0%B0%D0%BD%D0%B0-%D0%BF%D1%80%D0%B5%D0%B4-%D0%BC%D0%B8%D0%BA%D1%80%D0%BE%D1%84%D0%BE%D0%BD%D0%B0-%D0%BD%D0%B0-%D0%B1%D0%B3-%D0%B2%D0%BE%D0%B4%D0%B5%D1%89%D0%B0-%D0%B2%D0%BB%D0%B8%D0%B7%D0%B0-%D0%B2-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B0%D0%BB%D0%B5%D0%BD-%D1%84%D0%B8%D0%BB%D0%BC-%D0%B7%D0%B0-%D0%BA%D0%B0%D0%BD-news676280.html", "text": "Никол Кидман е една от звездите, която e включена в документалния филм от Кино Фестивала в Кан на водещата от Евроком Нина-Никол Хамилтън. 20-минутната лента, която е събрала най-любопитните моменти от 70-тия филмов форум, ще се излъчи на 18 и 19 юли, съответно от 19 ч. вечерта и 10 ч сутринта, с повторение в събота от 18:40. Освен на интервюто с Никол Кидмън, зрителите ще имат възможност да се насладят на един българо-американски продуцент, който от 30-години живее в Лос Анджелис, както и на собственика на мега компанията Миленум Ави Лернър, който подробно обяснява, кои световни актьори предстои да дойдат в България. Освен това ще видят дефилето по червения килим и кои са най-скандално облечените звезди на най-големия кино форум в Европа.", "date": "2017.07.18", "title": "Звездата Никол Кидман застана пред микрофона на бг-водеща, влиза в документален филм за Кан"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D0%BE%D0%BC%D0%BE%D1%80%D0%B8%D0%B5-%D0%B3%D0%BE%D1%82%D0%B2%D0%B5%D0%BB-%D0%BF%D0%BB%D0%B0%D0%B4%D0%BD%D0%B5%D1%88%D0%BA%D0%B8-%D0%B3%D1%80%D0%B0%D0%B1%D0%B5%D0%B6-%D0%BD%D0%B0-%D0%B8%D0%BC%D0%BE%D1%82%D0%B0-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8%D1%8F-%D1%81%D0%B0%D0%BD-news676261.html", "text": "Жесток скандал е на път да се разгори в Поморие, научи ПИК от свои източници. На утрешната сесия на Общинския съвет кметът на града се готви да отмени решение от 1931 година, с което поморийци даряват деня на Министерството на отбраната за построяване на днешния Военен санаториум. С решение на Градския общински съвет на град Анхиало от 1931 г. (Протокол №46 от 10.11.1931 г.) са дарени на Министерството на отбраната 5 декара място за постройка „Дом за почивна станция за инвалидите“, а с решение от 1 февруари 1932 г. допълнително са дарени още 2470 м2. Сагата с болницата се разигра и в края на 2016 година. Тогава се взе решение тя да остани под крилото на МО с цел да бъдат запазени социалните функции на досегашната „Болница за лекуване, продължително лечение и рехабилитация“ - Поморие и услугите й да продължат да бъдат използвани от военнослужещи, цивилни служители и членове на военнопатриотичните съюзи, както досега, Министерството на отбраната поддържа решението. \"Съгласно законовите процедури, свързани с изваждането на „Болница за лекуване, продължително лечение и рехабилитация“ – Поморие от структурата на Военномедицинска академия и преминаването й към МБПЛР – „Вита“ ЕООД, досегашният персонал ще бъде освободен и ще му бъде дадена възможност, отново при спазване на законовите процедури, да бъде назначен на щат в МБПЛР „Вита“ ЕООД,\" казаха тогава от МО. Остава да видим утре дали кметът на Поморие Иван Алексиев ще опита да отнеме болницата от военното ведомство. С последващи заповеди на председателя на Бургаския окръжен народен съвет – заповед №403/01.03.1961 са придадени още 2240 м2 и заповед №279/15.03.1971 са придадени допълнително 456.25 м2. Целта на кмета на Поморие Иван Алексиев била да сложи ръка на тази безценна земя на брега на Черно море, уж воден от защита на местни интереси. Според запознати обаче, неговата мотивация била чисто лична и единствената цел била имотът да бъде отнет от МО и предоставен на смесено търговско дружество между общината и частни лица, от което само може да се предполага какви ползи ще произтекат от апетитния парцел на морето. Схемата е позната – имотът да влезе като апортна вноска в това дружество, след което неговият капитал да бъде вдигнат от частните лица и така те да сложат ръка върху имота, като лишат военноинвалидите от възможност за почивка по техния джоб и направят огромен луксозен хотел на брега на морето.", "date": "2017.07.18", "title": "ИЗВЪНРЕДНО И ПЪРВО В ПИК! Кметът на Поморие готвел пладнешки грабеж на имота на Военния санаториум край морския бряг"}
{"url": "http://pik.bg/%D0%BC%D0%BE%D0%B4%D0%B5%D1%80%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B8%D0%BC%D0%BE%D0%B2-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D1%81-%D0%B4%D1%80%D0%BE%D0%BD-news676292.html", "text": "Министърът на околната среда и водите Нено Димов участва във внезапна проверка с дрон за незаконен добив на инертни материали. Това се случи по поречието на река Вит край Плевен. В проверката участваха експерти на Басейнова дирекция - Плевен и РИОСВ-Плевен. Дронът показа, че няма нарушители в района. Такива не са установени в Плевенско и в последните две седмици, откакто е издадена заповедта на министъра за започване на проверките. В края на лятото ще ги повторим, когато намаляват водите в реките, каза министър Димов. Според него използването на новите технологии в проверките и в работата на инспекторите дава възможност за проследяването на по-големи територии за по-кратко време. Виждам, че е ефективно след като 3 км по реката се проверяват с дрона за 3 минути. Докато обхождането пеша е трудно и по-бавно, допълни министър Димов.", "date": "2017.07.18", "title": "Модерно! Министър Димов проверява с дрон"}
{"url": "http://pik.bg/%D0%BF%D0%BE%D1%87%D0%B8%D1%82-%D0%B2%D0%BC%D1%80%D0%BE-%D0%BE%D1%82%D0%BA%D1%80%D0%B8-%D0%BF%D0%B0%D0%BC%D0%B5%D1%82%D0%BD%D0%B0-%D0%BF%D0%BB%D0%BE%D1%87%D0%B0-%D0%BD%D0%B0-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D0%B2-%D1%81%D0%B5%D0%BB%D0%BE-%D0%BA%D0%BE%D1%81%D1%82%D0%B5%D0%BD%D0%B5%D1%86-news676259.html", "text": "На пл. „Константин Костенечки“ в село Костенец (Софийска област) е поставена новата паметна плоча в чест Васил Левски, изработена с подкрепата на ВМРО. Поводът е 180 години от рождението на Апостола на свободата, до сега в община Костенец е липсвал паметен знак, който да напомня делата на великия българин. Днес плочата бе официално открита с водосвет в присъствието на кмета на община Костенец, народни представители от парламентарната група на Обединени патриоти, членове и симпатизанти на ВМРО от региона и много местни жители. Депутатът от ВМРО Александър Сиди говори пред събралите се на тържественото събитие граждани за идеите на Апостола и борбата за прилагането им в днешни дни. Организаторът на ВМРО за района Стефан Грънчаров пък направи кратък исторически анализ за революционното дело на Васил Левски. Събитието завърши с програма на местен фолклорен ансамбъл за народни танци от с. Марица.", "date": "2017.07.18", "title": "ПОЧИТ! ВМРО откри паметна плоча на Васил Левски в село Костенец"}
{"url": "http://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%81%D1%82%D0%B2%D0%B0%D0%BC%D0%B5-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D1%83%D0%BF%D0%B0-%D0%BF%D0%BE-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8%D0%B7%D1%8A%D0%BC-%D0%BF%D1%80%D0%B5%D0%B7-%D0%B8%D0%B4%D0%BD%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news676293.html", "text": "България ще кандидатства за домакин на кръг от Купата на Европа на Международната автомобилна федерация за следващата година. Това стана ясно днес на нарочна пресконференция, на която участваха председателят на Българската федерация по автомобилен спорт Владимир Илиев, директорът на предстоящото този уикенд автомобилно състезание по планинско изкачване \"Шипка Дамасцена 2017\" Милен Узунов, спортният му директор Николай Мончев и трикратният шампион на България по планинско изкачване и миналогодишен победител Любен Каменов. От 21 до 23 юли ще се състои петият кръг от планинския шампионат, който ще се протече в два манша. Основното, на което ще наблегнат организаторите, ще бъде високото ниво на сигурността. Според изискванията на Международната федерация са изградени специални зони за зрители и за журналисти, а основната цел е безопасното протичане на състезателния уикенд. За сигурността ще се грижат разпределените в 30 поста маршали (общо 60 на брой). \"Първият старт на състезанието над Казанлък е даден още през 1979 г., което прави надпреварата една от най-богатите на традиции в страната\", заяви на пресконференцията председателят на БФАС Владимир Илиев. \"Състезанието се стреми тази година да постави критерии за автомобилния спорт, които се покриват в Европа и да влезе в семейството на големите като домакин на кръг от Купата на Европа\", добави спортният директор Николай Мончев. На старта на планинското изкачване ще застанат пилотите Любен Каменов (Mitsubishi Lancer Evo IX) и Николай Златков (Audi S1 quattro). За най-добро време с тях ще се борят и състезателите Илия Царски, Христо Манолов и Юлиян Телийски. Голяма изненада сред заявките за състезанието е и името на Пламен Камбуров, който е републикански шампион в дисциплината \"Затворен маршрут\" в клас \"Макси\". Тази година интереса от страна на пилотите към 5-и кръг от планинския шампионат е изключително голям. Над 45 заявки са постъпили в офиса на организаторите. В събота ще има три тренировъчни манша, а в неделя състезанието е в два, заради увеличената дължина на трасето - от 4300 м на 5100 м. То е с денивелация 5%, има 11 десни, 11 леви, 5 остри, 2 обратни завоя и две \"S\"-ки и финишира на 500 м. от връх Шипка. Покрай трасето се очакват много зрители, а стартът на надпреварата е в неделя, 23 юли, от 10:30 ч. Наблюдатели на престижното състезание ще бъдат хърватинът Паро Санжин и словенецът Душан Кобикишек. Председател на спортната комисия ще бъде австриецът Волфганг Зауер.", "date": "2017.07.18", "title": "Кандидатстваме за Европейската купа по автомобилизъм през идната година"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%86%D0%B0-%D0%B2%D1%80%D1%8A%D1%89%D0%B0-%D0%BE%D1%82%D0%B1%D0%BE%D1%80%D0%B0-%D0%B2-%D0%B5%D0%BB%D0%B8%D1%82%D0%B0-%D0%B1%D0%B5%D0%B7-%D0%BF%D0%B0%D1%80%D0%B8-%D0%B7%D0%B0-%D0%B1%D0%B5%D0%BD%D0%B7%D0%B8%D0%BD-news676301.html", "text": "С възраждането на футболния клуб \"Светкавица\" (Търговище) се зае новият треньор на мъжкия тим Деян Кирилов. \"Мълниите\" започнаха лятната си подготовка, която ще продължи до 12 август с пет контроли с Лудогорец Разград U19, Суворово, Кубрат и Нови Пазар. \"Ще градим наново футболния клуб. Ще работим изключително с местни юноши, като ядрото на отбора ще бъде формирано от юношите ни старша-възраст. Целта ни е да обиграем футболистите и тепърва те да радват търговищките привърженици\", коментира намеренията си Кирилов, като не скри и по-далечната цел на ръководството, а именно - отборът да се завърне в професионалния футбол. В настоящия отбор на Светкавица са предимно местни футболисти,  като едва двама-трима са от други градове. \"Нямаме възможност да ги настаним тук и се налага да пътуват. Не всеки ден успяват, което се отразява на представянето им\", отбеляза треньорът. Според новия треньор в Търговище от години не се прави достатъчно за футбола. Парите, с които разполагат в клуба, са изцяло от общинския бюджет и към момента спонсори няма. За мъжкия отбор средствата са 50000 лв.", "date": "2017.07.18", "title": "Новият треньор на Светкавица връща отбора в елита без пари за бензин"}
{"url": "http://pik.bg/%D0%B0%D0%BB%D0%B5%D1%8F-%D0%BD%D0%B0-%D1%80%D0%B5%D0%B7%D0%B8%D0%BB%D0%B0-%D1%82%D0%B5%D0%B7%D0%B8-%D1%88%D0%BE%D1%84%D1%8C%D0%BE%D1%80%D0%B8-%D1%81%D0%B0-%D1%83%D0%B1%D0%B8%D0%BB%D0%B8-%D1%85%D0%BE%D1%80%D0%B0-%D0%BD%D0%B0-%D0%BF%D1%8A%D1%82%D1%8F-%D0%BD%D0%BE-%D1%81%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D1%81%D0%BD%D0%B8%D0%BC%D0%BA%D0%B8-news676251.html", "text": "\"За КАТ дори вече нас ни е срам да пишем. Тази институция в Пловдив съществува само на хартия, а скандално известната шефка вечно е в отпуска или командировка и вече месеци наред се крие, за да не отговаря на неудобните въпроси на пловдивчани\", пише още медията. Пловдивското правосъдие обаче реши, че трябва да догони по \"постижения\" колегите си от пътната полиция, пускайки от ареста почти всички убийци на пътя. Тук дори думите са излишни, погледнете горната графика и замълчете заедно с нас. Според пловдивското \"правосъдие\" тези хора, въпреки множеството си нарушения, очевидно циничното си поведение на пътя и УБИЙСТВАТА, не заслужават да са дори в ареста!, се казва в коментарния материал. Първият от случаите е с Катя Лерца, син на известен пловдивски бизнесмен, който е обвиняем за това, че при управление на моторно превозно средство, в пияно състояние, е нарушил правилата за движение и по непредпазливост е причинил смъртта на трима души. Катастрофата стана на 18 ноември м.г. на кръстовището на пловдивския бул. „Руски“ и ул. „Ген. Данаил Николаев“. На място умират 46-годишният шофьор на пежото Атанас Ламджиев и 44-годишната Виолета Стоянова. Двамата оставиха 4 деца сирачета. 8 дни по-късно в УМБАЛ „Св. Георги“ почина 23-годишната Полина Караиванова, която е седяла на задната седалка на пежото-ковчег. Младата жена бе в мозъчна смърт след инцидента и нямаше шанс за живота й. Третият случай е най-пресен. Вчера стана ясно, че на свобода с мярка подписка, излиза и Тодор Неделчев, който уби колоездач на пътя. \"В последно време е направо обидно да се наречеш пловдивчанин и почти унизително - пловдивски шофьор. Причината е ясна - Пловдив е първенец по пътни инциденти, шофирането в града е все по-тежко, шофьорите все по-цинични и позволяващи си все по-големи нарушения. Всичко това обаче е логично продължение на престъпното поведение на институциите в града\", коментира местният сайт Пловдив24. която прегази пловдивския полицай Делян Палазов край Лаута и за който ПИК информира подробно. Вторият на снимката е Любомир Трайков - През март Трайков получи ефективна присъда от четири години затвор, след като призна, че е шофирал след употреба на алкохол. Шофьорската му книжка ще бъде отнета за шест години. Близките на загиналите обаче обжалват присъдата. Неделчев е причинил смъртта на 85-годишен мъж от Пловдив, след като има вече 30 санкции от КАТ. Това са фишове и наказателни постановления, предимно за несъобразена скорост, разказа вчера прокурорът по делото.", "date": "2017.07.18", "title": "АЛЕЯ НА РЕЗИЛА! Тези шофьори са убили хора на пътя, но са на свобода (СНИМКИ)"}
{"url": "http://pik.bg/%D0%B3%D1%80%D0%BE%D0%B7%D0%BD%D0%B0-%D0%B3%D0%B0%D0%B2%D1%80%D0%B0-%D1%84%D0%B0%D0%BB%D1%88%D0%B8%D0%B2%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D0%BE%D0%B3%D1%80%D0%B5%D0%B1%D0%B0-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-news676297.html", "text": "Фалшива новина изпрати актрисата Стоянка Мутафова в гроба. Електронен сайт публикува и разпространи в социалните мрежи твърдението, че една от най-обичаните икони на българския театър е мъртва. Заглавието на noviniotbulgariaisveta.blogspot.bg откровено заявява “Стоянка Мутафова почина на 95 годишна възраст”. Разпространителят на “новината” пък е написал проникновено послание. Десетки потребители се възмущават от наглостта на фалшивата история, а някои настояват такива деяния да се криминализират. Същата фалшива новина се бе появила в друг сайт през есента на миналата година.", "date": "2017.07.18", "title": "ГРОЗНА ГАВРА! Фалшива новина погреба Стоянка Мутафова"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BE%D0%B3%D1%80%D0%BE%D0%BC%D0%BD%D0%B8-%D1%89%D0%B5%D1%82%D0%B8-%D1%81%D0%BB%D0%B5%D0%B4-%D0%BF%D0%BE%D1%82%D0%BE%D0%BF%D0%B0-%D0%B2-%D0%B3%D1%8A%D1%80%D1%86%D0%B8%D1%8F-news676266.html", "text": "Властите в Гърция са започнали да регистрират огромните щети, нанесени от циклона „Медуза“, вилнял в цялата страна от събота до снощи, съобщават местните медии. Синоптиците уверяват, че лошото време постепенно отстъпва място и че от днес лятото се завръща. Падналите проливни дъждове обаче, съпроводени с ураганен вятър и градушки през последните дни, създадоха множество проблеми в северните и централни райони на страната. Някои общини в района на Лариса и Халкидики дори поискаха да бъде обявено извънредно положение. Много скали и камъни са паднали по старата национална автомагистрала в района на Темпи. На много места са се образували също свлачища и е разрушена пътна и друга инфраструктура. Земеделски масиви също са пострадали. Към момента в генералното консулство на България в Солун няма постъпила информация за пострадали българи при проливните дъждове на гръцкия полуостров Халкидики, съобщиха от пресцентъра на Министерство на външните работи (МВнР). По информация на официалните гръцки власти най-засегнати са областите на Никити, Мармара, Порто Куфо, Торони и Каламици. Генералното консулство на България в Солун следи развитието на ситуацията и поддържа постоянен контакт с местните власти. До този момент към мисията ни за съдействие са се обърнали двама наши сънародници, понесли материални щети и загубили документи вследствие на наводненията. Служители на консулството ще посетят засегнатите райони, за да окажат съдействие на засегнати българи на място. Български граждани, които желаят да получат актуална информация за обстановката в засегнатите райони или да подадат сигнал за техни близки, могат да го направят на телефоните на генералното консулство в Солун. Наши сънародници, които са понесли материални щети и/или са загубили документи за самоличност вследствие на проливните дъждове, също могат да се обърнат за съдействие към генералното ни консулство.", "date": "2017.07.18", "title": "БЕДСТВИЕ! Огромни щети след потопа в Гърция"}
{"url": "http://pik.bg/%D0%B5%D1%81-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0-%D0%BF%D0%BE%D0%B4%D0%BF%D0%B8%D1%88%D0%B0%D1%82-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D0%B4%D0%BE%D0%B1%D1%80%D0%BE%D1%81%D1%8A%D1%81%D0%B5%D0%B4%D1%81%D1%82%D0%B2%D0%BE-news676268.html", "text": "ЕС приветства намерението на Македония и България да подпишат договор за добросъседство. По време на среща в Брюксел с македонския външен министър и с вицепремиера на страната по европейските въпроси темата коментираха върховният представител по външната политика Федерика Могерини и еврокомисарят по разширяването Йоханес Хан. Могерини изрази задоволство, че днес текстът на договора се представя на депутатите пред македонския парламент в Скопие: Искам да подчертая колко положително оценяваме факта, че Бившата югославска република Македония и България на двустранна основа постигнаха важно споразумение – без допълнително посредничество. Приветстваме този подход. Във въздуха се носи оптимизъм за въпросите, които са били трудни в миналото и които могат да станат лесни в бъдеще. Йоханес Хан допълни, че ЕК е гъвкава относно сроковете за препоръчване на дата за преговори и това изцяло зависи от изпълнението на реформите от правителството на Скопие: Наистина оценяваме усилията на правителството да протегне ръка към съседите си, за да преодолее трудностите от миналото.", "date": "2017.07.18", "title": "ЕС приветства намерението на Македония и България да подпишат договор за добросъседство"}
{"url": "http://pik.bg/%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%B1%D1%8F%D0%B3%D0%B0%D1%82-%D0%BE%D1%82-%D0%BF%D0%BE%D1%82%D0%BE%D0%BF%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D1%81%D0%B0%D0%BC%D0%BE-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%BE%D1%81%D1%82%D0%B0%D0%B2%D0%B0-%D0%B2-%D0%BF%D0%BB%D0%B5%D0%BD-%D0%BD%D0%B0-%D0%BC%D0%B5%D0%B4%D1%83%D0%B7%D0%B0-news676217.html", "text": ", където много от районите остават под вода. В Ситония също е обявено бедствено положение. Според синоптиците циклонът се измества на изток и ще напусне територията на Гърция. Хората, избрали да прекарат почивните си дни на къмпинг са най-засегнати. Туристите, отседнали в хотели, също напускат. Тези, които са избрали да останат в южната ни съседка, трябва да изчакат н Пожарните екипи в страната продължават да . Като цяло щетите от пороя са големи, съобщават местните медии. Припомняме, циклонът засегна почти цяла Гърция. Най-тежко беше положението в северните части на страната. В някои райони водата е отнесла и пътната настилка, което прави стабилизирането още по-трудно. Министерството на външните работи посочи, че в урагана . При нужда българите могат да потърсят помощ от генералното консулство. Стоически на почивка в южната ни съседка остава Виктор Николаев. Водещият на сутрешния блок не ще ад се връща при Ани Цолова и предава с патос за щетите от циклона \"Медуза\", който го държи в плен. В Гърция продължава борбата с последиците от циклона, който удари страната вчера. Най-много поражения се наблюдават на полуостров Халкидики Ураганът принуди много туристи да преустановят почивката си. яколко дни докато морската вода отново стане приятна за плаж след проливните дъждове. вадят автомобили, потънали в кал няма пострадали българи", "date": "2017.07.18", "title": "Туристите бягат от потопа в Гърция, само Виктор Николаев остава в плен на \"Медуза\""}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%BC%D1%8A%D0%B6%D0%B5-%D1%82%D0%B0%D0%B9%D0%BD%D0%B0%D1%82%D0%B0-%D0%B5-%D1%80%D0%B0%D0%B7%D0%BA%D1%80%D0%B8%D1%82%D0%B0-%D0%B4%D0%BE%D0%BA%D0%BE%D1%81%D0%B2%D0%B0%D0%B9%D1%82%D0%B5-%D1%82%D0%B5%D0%B7%D0%B8-4-%D1%82%D0%BE%D1%87%D0%BA%D0%B8-%D0%B8-%D1%82%D1%8F-%D1%89%D0%B5-%D1%81%D0%B5-%D1%80%D0%B0%D0%B7%D1%82%D0%BE%D0%BF%D0%B8-%D0%B2-%D1%80%D1%8A%D1%86%D0%B5%D1%82%D0%B5-%D0%B2%D0%B8-news676224.html", "text": "Партньорката ви може да бъде възбудена не само от фрикциите по време на половия акт. Съществуват много начини жената да бъде докарана до екстаз без помощта на атрибута на мъжката гордост. Женското тяло е устроено така, че докосването до отделни негови места може да предизвика огромно удоволствие и да предизвика силна възбуда. Кои са те, разкриват специалисти: Например, не подминавайте . Мнозина смятат, че кожата в тези части на краката е чувствителна. Докосването до е много важно за всяка една жена. Именно чрез целувките, ласките и захапването на устните се предава страстта и нежността между партньорите. също може да подари много приятни усещания. Възбудата е гарантира, ако прекарате върха на езика по края на ухото. Развълнувано дишане и нежните докосвания ще разлюлеят кого ли не. на партньорката също изисква особено внимание. Достатъчно е да докоснете кожата на шията с крайчеца на езика и възбудата ще бъде бързо постигната. Целувките, леките захапвания или докосвания с крайчеца на пръстите на тази част от тялото ще бъдат много възбуждащи.", "date": "2017.07.18", "title": "САМО ЗА МЪЖЕ! Тайната е разкрита! Докосвайте тези 4 точки и тя ще се разтопи в ръцете ви"}
{"url": "http://pik.bg/%D0%BD%D0%B0%D0%B9-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D1%86%D1%81%D0%BA%D0%B0-%D0%B7%D0%B0-%D1%82%D0%BE%D0%B7%D0%B8-%D0%B2%D0%B5%D0%BA-%D1%83%D0%B4%D0%B0%D1%80%D0%B8-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE%D1%82%D0%BE-%D0%B4%D1%8A%D0%BD%D0%BE-%D0%B6%D0%B8%D0%B2%D0%B5%D0%B5-%D0%BA%D0%B0%D1%82%D0%BE-%D0%BF%D1%80%D0%BE%D1%81%D1%8F%D0%BA-%D0%B7%D0%B0%D0%B1-news676232.html", "text": "Стряскаща съдба има някогашната футболна надежда на ЦСКА Орлин Орлинов. Според булевардно издание, в момента Орлинов живеел като бездомник. Когато имал късмет преспивал в хостели, просел дрехи от познати, не разполага със средства, а семейството му не искало и да чуе за него. Разведен, без работа и без близки до себе си, той скитал по столичните улици и на няколко пъти е бил разпознат от фенове, които били потресени от гледката на бившия си любимец. “Изглежда пропаднал и неадекватен, нищо общо с онова момче, което се канеше да покори спортните върхове”, споделил пред изданието свидетел на състоянието на Орлинов. Въпреки безспорните си футболни качества, той направи много грешки в личен план – необмислен ранен брак, забежки, развод, пиянски свади и скандали. Най-бруталната му изцепка е свързана с моделката Катрин Вачева, която се оплака, че той я е пребил и пусна снимки на обезобразеното си лице през 2010 година. Бившата му съпруга пък разкри, че той често вдигал ръка на жени. Последната голяма любов на Орлинов беше популярната като Мис Джуки Габриела Радославова, но двамата бързо се разделиха. Орлинов явно е нямал добра репутация и в съблекалнята на ЦСКА, защото преди три години бившият му съотборник Апостол Попов избухна срещу него в социалните мрежи. „Тоя боклук да не говори за ЦСКА! Таверните го чакат. Най-големият боклук, да не казваме истини за него. Този наркоман е за затвора“, избухна Апата в профила на самата Габриела.", "date": "2017.07.18", "title": "Най-скандалният футболист на ЦСКА за този век удари абсолютното дъно! Живее като просяк, забравен от всички"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%BE%D1%88%D0%BB%D1%83%D0%BA%D0%BE%D0%B2-%D0%B2-%D1%8E%D1%80%D0%B8%D0%B4%D0%B8%D1%87%D0%B5%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%B7%D0%B0%D1%80%D0%B0%D0%B4%D0%B8-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D1%81%D0%B8-%D0%B7%D0%B0-%D0%B1%D0%BD%D1%82---%D0%B8%D0%BC%D0%B0-%D0%BB%D0%B8-%D0%BF%D1%80%D0%B0%D0%B2%D0%BE-%D0%B4%D0%B0-news676220.html", "text": "Скандалите около конкурса за генерален директор на БНТ не спират заради спорния имидж на най-изявените имена в списъка с кандидати. След разкритията за конфликт на интереси около Сашо Йовков заради любовната му афера с члена на СЕМ Бетина Жотева, която има право на глас на вота, журналисти разкритикуваха и друг от напиращите да седнат на стола на Вяра Анкова - Емил Кошлуков. И ако в случая с бившия спортен водещ става дума по-скоро за стара пикантна история, то около ексшефа на фалиралата ТV7 и \"Нюз7\" казусът е юридически и доста сериозен. Прависти разкриват, че Кошлуков е на ръба на закона с кандидатирането си за изпълнителен директор на националната медия. Причината е, че е бил шеф на компанията, която е обявила фалит и според нормите след приключване на производството по несъстоятелност, такова лице няма право да заема ръководна длъжност или пък да е член на борд на управителен съвет, ако заключението е, че има неудовлетворени кредитори. В случая обаче Кошлуков се възползва хитро от факта, че процедурата за фалита на TV7 все още не е приключила и така той се ползва удобната вратичка. \"Ясно е, че по закон е на ръба, но няма ли морал? Бил си шеф на успешна ефирна телевизия, която е фалирала под твое ръководство и сега искаш да оглавиш и националната. Това е напълно недопустимо. А какво ще стане, ако Кошлуков смени Вяра Анкова в БНТ, особено покрай приказките, че е фаворит на определени медийни и бизнес кръгове, които лобират за него, и после приключи производството за TV7. Изведнъж националната медия ще бъде обезглавена, тъй като той вече няма да има право да заема длъжността на изпълнителен директор\", коментират телевизионери пред ПИК. Юристи пък са на мнение, че казусът е повече от заплетен и може да доведе до огромни скандали. Кошлуков юридически носи пряка отговорност за фалита на TV7 като неин изпълнителен директор по времето на обявяване на несъстоятелност, към компанията има куп искове за неизплатени задължения и какви ли не още дела и желанието му да оглави БНТ е меко казано спорно. Според тях конкурсът ще е тест и за СЕМ, и за държавата, дали ще се позволи човек с подобен опит, да бъде начело на националната телевизия, въпреки че е смятан за фаворит на силни бизнес и медийни кръгове.", "date": "2017.07.18", "title": "ПЪРВО В ПИК! Кошлуков в юридически скандал заради кандидатурата си за БНТ - има ли право да наследи Вяра Анкова, след като е ръководил фалиралите медии ТV7 и \"Нюз7\""}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B5-%D0%BF%D0%BE%D1%82%D0%BE%D0%BF-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B3%D1%80%D0%B0%D0%B4%D1%8A%D1%82-%D0%B5-%D0%BF%D0%BE%D0%B4-%D0%B2%D0%BE%D0%B4%D0%B0-news676233.html", "text": "Проливни дъждове са парализирали най-големия турски град Истанбул. По някои от улиците в града се стичат реки. Наводнени са къщи, офиси, автомобили. Има наводнени и тунели на метрото, съобщават турските медии. От Службата за бедствия към местната община бяха предупредили, че има риск от наводнения и бури. За един час са се изсипали 50 л/кв. м дъжд, като предупреждението е за очаквани валежи до 100 л/кв. м. Валежите се очаква да продължат през целия ден, с по-голяма сила в обедните и следобедните часове. Поройни дъждове валят и в района на Бурса, Ялова и в черноморския региони причиняват големи затруднения.", "date": "2017.07.18", "title": "СТРАШНО Е! Потоп в Истанбул, градът е под вода"}
{"url": "http://pik.bg/%D0%B3%D0%BE%D1%82%D0%BE%D0%B2-%D0%B5-%D0%B4%D0%BE%D0%BA%D0%BB%D0%B0%D0%B4%D1%8A%D1%82-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B0-%D0%BF%D0%B0%D0%BD%D1%82%D0%B5%D1%80-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D0%B4%D0%BE%D0%B2%D0%B5%D0%BB%D0%BE-%D0%B4%D0%BE-%D1%84%D0%B0%D1%82%D0%B0%D0%BB%D0%BD%D0%B8%D1%8F-%D0%BA%D1%80%D0%B0%D0%B9--news676275.html", "text": "На 9 юни вертолет „Пантер“ от състава на Военноморските сили (ВМС) падна във водата по време на учение „Черно море – 2017“. При катастрофата пострадаха тримата членове на екипажа. По-късно следобед командирът капитан Георги Анастасов почина. Останалите двама членове на екипажа – капитан Павел Симеонов и капитан Анатоли Апостолов бяха настанени във Военноморската болница във Варна без опасност за живота. Инцидентът е станал при маневра след изпълнена задача „артилерийска стрелба по надводна цел“, уточнява МО. Вертолетът е от състава на военно формирование 36 940. Учението се е провеждало край устието на река Камчия. По това време в района са се намирали фрегатата „Дръзки” и водолазен катер. Екипажите им оказали помощ на пострадалите. Красимир Каракачанов каза още в Шабла, че за отбраната за него е по-важно да се направят разумните разчети и да бъдат похарчени правилно парите на българските данъкоплатци. Той обясни, че до края на годината ще бъде представен план, с който ще нараства бюджетът за отбрана. Министърът даде добра оценка за учението \"Шабла 2017\". Докладът за инцидента с хеликоптера \"Пантер\", при който загина пилотът, е готов, а причините за него са рискована маневра и лоши метеорологични условия. Това каза днес в Шабла министърът на отбраната Красимир Каракачанов, който присъства на ВИП-деня на учението \"Шабла 2017\". Набелязани са мерки, с които подобни инциденти да се преодоляват в бъдещето, допълни министърът. По думите му препоръките са занапред да се наблегне на подобни ситуации като приводняване, спасителни действия и реагиране при подобни ситуации от самия летателен състав.", "date": "2017.07.18", "title": "Готов е докладът за катастрофата с хеликоптера \"Пантер\"! Ето какво е довело до фаталния край на пилота"}
{"url": "http://pik.bg/%D0%B0%D1%80%D0%B5%D1%81%D1%82-%D0%B7%D0%B0%D0%B4%D1%8A%D1%80%D0%B6%D0%B0%D1%82-%D0%B2-%D0%B0%D1%80%D0%B5%D1%81%D1%82%D0%B0-%D1%83%D0%BA%D1%80%D0%B0%D0%B8%D0%BD%D0%B5%D1%86%D0%B0-%D0%B8%D0%B7%D0%BF%D1%80%D0%B0%D0%BB-91-000-%D0%B5%D0%B2%D1%80%D0%BE-%D0%B2-%D0%B4%D0%B2%D0%B5-%D0%B1%D0%B0%D0%BD%D0%BA%D0%B8-news676226.html", "text": "Украинският гражданин Иса Махмудов, привлечен като обвиняем за пране на пари ще остане в следствения арест, след като днес Варненският апелативен съд потвърди определение на ОС – Варна, с което е била взета първоначалната му мярка за неотклонение “задържане под стража“. Това съобщиха от пресцентъра на Варненския апелативен съд. На 7 юли тази година украинецът е бил привлечен като обвиняем затова, че на 12 юни 2017г. във Варна, извършил финансова операция с парични средства в размер на 91 00 евро, за които е предполагал, че са придобити чрез тежко умишлено престъпление. Според обвинението, чрез така наречения фишинг от разплащателна сметка от турска банка били изтеглени 91 000 евро. Сумата била преведена по сметка, разкрита на името на украинския гражданин в България. В хода на днешното съдебно заседание стана известно, че Махмудов е разкрил в българска банка (ДСК) на името регистрирано във Варна дружество „Форвоод технология“ ЕООД две сметки в евро и една в лева. По едната от тях от Турция е бил извършен преводът на 91 000 евро. В същия ден обвиняемият е разкрил в друга банка в София(банка „Токуда“) лична сметка, където е прехвърлил преведените от Турция пари. Варненският клон на ДСК е направил запитване до турската банка за произхода на парите. От отговора станало ясно, че преведената сума трябвало да се възстанови на наредителя, тъй като преводът бил неправомерен. Наблюдаващият делото прокурор е направил искане за запориране на сумата от 91 000 евро, която е налична в столичната банка. Украинецът е бил задържан за 24 часа от ГД БОП- София, след което му била връчена призовка да се яви в ТС БОП – Варна, тъй като трансферът на парите от банка ДСК в банка „Токуда“ бил извършен от Варна. В своето определение днес Варненският апелативен съд посочи, че настоящото производство е свързано с вече взетата първоначална мярка за неотклонение. Според втората съдебна инстанция действително липсват данни, че става дума за пране на пари, за които обвиняемият е знаел, че са придобити от тежко умишлено престъпление. Съдът обаче намира, че дори и без наличието на такива доказателства, то деянието е съставомерно на престъплението „пране на пари“ – чл.253, ал.1 от НК. Наличните писмени доказателства - банковите трансфери, кореспонденцията между банките, както и отговорът на турската банка към настоящия момент обосновават предположението, че украинецът е съпричастен към престъпното деяние. По това разследване ще се събират още множество доказателства. И втората съдебна инстанция намира, че е реална опасността чужденецът, който няма постоянен адрес в България да се укрие или да извърши престъпление. Определението на Варненския апелативен съд, с което се потвърждава първоначалния арест на украинския гражданин Иса Махмудов, привлечен като обвиняем за пране на пари не подлежи на обжалване.", "date": "2017.07.18", "title": "АРЕСТ! Задържат в ареста украинеца, изпрал 91 000 евро в две банки"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BD%D0%BE%D0%B2%D0%BE-%D0%B2%D0%B0%D0%B6%D0%BD%D0%BE-%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D0%B5-news676225.html", "text": "Със заповед на министър-председателя Бойко Борисов в Министерството на туризма на длъжността заместник-министър е назначен Милко Теофилов. Теофилов е завършил индустриално инженерство и мениджмънт в Института за технологии Карлсруе в Германия. Има 7-годишен професионален опит в сферата на консултантските услуги. Ръководил е проекти в областта на разработването и реализирането на индустриални стратегии и дигиталната трансформация.", "date": "2017.07.18", "title": "ПЪРВО В ПИК! Борисов с ново важно назначение"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B7%D0%B0%D1%81%D0%BD%D0%B5%D1%85%D0%B0-%D0%BD%D0%BB%D0%BE-%D1%81-%D1%82%D1%80%D0%B8%D1%8A%D0%B3%D1%8A%D0%BB%D0%BD%D0%B0-%D1%84%D0%BE%D1%80%D0%BC%D0%B0-%D0%B2%D0%B8%D0%B4%D0%B5%D0%BE-news676152.html", "text": "НЛО с триъгълна форма е сниман от камерата на Международната космическа станция, съобщава esoreiter.ru. Видеозаписът е публикуван в канала SuspectSky. Според уфолози, сниманият неидентифициран летящ обект е космически кораб.", "date": "2017.07.18", "title": "ПЪЛНА МИСТЕРИЯ! Заснеха НЛО с триъгълна форма (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81-%D0%B4%D1%8A%D1%89%D0%B5%D1%80%D0%B8%D1%82%D0%B5-%D0%BD%D0%B0-%D0%BC%D1%8E%D1%84%D1%82%D0%B8%D1%8F%D1%82%D0%B0-%D1%82%D1%8A%D1%80%D0%BF%D0%B8-%D0%BE%D0%B1%D1%80%D0%B0%D1%82-%D0%B1%D0%B8%D1%80%D0%B0%D0%BB%D0%B8-%D1%81%D0%B8-%D0%B2%D1%80%D1%8A%D1%82%D0%BD%D0%B0-%D1%82%D0%B5%D0%B7%D0%B0-news676214.html", "text": "Скандалът с дъщерите на мюфтията търпи обрат! Заместник-главният мюфтия Бирали Бирали си е променил тезата и обвинява двете български момичета в хулиганство. Това съобщи за ПИК майката на едното от пострадалите Юлия Зараджийска. „В петък ни викнаха в полицията, защото заместник-главния мюфтия Бирали Бирали си е сменил тезата. Сега ни обвиняват по друг член, като най-общата формулировка е за хулигански прояви, пробудени от расизъм. Август месец ще позволят на нашия адвокат да се запознае с делото. Интересно е и друго. Подписахме и постановление, в което пишеше, че само и единствено едната дъщеря на мюфтията е пострадала. Иман Бирали Бирали, ако не се лъжа. Освен нашия адвокат и юрист на ВМРО се свърза с нас и си предложи услугите. Ние нямаме нищо против, разбира се. През август месец ще им предоставят материалите по делото. Също така ни казаха, че има смяна и на прокурора. Първоначално е бил един, а от скоро е друг. Сега постановлението, което подписахме, е при нов прокурор. Интересно е и това, че при първия прокурор Бирали е имал една теза, а сега, при новия прокурор, е с нова. Казаха ни, че и обвинението е ново“, разказа пред ПИК Юлия Зараджийска. Припомняме, че пред ПИК преди време Юлия сподели, че дъщерите на заместник-главния мюфтия са налетели на двете момичета в кв. „Свобода“ заради облеклото им и няколко думи отключили разпрата! Както е известно, повдигнати са обвинения на две момичета - на 15 и 16 години, по чл.325, ал.2 от НК и им е наложена мярка „Надзор от инспектор Детска педагогическа стая“ във връзка с инцидента в района на кв. „Свобода“, при който бяха нападнати две девойки на 20 и 16 години. В последствие стана ясно, че в разпрата са замесени съпругата и двете дъщери на заместник-главния мюфтия Бирали Бирали, който се изкара обект на агресия.", "date": "2017.07.18", "title": "ИЗВЪНРЕДНО И САМО В ПИК! Скандалът с дъщерите на мюфтията търпи обрат! Бирали си врътна тезата, сменен е и прокурорът…"}
{"url": "http://pik.bg/%D0%B5%D1%82%D0%BE-%D1%8F-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B8%D1%80%D0%B8%D0%BD%D0%B0-%D1%88%D0%B5%D0%B9%D0%BA-%D0%BF%D1%8A%D1%80%D0%B2%D0%B0-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%BB%D0%B8%D0%B9-news676228.html", "text": "Четири месеца след раждането на дъщерята на Ирина Шейк и Брадли Купър, папараци успяха да щракнат в лице невръстното бебе Лий. Докато актьорът се забавлява с приятели на тенис турнира \"Уимбълдън\", Ирина е неотлъчно до бебето в Лос Анджелис. Рускинята изведе дъщеря си на разходка около дома им. Младата госпожица се запознава със света от борда на \"кенгурото\" пред гърдите на сексапилната си майка, предава порталът \"TMZ\".", "date": "2017.07.18", "title": "Ето я дъщерята на Ирина Шейк! Първа снимка на малката Лий"}
{"url": "http://pik.bg/%D0%B6%D0%B5%D0%BD%D0%B8-%D0%BA%D0%B0%D0%BB%D0%BA%D0%B0%D0%BD%D0%B4%D0%B6%D0%B8%D0%B5%D0%B2%D0%B0-%D0%BF%D1%80%D0%BE%D0%B7%D1%80%D1%8F-%D0%BC%D0%B8%D1%81%D0%BB%D0%B5%D1%85%D0%B0-%D0%BC%D0%B5-%D0%B7%D0%B0-%D0%B3%D0%BB%D1%83%D0%BF%D0%B0%D0%B2%D0%B0-%D0%B7%D0%B0%D1%89%D0%BE%D1%82%D0%BE-%D1%81%D1%8A%D0%BC-%D0%BA%D1%80%D0%B0%D1%81%D0%B8%D0%B2%D0%B0-news676198.html", "text": "Евгения Калканджиева и до днес продължава да е най-успешната носителка на титлата \"Мис България\". Тя завоюва шестата позиция на конкурса \"Мис Свят\" и стана повод за гордост на всички българи. \"Това е незабравим спомен, няма как да избледнее. Като по-малка много се гордеех с тази титла, сега вече мисля, че има много по-стойностни неща, които, постигнати с труд и упоритост, носят по-голямо удовлетворение\", признава Калканджиева пред сп. \"Грация\". Тя разкрива, че в онази 1995 година, макар и с такъв голям успех зад гърба си, на нея ѝ е било доста трудно да пробие в модния свят. \"И красотата има своята цена. Масово по-голямата част от обществото живее с предразсъдъците, че щом си хубава, трябва да си глупава. При мен началото също беше много трудно. Гледаха на мен като на красавица, а не като на сериозен човек. Трябваха ми години, за да докажа, че подхождам професионално към работата си\", допълва Жени.", "date": "2017.07.18", "title": "Жени Калканджиева прозря: Мислеха ме за глупава, защото съм красива"}
{"url": "http://pik.bg/%D0%B2%D0%B0%D1%80%D0%BD%D0%B0-%D0%B7%D0%B0%D1%82%D1%8A%D0%BD%D0%B0-%D0%B2-%D0%B1%D0%BE%D0%BA%D0%BB%D1%83%D1%86%D0%B8-news676174.html", "text": "Планини от боклуци и лоша миризма притесниха жителите на морската столица насред летния сезон. Вече пети ден боклуците в най-големия район във Варна се трупат и не се извозват. Община Варна вече е започнала проверка по случая, а на сметопочистващата фирма са съставени протоколи за нарушения. От фирмата посочват, че ситуацията е изпусната заради технически проблем с превозващите коли, но обещаха натрупаните боклуци бързо да се премахнат.", "date": "2017.07.18", "title": "Варна затъна в боклуци"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81%D0%B8-%D1%81%D0%BF%D1%80%D0%B5%D1%82%D0%B5-%D0%B4%D0%B0-%D1%81%D0%B5-%D0%BA%D0%B0%D1%80%D0%B0%D1%82%D0%B5-%D1%87%D0%B5-%D1%89%D0%B5-%D0%BD%D0%B8-%D0%B2%D0%B7%D0%B5%D0%BC%D0%B0%D1%82-%D0%B2%D0%BB%D0%B0%D1%81%D1%82%D1%82%D0%B0-news676209.html", "text": "Британският министър-председател Тереза Мей призова депутатите от своята Консервативна партия да спрат да се клеветят, защото в противен случай има опасност да позволят на лейбъристкия лидер Джереми Корбин да дойде на власт, предаде Ройтерс. След като консерваторите на премиера в Лондон загубиха мнозинството си в Камарата на общините на предсрочните избори миналия месец, някои министри влязоха в открити пререкания заради Брекзит (Излизането на Обединеното кралство от Европейския съюз) и държавните разходи, маневрирайки в очакване, че тя скоро ще падне от власт. Мей заяви на лятно празненство на депутатите консерватори, че не бива да има \"никакво клеветене, никакво заяждане\". \"Изборът е между мен и Джереми Корбин, а никой не иска него\", каза тя. Стопанката на Даунинг стрийт 10 призова депутатите от своята партия да изкарат \"добре лятната почивка\" и да се върнат \"готови за сериозна работа\". Правителствените обсъждания не бива да бъдат разгласявани и публичните разправии трябва да спрат, прикани тя министрите. По-рано близкият до опозицията на Острова в. Гардиън написа, че министърът по Брекзит Дейвид Дейвис е напуснал вчерашния втори кръг от преговорите си френския дипломат Мишел Барние, който представлява ЕС, по-малко от час от страта на диалога. Според изданието причината е бързото завръщане на Дейвис в Лондон. \"Имах много важна работа\", заяви министърът пред вестника.", "date": "2017.07.18", "title": "Тереза Мей с призив към депутатите си: Спрете да се карате, че ще ни вземат властта"}
{"url": "http://pik.bg/%D1%86%D0%B0%D1%87%D0%B5%D0%B2%D0%B0-%D1%85%D0%B2%D0%B0%D1%89%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%B7%D0%B0-%D0%B1%D1%80%D1%8E%D0%BA%D1%81%D0%B5%D0%BB-news676215.html", "text": "Министърът на правосъдието Цецка Цачева ще бъде на работно посещение в Брюксел утре /19 юли/, съобщава пресцентърът на правосъдното ведомство. Там тя ще се срещне с комисаря по правосъдие, потребители и равенство на половете Вера Йоурова, с първия заместник-председател на Европейската комисия Франс Тимерманс и с комисаря по сигурността Джулиан Кинг. В рамките на визитата си министър Цачева ще разговаря и с българския еврокомисар по въпросите на цифровата икономика и цифровото общество Мария Габриел. Сред темите, които предстои да бъдат обсъдени в белгийската столица, са приоритетите по време на българското председателство на ЕС. Фокусът ще бъде върху досиетата в област \"Правосъдие\", актуални за председателстващата тройка Естония - България - Австрия, се посочва в информацията.", "date": "2017.07.18", "title": "Цачева хваща самолета за Брюксел"}
{"url": "http://pik.bg/%D1%82%D0%B5%D0%B4%D0%B8-%D0%B4%D0%B6%D0%BE%D1%80%D0%B4%D0%B6%D0%BE-%D0%BF%D0%BE%D0%B4%D0%BB%D1%83%D0%B4%D0%B8-%D0%BA%D0%BB%D1%83%D0%B1-33-%D1%81-%D0%BA%D1%83%D0%BB%D1%82%D0%BE%D0%B2%D0%B8-%D1%80%D0%B5%D1%82%D1%80%D0%BE-%D1%85%D0%B8%D1%82%D0%BE%D0%B2%D0%B5-%D1%81%D0%BD%D0%B8%D0%BC%D0%BA%D0%B8-news676238.html", "text": "Ретро земетръс разтърси снощи Сърцето на Студентски град - \"Клуб 33\", а виновник за това бе култовият диджей Теди Джорджо. Поредното парти с хитове от зората на поп фолка привлече като магнит почитателите на жанра и настроението в модното заведение се вдигна на макс, след като на пулта застана щурият Джорджо. Диджеят заформи невероятна ретро веселба, докато дискотеката се пукаше по шефовете от красиви девойки и палави джентълмени, дошли да се насладят на незабравимите хитове от близкото минало. поздрави, а купонът продължи до сутринта. Кръшни танци, наздравици с марков алкохол и любовни трепети белязаха горещия купон в едно от най-елитните заведения в столицата. Дъжд от салфетки заваля в \"Клуб 33\". луб 33\". Нощта не премина и без рожденици, като за тях валяха специални", "date": "2017.07.18", "title": "Теди Джорджо подлуди \"Клуб 33\" с култови ретро хитове (СНИМКИ)"}
{"url": "http://pik.bg/in-memoriam-%D0%BF%D0%BE%D1%87%D0%B8%D0%BD%D0%B0-%D1%83%D1%87%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%B3%D0%B5%D0%BD%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-news676227.html", "text": "На 85 години почина големият български диригент Михаил Ангелов, съобщиха от Софийската опера и балет. Той е един от основателите на оркестъра \"Софийски солисти\". Негови ученици са Гена Димитрова, Александрина Пендачанска, Стоян Попов, Бойко Цветанов и други от най-добрите ни гласове. За своите 55 години творческа дейност Маестро Ангелов има повече от 2500 участия, които включват оперни и балетни заглавия, хорови и симфонични концерти, оратории. Носител е на орден \"Кирил и Методий\" - I степен, както и на всички високи отличия в областта на културата у нас. Поклон пред паметта му!", "date": "2017.07.18", "title": "IN MEMORIAM! Почина учителят на Гена Димитрова"}
{"url": "http://pik.bg/%D0%BE%D1%87%D0%B0%D0%BA%D0%B2%D0%B0%D0%B9%D1%82%D0%B5-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BA%D0%BD%D0%B8%D0%B3%D0%B0-%D0%B8%D0%BD%D1%82%D0%B5%D1%80%D0%B2%D1%8E%D1%82%D0%B0-%D1%81-%D0%BF%D1%83%D1%82%D0%B8%D0%BD-%D0%BD%D0%B0-%D0%BE%D0%BB%D0%B8%D0%B2%D1%8A%D1%80-%D1%81%D1%82%D0%BE%D1%83%D0%BD-%D1%80%D1%83%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B7%D0%B0-%D0%BF%D1%80%D1%8A%D0%B2--news676223.html", "text": "Скоро на книжния пазар очаквайте документалната книга , която събира записите от десетки срещи между изтъкнатия американски кинорежисьор и документалист Оливър Стоун и президента на Русия Владимир Путин. Те протичат с прекъсвания в продължение на повече от две години. В тях за първи път руският държавен глава е подложен на „кръстосан разпит“ и отговаря на всякакви въпроси, без ограничение в темите и формулировката им. Идеята за тези интервюта се ражда по време на първото пътуване на Стоун до Москва за среща с Едуард Сноудън, за когото също снима филм. Последното интервю с президента Путин е от пролетта на 2017-а, след встъпването на Доналд Тръмп в Белия дом. Стоун без притеснение поставя въпросите за отношенията между Русия и САЩ, за обвиненията в намесата на руски хакери в последната предизборна кампания в Щатите, за действията на Русия в Сирия и спрямо „Ислямска държава“, за конфликтите в Близкия изток, Кавказ, Украйна и Средна Азия, за разговорите му с Клинтън, Джордж Буш, Барак Обама и Тръмп, както и редица лични въпроси, които варират от навиците и предпочитанията му до най-интимни страни на живота му. Оливър Стоун е интервюирал редица противоречиви личности от цял свят – Бенямин Нетаняху, Фидел Кастро, Уго Чавес и други – и винаги се е стремял да бъде безкрайно обективен и честен. Заснетите интервюта с Владимир Путин като обем надхвърлят лимитите за филм, но в книгата те са публикувани без съкращения. Тя съдържа с 40% повече информация от филма и представлява пълната стенограма на разговорите. По този начин \"Интервюта с Путин\" дава възможност на читателя да се запознае в дълбочина както с дискутираните проблеми, така и с отношението на руския лидер към тях. \"През 1977-а журналистът Дейвид Фрост единствен интервюира Ричард Никсън след аферата „Уотъргейт“. Четиресет години по-късно на мен се пада жребият да задам всички неудобни въпроси на Владимир Путин. Ако той е най-големият враг на Америка, поне трябва да чуем и неговата гледна точка.\", оценява своята роля Оливър Стоун. Документалният филм на четирикратния носител на \"Оскар\", посветен на Путин, бе излъчен преди броени дни в САЩ и в Русия. Издателство \"Милениум\" сензационно ще издаде книгата съвсем скоро след завъртането на лентата по екраните. Перфектният превод на \"Интервюта с Путин\" е на журналистката и преводач от английски и руски Татяна Чипева.", "date": "2017.07.18", "title": "Очаквайте сензационната книга \"Интервюта с Путин\" на Оливър Стоун. Руският президент за пръв път е подложен на \"кръстосан разпит\""}
{"url": "http://pik.bg/%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%B0%D1%80%D0%B0%D1%84%D0%BE%D0%B2%D0%BE-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D1%85%D0%B8%D0%B7%D0%B1%D1%83%D0%BB%D0%B0-%D0%B4%D0%B0-%D0%B1%D1%8A%D0%B4%D0%B5-%D1%81%D1%82%D1%80%D0%B0%D0%BD%D0%B0-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-news676237.html", "text": "БНР Пострадалите при атентата на бургаското летище, извършен точно преди пет години, са поискали военното крило на ливанската групировка \"Хизбула\" да бъде страна по делото. Новината съобщи ръководителят на Специализирания наказателен съд Георги Ушев, предаде . Ушев уточни, че по искането - крилото на \"Хизбула\" да бъде граждански ответник по делото, все още не се е произнесъл съдия - докладчикът, но това трябва да стане до 20 септември, когато ще бъде направен пореден опит делото да започне по същество. А това досега не успява да се случи, заради проблем с призоваването на пострадалите и наследниците на загиналите при взрива на летище Сарафово. Ушев уточни, че засега само още двама от тях не са издирени. Георги Ушев коментира темата във Висшия съдебен съвет, малко след като беше изслушан от съдийската колегия като един от кандидатите за ръководител на Апелативния специализиран съд. Другият кандидат за поста е съдия Румяна Илиева. Изборът предстои.", "date": "2017.07.18", "title": " Пострадалите при атентата на летище Сарафово поискаха \"Хизбула\" да бъде страна по делото"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B0%D1%86%D0%B0%D1%80%D0%BE%D0%B2-%D1%88%D0%B5%D1%84%D1%8A%D1%82-%D0%BD%D0%B0-%D0%B4%D0%B0%D0%BD%D1%81-%D0%B8-%D1%88%D0%B5%D1%84%D1%8A%D1%82-%D0%BD%D0%B0-%D0%B4%D1%84%D0%B8-%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D1%84%D0%B0%D0%BA%D1%82%D0%B8-%D0%BE%D1%82-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B8%D1%8F%D1%82%D0%B0-news676139.html", "text": "Главният прокурор Сотир Цацаров, Димитър Георгиев – председател на Държавна агенция „Национална сигурност” и Георги Начев – директор на Агенция за Държавна финансова инспекция, разкриват факти от разследванията си пред Временната комисия за установяване на факти и обстоятелства при разходването на средства, предоставени целево на НДК за подготовка на българското председателство на Съвета на Европейския съюз. Членовете на комисията обаче гласувата заседанието да бъде засекретено, тъй като ще се излагат секретни данни и медиите се наложи да напуснат залата. След края на изслушването ще стане ясно какво са съобщили Цацаров и шефът на ДАНС на депутатите. ОЧАКВАЙТЕ ПОДРОБНОСТИ В ПИК!", "date": "2017.07.18", "title": "ИЗВЪНРЕДНО В ПИК TV! Цацаров, шефът на ДАНС и шефът на ДФИ разкриват факти от разследванията си за Боршош и Томислав Дончев за НДК - засекретиха заседанието (ОБНОВЕНА)"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B5%D0%B7%D0%B8%D1%80%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F-%D1%81%D1%8A%D0%B4-%D0%B7%D0%B0-%D1%81%D0%B5%D1%82%D0%B0-news676244.html", "text": "Президентът Румен Радев сезира Конституционния съд с искане за задължително тълкуване на разпоредби от Конституцията по повод Всеобхватното икономическо и търговско споразумение между Канада и Европейския съюз и неговите държави членки (СЕТА), съобщиха от прессекретариата на държавния глава. Като международен договор СЕТА е споразумение със смесен характер и включва въпроси от изключителната компетентност на ЕС, от националната компетентност на държавите членки и от споделената компетентност между ЕС и държавите членки. СЕТА засяга практически всички сфери на обществения живот, което налага гражданите и институциите да имат яснота за естеството на такива споразумения и мястото им в българския конституционен модел. Ратифицирането на такива споразумения, които предопределят развитието на държавата в дългосрочна перспектива, следва да става с максимален консенсус. Искането е за тълкуване на разпоредбите на Конституцията, свързани с условията за ратифицирането и действието на такива смесени международни договори (чл. 5, ал. 4 и чл. 85, ал. 1, т. 9), участието на Република България в ЕС (чл. 4, ал. 3) и икономическото развитие на държавата (чл. 19 и чл. 20). Тълкуването на тези разпоредби има важно значение за националната правна система и за участието на Република България в изграждането и развитието на ЕС. То ще допринесе България да се утвърди като предвидим партньор в международните отношения. Разкриването на точния смисъл на конституционните разпоредби ще има значение и в бъдеще при сключването на подобни споразумения, свързани с членството на страната ни в ЕС. Изложените съображения мотивират държавния глава да упражни правомощието си и да сезира Конституционния съд като пазител на върховенството на Конституцията.", "date": "2017.07.18", "title": "Президентът Румен Радев сезира Конституционния съд за СЕТА"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89-%D0%BA%D0%B0%D0%B4%D1%8A%D1%80-%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%81%D0%B5-%D0%BF%D1%83%D1%81%D0%BD%D0%B0-%D0%BF%D0%BE-%D0%B1%D0%B0%D0%BD%D1%81%D0%BA%D0%B8-%D0%B8-%D0%BA%D1%80%D0%B8%D0%B2%D0%B8-%D0%B1%D0%B0%D0%B4%D0%B6%D0%B0%D1%86%D0%B8-news676191.html", "text": "Вдовицата на Илия Павлова, Дарина Павлова, се пусна по бански в социалните мрежи. 54-годишната актриса в момента е на италианския остров Иския, заради международния кино фестивала \"Иския Глобал\". Между соаретата с кино звезди от цял свят, Дарина намери време и за разходка с яхта край бреговете на вулканичния остров и, естествено, не пропусна да запечати морската си обиколка на снимка. Дарина обра овациите на почитателите си из Фейсбук, които се надпреварваха да се дивят на сексапилната й фигура. Фотосът обаче е преминал пред фотошоп-обработка, вижда се и с просто око. В горната част лявото бедро e по-тясно, отколкото над коляното. А това и малките деца знаят, че се постига с апликацията за корекции.", "date": "2017.07.18", "title": "ШОКИРАЩ КАДЪР! Дарина Павлова се пусна по бански и криви баджаци"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%BA%D0%B0%D1%82%D0%B0%D1%80---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BE%D0%B1%D1%81%D1%8A%D0%B4%D0%B8%D1%85%D0%B0-news676257.html", "text": "Стабилността в региона на Персийския залив е от особено значение за България и региона на Балканите. В тази връзка приветстваме и подкрепяме разрешаването на възникналата кризисна ситуация с политически средства и по пътя на дипломацията. Това заяви министър-председателят Бойко Борисов в телефонен разговор с премиера на Катар Абдула бин Насър бин Халифа Ал Тани по повод създалата се остра дипломатическа криза в отношенията на някои арабски държави с Катар. Премиерът Борисов изрази желанието на българската страна за мирно и бързо уреждане на възникналата кризисна ситуация в много важен за България близък регион. Министър-председателят отбеляза категоричната си позиция против всяка форма на по-нататъшна ескалация на напрежението, както и срещу намесата на външни за региона фактори. Борисов акцентира също върху запазването на стабилността на Съвета за сътрудничество на арабските държави от Залива, което по думите му, е в интерес на целия регион. Министър-председателят посочи, че България цени своите приятелски отношения със страните от арабския свят и изтъкна сътрудничеството с Катар. От началото на настоящия месец страната ни пое и местното председателство на ЕС в Доха.", "date": "2017.07.18", "title": "ПЪРВО В ПИК! Борисов с важни думи към премиера на Катар - ето какво обсъдиха"}
{"url": "http://pik.bg/%D0%B2%D1%8A%D0%BF%D1%80%D0%BE%D1%81-%D1%81-%D0%BF%D0%BE%D0%B2%D0%B8%D1%88%D0%B5%D0%BD%D0%B0-%D1%82%D1%80%D1%83%D0%B4%D0%BD%D0%BE%D1%81%D1%82-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%BB%D0%B8-%D0%B5-%D1%81%D0%BE%D1%84%D0%B8-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5%D1%82%D0%BE-%D0%B9-%D1%89%D0%B5-%D0%B2%D0%B8-%D0%BD%D0%B0%D0%BA%D0%B0%D1%80%D0%B0-%D1%81%D0%B0%D0%BC%D0%B8-%D0%B4%D0%B0--news676213.html", "text": "Софи Маринова задмина и известния с крилатите си фрази Димитър Пенев. Изказът на ромската перла вече е толкова трудно разгадаем, че да бъде разшифрована мисълта й е задача с повишена трудност. От няколко седмици върви слух, че Софка за пореден път е \"бременна\" от гаджето си Гринго. Ето какво коментира по темата самата певица пред столичен седмичник: Хем \"В първите месеци не се казва\", хем \"Тайна не мога да пазя\"... Хем си \"Имаме новината за бебето\", хем \"Го плануваме\", хем \"Работим пак за бебе\", хем \"То обаче е в началото\"... Луд да станеш със Софи!", "date": "2017.07.18", "title": "Въпрос с повишена трудност: Бременна ли е Софи Маринова? Разкритието й ще ви накара сами да си говорите..."}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B0-%D0%BD%D0%B8%D0%B5-%D1%81%D0%BC%D0%B5-%D0%BF%D1%80%D0%BE%D1%82%D0%B8%D0%B2-%D1%87%D1%83%D0%B6%D0%B4%D0%B5%D0%BD%D1%86%D0%B8-%D0%B4%D0%B0-%D0%BA%D1%83%D0%BF%D1%83%D0%B2%D0%B0%D1%82-%D0%BD%D0%B0%D1%88%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D1%81-news676249.html", "text": "\"Ние сме против това чужденци да закупуват земеделска земя, защото по никакъв начин не може да се гарантира в какви ръце ще попадне тя. Българската земеделска земя е най-евтината в ЕС, но пък не пречи да получава субсиидии за нея\", заяви лидерът на БСП Корнелия Нинова на пресконференция на партията. Социалистите заяви, че ще искат утре да има среща между председателите на парламентарните групи, където да се обсъди този въпрос. Решението според нея е правителството да отложи това решение. \"Ако не се стигне до такова съгласие не е толкова страшно да влезем в съдебен спор\", заяви Нинова. Лидерката на социалистите е поискала и среща с президента Радев заради края на парламентарната сесия, за да обсъдят законодателни инициативи, както от страна на БСП, така и от негова страна. Нинова се обяви и против отмяната на клас прослужено време, но пък изрази притеснение, че младите трябва да бъдат мотивирани, защото един човек получава допълнителни средства за стаж и за това трябва да бъдат стимулирани. \"Искаме да знаем какво е мнението на ГЕРБ по този въпрос, дали подкрепят това или е самоинициатива на Валери Симеонов\", допълни Нинова.", "date": "2017.07.18", "title": "ПЪРВО В ПИК! Корнелия Нинова е категорична: Ние сме против чужденци да купуват наша земеделска земя"}
{"url": "http://pik.bg/%D0%BB%D0%B5%D1%82%D0%B8%D1%89%D0%B5-%D0%B1%D1%83%D1%80%D0%B3%D0%B0%D1%81-%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D0%B8-%D1%80%D0%B0%D0%B1%D0%BE%D1%82%D0%B0%D1%82%D0%B0-%D1%81%D0%B8-news676242.html", "text": "Летище Бургас възобнови работата си в 12.15 часа. Това съобщиха от пресцентъра на летището. Аеропортът бе затворен около 2 часа заради излязъл от пистата самолет. След кацане, самолет на авиокомпания Travel Service изпълняващ полет от Бърно, Чехия с 178 пътници на борда, излиза в страни от пистата на летище Бургас. Всички пътници са изведени от самолета невредими. Летището бе затворено за полети докато самолетът бе изтеглен на безопасно разстояние. Междувременно трафикът бе пренасочен към летище Варна.", "date": "2017.07.18", "title": "Летище Бургас възобнови работата си"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D1%81-%D0%BF%D0%B0%D1%80%D0%B0%D0%B4-%D0%BF%D0%BE-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-news676170.html", "text": "Бойна техника, която е на въоръжение в армиите на Република България и на САЩ, ще бъде изложена днес в Русе. Гражданите и гостите на града ще имат възможността да разгледат американски бойни машини М 1126 „Страйкър” от състава на 2-ри Кавалерийски полк, както и бронирана бойна машина М1117 „Гардиън” и БТР 60ПБ - МД1 от военно формирование 32420 – Русе, които ще бъдат изложени от 10.00 до 12.00 часа на 18 юли в кв. „Дружба 3”, на зелената площ югозападно от кръстовището между бул. „Христо Ботев“ и бул. „Васил Левски“. Посетителите ще могат да се запознаят и със задачите, които се изпълняват с участието на представената военна техника. По-рано днес колони от формированието на 2-ри Кавалерийски полк от Сухопътните войски на САЩ в Европа ще преминат през българо-румънската граница от ГКПП „Дунав мост 1”. Колоните, в състав до 850 души и до 250 единици бойна колесна техника, ще се придвижат през територията на България в периода 18 - 23 юли за участие в съвместните тренировки на Учебен полигон „Ново село“ и в Базата за предно разполагане – \"Безмер\" в рамките на многонационалното учение Saber Guardian 2017. За осигуряване на сигурността по време на движението военнослужещите и техниката ще бъдат ескортирани от представители на Служба „Военна полиция“. Втори кавалерийски полк, известен още като „Втори драгунски полк“ или „Драгуните“, е действащ пехотен и кавалерийски полк на Сухопътни войски на САЩ с основно въоръжение бойни машини тип „Страйкър“. Формированието от състава на Командването на СВ на САЩ в Европа е дислоцирано в „Роуз Баракс“, Филсек, Германия с командир полковник Патрик Дж. Елис.", "date": "2017.07.18", "title": "Американска техника с парад по Дунав мост"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%B0%D1%82%D0%B0-%D0%BE%D1%82-%D0%BE%D0%B1%D1%89%D0%B8%D0%BD%D0%B0-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D0%B8-%D0%BF%D0%B8%D1%82%D0%B0%D1%82-%D0%BA%D0%BC%D0%B5%D1%82%D0%B0-%D0%BC%D0%B0%D1%80%D0%B8%D0%BD-%D1%80%D0%B0%D1%87%D0%B5%D0%B2-%D0%BA%D1%80%D0%B0%D0%B4%D0%B5-%D0%BB%D0%B8-news676222.html", "text": "Протест на повече от 150 жители на община Септември затвори в неделя главния път Пазарджик - Велинград. Хората настояват за яснота как се управляват публичните средства и питат краде ли се и от кого чрез неизпълнени коректно обществени поръчки? Те държат отговорен кмета Марин Рачев, срещу чието управление протестират. Хората питат, защо само фирми от обкръжението на кмета печелят обществени поръчки. Това написаха до ПИК възмутени хора от общината. Поредният протест в неделя бе на гражданския инициативен комитет „Да спасим Община Септември”, който „откри и погреба” символично недовършена детска площадка в село Варвара. Гражданите питаха кмета на Община Септември Марин Рачев къде са парите, предвидени за нея? Защо не е изградена площадката на мястото и по размерите, които са посочени в договора за построяване в общината – отговор НЯМА? Хората припомнят, че на 11 януари Рачев сключва договор за построяване на детски площадки за над 250 хил. лв., в който има клауза за 100% АВАНСОВО ПЛАЩАНЕ. Обществената поръчка е обявена ден преди Коледа. Изпълнителят е избран и договорът с него е подписан само за 10 работни дни. \"Питаме дали управителят на фирмата, спечелила поръчката, е бил управител и собственик на бивши фирми на кмета Рачев? Защо построената детска площадка в село Варвара е по-малка от предвиденото в договора и е на друго място от посоченото в поръчката, а именно - в задния двор на бившия кмет, а не където майките в селото събраха подписка и искаха да е“, негодуват хората. От общината коментират, че в селото е изградена една площадка – но не дават отговор защо тя не е на местото избрано от майките с подписка и посочено в договора, нито казват защо площта на площадката е по-малка. До момента са събрани над 200 подписа в сигнал до АДФИ и Сметната палата с искане на хората да се направи проверка на всички обществени поръчки – как се харчат парите, краде ли се и от кого? Продължава събирането на подписите до идната неделя, когато ще е поредният протест на недоволните жители. Първопричината за протестите е преобразуването на имотите(под които има минерална вода) от частна в публична общинска собственост. Въпросните имоти бяха подготвени от предишното управление да се предадат към парцелите на Проданов и Баташки”, категоричен е кметът Марин Рачев. Дирижираният от адвокат Николай Баташки така наречен трети „протест” на жителите от село Варвара(а реално с участието и на дежурните няколко гастрольори от Септември и Карабунар – списващата неизлизащият от месец март насам в-к „Загорово” Ваня Кърджийска, Гина Бошева – съпруга на бившия кмет Бошев и жената на бившия шофьор на предишния септемврийски кмет - Пешо), който се проведе днес по обяд на разклона за село Ветрен дол, беше доста по-вял и „обран” от предишния. Макар и в по-малък състав, участниците бяха почти същите като тези от миналата седмица, а „репертоарът” със „спонтанното” преминаване по пешеходните пътеки беше разнообразен с гротескно „погребване” на детска площадка до Гарата. Предистория Любопитен е начинът, по които еволюира така нареченият протест. Първият, който организираха пред Общината беше за въвеждане на таксата за минерална вода и премахване на незаконния водопровод на хотел „Аква Варвара”. При все, че решението за тази такса е от октомври миналата година. След като стана ясно в предишни публикации на „Локомотив – Септември”, че хотела на Проданов е захранен и от друго място с вода, дойде ред на втория протест, който протече под мотото за ревизии на дейността на Община Септември и кмета. Подир него в наши материали през седмицата показахме доклада от Сметна палата, от който се вижда, че финансите на Общината се заверяват без резерви за първи път от 10 години насам. Също така бе поискано от протестиращите, ако имат данни за някакви нарушения да кажат в конкретика от какъв характер са и/или да представят сигнал или жалба, с които са сезирали контролиращ орган да извърши дадена проверка. Такива не бяха представени, но въпреки това решиха да протестират отново, макар че имаше реални предпоставки за ПТП, които бяха налице и при протеста миналата неделя. Тогава на косъм се разминаха няколко катастрофи на слизащите от Велинград по дефилето леки коли.Поради тази причина от Общината посочиха за място на провеждане на мероприятието площада пред кметството. В крайна сметка се стигна до днешния трети протест, с който се акцентира за ново внушение - отклонени били средства за изграждане на площадки по договор от 11.01,2017 г. Фактите По този договор за изградени общо 18 детски площадки в населени места от Септемврийско. Въпросните площадки са приключени отдавна и децата си играят на тях. За истината около визираната от протестърите площадка на Гарата попитахме общинския кмет Марин Рачев. „Смятам, че ако кмета на Варвара проявяваше повече заинтересованост щеше да знае, че тази площадка е предвидено да се прави не с пари от Постановлението на Министерски съвет, а със средства по програма на МОСВ. В списъците, които публично са публикувани на сайта на МОСВ може да се види за кои площадки ще има финансиране и за кои не. Там ясно се вижда, че въпросната детска площадка НЕ ПОПАДА сред тези, за които ще има осигурено финансиране. Нещо повече – дори в отчета до Общински съвет - Септември за изпълнение на решенията за първо полугодие се вижда, че проекта е входиран в МОСВ, но не е получил финансиране”, разясни Марин Рачев. Той посъветва колегата си от село Варвара Николай Николов да не се води по акъла на бизнесменът Николай Проданов(който разбираемо защитава личните си интереси), да намери време и да отиде до Община Септември, където специалистите по изготвянето и кандидатстването на проектите, ще му обяснят къде да следи за направените от администрацията такива, касаещи Варвара. Освен това същите могат да му окажат неоценима методическа помощ, която би му била необходима за изготвяне на проекти. Припомняме, че миналата събота на общоселско събрание във Варвара пред погледа на кметът Николай Николов поддръжниците му хулиха и освиркваха общинските специалисти, дошли да разяснят на място едно или друго нещо(инж. Явор Митев и Георги Йовчев бяха прекъсвани, заглушавани и надвикани). „Добре би било той като кмет да не се поддава на емоции, а да прояви повече управленско мислене. Подобно нещо би било в интерес на всички страни”, заяви Рачев. Той разкри още, че след проверка в отдела по Европроектите в Община Септември се оказало, че Варвара е единственото кметство в общината, което няма изготвен самостоятелен нито един проект. „Николов не само, че няма от повереното му кметство нито един изготвен проект, ами дори не си е направил труда да се поинтересува до къде и на какъв етап са изготвените от общината проекти. Ако беше проявил поне малко заинтересованост щеше да знае, че за визираната от него и протестиращите площадка до Гарата, строителното разрешение е издадено няколко месеца след сключване на договора, за който всички те казват, че е финансиран от правителството.”, отбеляза общинския кмет. „Ако беше запознат с това Николов не би трябвало да допусне хората, участващи в протестите от селото да бъдат използвани за решаването на икономическите интереси на бизнесмени от София, които не са дали и една стотинка за развитието на Варвара. Николов като кмет пък е избран именно да защитава обществения интерес и ведно с това да не допуска хората да бъдат манипулирани така, че обществената енергия да се използва за решаване на комерсиални интереси на определени икономически кръгове”, завърши коментарът си по темата Марин Рачев.", "date": "2017.07.18", "title": "ИЗВЪНРЕДНО В ПИК! Хората от Община Септември протестират и питат кмета Марин Рачев: Краде ли се? (СНИМКА)"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B3%D0%BE%D1%80%D1%81%D0%BA%D0%B8-%D0%BE%D1%82-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B3%D0%B0%D0%B7%D1%8F%D1%82-%D0%B4%D0%BE%D0%B1%D0%B5%D1%80%D0%BC%D0%B0%D0%BD-%D0%B8-%D0%B1%D1%8F%D0%B3%D0%B0%D1%82-news676230.html", "text": "Беатрис Йорданова от Перник публикува скандален пост във Фейбук, в който обвинява служители от горското стопанство – Благоевград в убийство на кучето й, съобщава Струма.ком. „Дълго време не писах по темата, защото беше безумно глупаво за да излезе от моята уста, защото е срамно за правосъдието, за държавата, за законодателството... и за професията, която съм избрала за себе си. Днес моето момче – Арно, щеше да стане на 2г., щяхме да се забавляваме и да го обсипем с любов както всеки друг ден... да, но Арно днес го няма, защото един изрод реши, че може да отнема животи и може би е прав? Прав е за себе си, защото знае с кого и как да \"работи\". И така... след случая исках да заведа дело“, споделя Беатрис. „Дело ми беше отказано защото, цитирам: \"Кучето е порода доберман - а те са злобни кучета. Захапало е гумата на колата и си е счупило прешлен. \" На г-жата \"прокурор\", чието име ще спестя тук, но ще използвам където трябва все някой ден бих задала въпроса тя врачка ли е, че измисли този сюжет. Аутопсия НЕ е направена, моите показания са ясни, а ответната страна твърди, че не е видяла нито мен, нито кучето... оставям на вас отговора на тази мистерия, която ще разоблича, може би не скоро, но в точния момент. Почивай в мир, Арно! Обичаме те, ти ни научи на това ️ Завинаги ще бъдеш наш шампион, герой, приятел... всичко!, пише още тя. Ето и историята, споделена от Беатрис (без редакторска намеса): \"Държавен служител\" уби на място моето ангелче Арно! Бяхме на село и се разхождахме, кучето беше на повод. На село коли НЕ минават, но беше вързан, защото е периода на разгонените женски. Чух кола с бясна скорост и дръпнах кучето на пътния банкет, защото няма тротоари там. Колата вместо да мине от дясно на пътя, премина през кучето ми в ляво от скоростта то излетя на тревата и умря на място! Дори не намали, нито спря. Колата беше на горското стопанство - Благоевград ( служители, които трябва да опазват гората и животните ), няколко минути след нея премина следваща кола - същата като предишната и спря. Видя кучето на местопрестъплението, от което колегите им избягаха, попитахме ги за номер, име или нещо поне на колегите им, след като ни увериха, че са заедно и са тръгнали по някакъв сигнал в гората. Не получихме никакви данни. Продължиха и повече не се върнаха, а няма друг път... бягали са със лъскавите си служебни джипове през гората. Повиках полиция - дадохме показания - аз и мои близки и издириха извършителите. Обадиха се на шефа им за да ги прикани да се върнат и след като пристигнаха ВИДИМО ПИЯНИ И НЕАДЕКВАТНИ отново с луда скорост по третостепенен път с дупки спряха до нас. Увериха нас и полицията, че НЕ СА ВИДЕЛИ МЕН И КУЧЕТО - това бяха единствените им думи за 5-6 часа, които прекарахме там. Изисках проба за алкохол, полицията нямаше дрегер и извикаха друга патрулка. След 2 часа чакане на патрула, пробата беше 0, 00, доколкото е верен дрегера. ОЧЕВИДНО извършителите и полицаите, които дойдоха втори бяха доста близки приятели. Ще ги съдя до дупка, но моля споделяйте за да разберат повече хора какви ИЗВЕРГИ са нашите \"държавни служители\" Почивай в мир ангелчето ми - ти беше прекалено много за този подкупен и нищожен свят! Обичам те безкрайно много – Арно“", "date": "2017.07.18", "title": "СТРАШНО! Горски от Благоевград газят доберман и бягат"}
{"url": "http://pik.bg/%D0%BA%D0%BE%D0%BB%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%B2-%D0%BA%D0%B0%D0%BD%D0%B0%D0%B2%D0%BA%D0%B0-%D0%BA%D1%80%D0%B0%D0%B9-%D0%BA%D1%8A%D1%80%D0%BD%D0%B0%D1%80%D0%B5-%D0%BB%D0%B8%D0%BD%D0%B5%D0%B9%D0%BA%D0%B0-%D1%85%D0%B2%D1%8A%D1%80%D1%87%D0%B8-%D0%BA%D1%8A%D0%BC-%D0%BC%D1%8F%D1%81%D1%82%D0%BE%D1%82%D0%BE-news676201.html", "text": "Лек автомобил се преобърна в канавка на пътя за Кърнаре, съобщава \"Ттрафик нюз\", като се позовава на очевидец. Инцидентът е станал между селата Анево и Иганово. На място има пожарен автомобил и гражданска защита, а линейка хвърчи към инцидента. Движението в района е затруднено, все още няма полицейски екип.", "date": "2017.07.18", "title": "Кола се обърна в канавка край Кърнаре! Линейка хвърчи към мястото"}
{"url": "http://pik.bg/%D0%B4%D0%B0-%D1%81%D0%B5-%D1%80%D0%BE%D0%B4%D0%B8%D1%88-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%89%D0%B5-%D0%BD%D0%B0%D1%81%D0%BB%D0%B5%D0%B4%D1%8F%D1%82-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D0%BA-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D1%81%D0%BD%D0%B8%D0%BC%D0%BA%D0%B0-news676205.html", "text": "Преди няколко дни Марк Зукърбърг публикува първата снимка на бременната си съпруга Присила Чан. Създателят на \"Фейсбук\" сподели, че фотосът е направен преди няколко седмици по време на семейното пътуване до Аляска. Второто им дете ще бъде също момиче, първата им дъщеря Макс се роди през декември 2015 г. Присила износи трудно момиченцето и с Марк не бяха сигурни дали ще могат да имат още деца. След като втората щерка вече е на път, любопитно е колко от богатството на баща имще наследят двете момичета. Те ще получат само 1 процент от състоянието на баща си. Това е така, защото след раждането на Макс, родителите й обещаха да дарят 99% от акциите си във \"Фейсбук\", които струват милиони, на благотворителни организации. Според последни данни в момента състоянието на основателя на най-голямата социална мрежа се оценява на 66.7 милиарда долара и продължава да расте. \"През последния месец, само за 5 дни Марк спечели $ 3.5 милиарда\", твърди източник от компанията на Зукърбъг. Дори и само 1 процент от близо 67-те милиарда долара на баща им, двете щерки на Марк вече са милионерки с по 333 милиона долара.", "date": "2017.07.18", "title": "Да се родиш милионер! Ето колко ще наследят децата на Марк Зукърбърг (СНИМКА)"}
{"url": "http://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%BC%D1%8A%D1%80%D1%82%D0%B2%D0%BE-%D0%BF%D0%B8%D1%8F%D0%BD-%D1%82%D0%B8%D1%80%D0%B0%D0%B4%D0%B6%D0%B8%D1%8F-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BA%D0%B0%D0%BC%D0%B8%D0%BE%D0%BD-%D0%B1%D1%83%D0%B9%D1%81%D1%82%D0%B2%D0%B0-%D0%B8-%D1%81%D0%B5-%D0%BA%D1%80%D0%B8%D0%B5-%D1%81%D0%BD%D0%B8%D0%BC%D0%BA%D0%B8-news676203.html", "text": "Мъртвопиян шофьор на турски тир удари друг товарен камион и автомобил на АМ „Тракия” по пътя от Ихтиман за София, съобщава Би Ти Ви. Мъжът е мъртвопиян и буйства. При появата на нашия екип той се опита да се скрие… под камиона си. На място има много полиция, тъй като не могат да го тестват с дрегер. Властите изчакват представител на турското посолство.", "date": "2017.07.18", "title": "ШОК И УЖАС НА МАГИСТРАЛАТА! Мъртво пиян тираджия се заби в камион, буйства и се крие (СНИМКИ)"}
{"url": "http://pik.bg/%D0%B8%D0%B7%D0%BC%D0%B0%D0%BC%D0%B0-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B3%D1%80%D0%B0%D0%BD%D0%B8%D1%87%D0%B0%D1%80-%D0%BF%D1%80%D0%B0%D1%89%D0%B0%D0%BB-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BF%D1%80%D0%B8%D0%B1%D0%B8%D1%80%D0%B0%D0%BB-%D0%BF%D0%BE-300-%D0%B5%D0%B2%D1%80%D0%BE-%D0%BE-news676185.html", "text": "Граничен полицай изпраща нелегално сезонни работници във Франция. Заминалите съобщиха за лоши условия и събиране на 300 евро на човек за разходи, които всъщност не дължат, съобщава Би Ти Ви. Предложението за плевене на лук и картофи идва от граничния полицай Ивайло Петров. Той им поискал от 300 евро на месец за спане, ток и вода. По-късно хората разбрали, че тези пари не са били искани от хазяина им за реални разходи и така отивали в джоба на Петров и братовчед му, който също работи във Франция. \"Когато отидохме условията бяха лоши - бяхме в хале с продукцията, нямаше баня, спяхме със зеленчуците и тракторите. 11 дни бяхме в този хамбар, после 10 дни в работни фургони\", описва Анита. Ивайло отказа да коментира случая пред камера. Братовчед му Йордан посочи, че хората са си тръгнали, защото не са работили. По думите му той дори им е дал пари назаем - по 310 евро. \"Нито аз съм фирма, нито Ивайло е фирма. За да си посредник трябва да си фирма, какъв посредник? Аз работя тука при едни французин, той ми казва че му трябват хора за работа, аз се обаждам на братовчед ми ако може да дойдат тука хора да изкарат пари за три месеца - добри пари, и хората идват да изкарат пари, това е цялата работа\", коментира той. Анита потвърди за парите назаем, но били 100 евро, не 310. По думите й ако били получили възнагражденията си щяха да му възстановят парите. Потърпевшите посъветваха хората, които искат да заминат на сезонна работа, да проучват внимателно условията и да го правят само чрез легална и регистрирана фирма.", "date": "2017.07.18", "title": "ИЗМАМА ПО БЪЛГАРСКИ! Граничар пращал нелегално работници във Франция, прибирал по 300 евро от всеки "}
{"url": "http://pik.bg/%D0%BE%D0%BF%D0%B0%D1%81%D0%B5%D0%BD-%D0%BA%D0%B2%D0%B0%D0%B4%D1%80%D0%B0%D1%82-%D0%B2-%D0%BD%D0%B5%D0%B1%D0%B5%D1%82%D0%BE-%D0%BD%D0%B5-%D0%BF%D1%8A%D1%82%D1%83%D0%B2%D0%B0%D0%B9%D1%82%D0%B5-%D0%B8-%D0%BD%D0%B5-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D0%B9%D1%82%D0%B5-%D0%BD%D0%B8%D1%89%D0%BE-news676165.html", "text": "Луната е в Телец, а Меркурий и Уран са в квадрат. Този напрегнат аспект ще е точен днес, но негативното влияние ще се чувства до неделя. В този период не е подходящо да вършите нищо, свързано с документи, пътувания, обсъждания и подписване на договори. Не бъдете прекалено взискателни или груби. Всички ще са по-чувствителни и докачливи от обикновено, пише астрологът Михайлина Никлева-Мишел. „Днес не влизайте в никакви конфликти, бъдете предпазливи – възможни са аварии, технически неизправности, инциденти. Не изпускайте нервите си на пътя, много внимателно шофирайте, спазвайте предписания за охрана на труда, не работете с неизправни уреди и машини“, предупреждава астрологът. Тя съветва да не предприемаме нови важни действия до края на седмицата.", "date": "2017.07.18", "title": "Опасен квадрат в небето! Не пътувайте и не подписвайте нищо"}
{"url": "http://pik.bg/%D0%B1%D0%BB%D1%8A%D1%81%D0%BD%D0%B0%D1%82%D0%B8%D1%82%D0%B5-%D0%BE%D1%82-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%B2-%D1%82%D1%80%D0%B8%D0%B3%D1%80%D0%B0%D0%B4-%D1%89%D0%B5-%D1%81%D0%B8-%D1%82%D1%8A%D1%80%D1%81%D1%8F%D1%82-%D0%BF%D1%80%D0%B0%D0%B2%D0%B0%D1%82%D0%B0-news676171.html", "text": "Блъснатите от 16-годишния Кристиян в Триград туристи ще си търсят правата. Това заяви Валентин Нечев, един от пострадалите. Операции предстоят на двама от четиримата пострадали при катастрофата, в която момчето подкара семейното \"Ауди\", изгуби управление на един от завоите и помете хората на пътя, а след това избяга в гората. Днес предстои да бъде оперирана Екатерина Христова в Пирогов, която е с фрактури на таза. Хирургическа интервенция на лицевите челюсти предстои и на Валентин Нечев, съобщава \"Марица\". Той все още се намира в болницата в Смолян, като се надява до края на седмицата да бъде изписан, за да продължи лечението си в столична клиника. „Определено съм по-добре, претърпях операция на десния крак, като имах проблеми със сухожилията и мускулите. Предстои ми операция на челюстта, но тя ще е, като ме изпишат оттук. Надявам се това да се случи до края на седмицата“, разказа Валентин в болничната стая на Травматологично отделение в Смолян. Според него останалите двама пострадали, между които имаше и дете, се чувстват добре и са си в домовете. Валентин, който работи като бояджия на самолети, се надява да има щастлива развръзка с изчезналия 16-годишен младеж. „Според мен той е в безопасност и някой му помага“, добави Валентин. Той бе категоричен, че всички пострадали ще си търсят правата. Междувременно лошото време спря засега издирването в гората на 16-годишния Кристиян, от когото вече девети ден няма и следа. В неделя единствено бащата на момчето с още няколко близки обикаляха, но детето не бе открито, коментира кметът на Триград Цветан Славков. Той е оптимист все пак за щастливата развръзка на случая. Надеждите му са свързани с факта, че до този момент не са намерени никакви следи, които да подсказват фатален край на момчето.", "date": "2017.07.18", "title": "Блъснатите от Кристиян в Триград ще си търсят правата"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D0%B2%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%B4%D0%BE-%D1%85%D0%B8%D0%B6%D0%B0-%D0%B2%D0%B8%D1%81%D0%BE%D0%BA%D0%BE-%D0%B2-%D1%80%D0%B8%D0%BB%D0%B0-news676189.html", "text": "През изминалото денонощие е регистриран смъртен случай в района на хижа \"Рибни езера\" в Рила. Това съобщиха от Планинската спасителна служба (ПСС) при БЧК. Починала е възрастна жена, на пътеката от Кирилова поляна към хижа \"Рибини езера\", на около час от хижата. Предполага се, че е брала гъби или билки и е починала от инсулт. Сигналът е подаден от чуждестранни туристи, слизайки от хижа \"Рибни езера\" в РПУ - Рила. За съжаление е минало много време от смъртта на жената до подаването на сигнала, тъй като в района липсва възможност за каквато и да е комуникация. Екип на ПСС и представител на полицията са отишли на място. Тялото на жената е транспортирано в болницата в град Рила.", "date": "2017.07.18", "title": "Откриха мъртва възрастна жена до хижа високо в Рила"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%BA%D0%BE%D0%BB%D0%B5%D0%BD%D0%B5-%D0%BF%D1%80%D0%B5%D0%B4-%D0%B0%D0%BF%D0%BE%D1%81%D1%82%D0%BE%D0%BB%D0%B0-%D0%BB%D0%B5%D0%B2%D1%81%D0%BA%D0%B8-%D0%B7%D0%B0-180-%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BE%D1%82-%D1%80%D0%BE%D0%B6%D0%B4%D0%B5%D0%BD%D0%B8%D0%B5-news676138.html", "text": "Политици, институции и граждани честват 180-годишнината от рождението на Апостола Васил Левски пред паметника му в Борисовата градина. Да почетат Левски бяха кметът на София Йорданка Фандъкова, председателят на Народното събрание Димитър Главчев, омбудсманът на България Мая Манолова и депутати от ГЕРБ, както и военни. \"Нашите управници днес трябва да вземат пример от него, да бъдат горди, изправени и безсребърници. Но ги е срам да го погледнат в очите\", това заяви Мая Манолова по повод 180 от рождението на Апостола, като преди това поднесе цветя на паметника и се поклони.", "date": "2017.07.18", "title": "ИЗВЪНРЕДНО В ПИК ТV! България на колене пред Апостола Левски за 180-а годишнина от рождението му (ОБНОВЕНА)"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D1%80%D0%B0%D0%B9-%D0%BD%D0%B0-%D0%BA%D1%8A%D1%81%D0%B8%D1%82%D0%B5-%D0%BF%D0%BE%D0%BB%D0%B8-%D0%B8-%D0%B4%D1%8A%D0%BB%D0%B1%D0%BE%D0%BA%D0%B8%D1%82%D0%B5-%D0%B4%D0%B5%D0%BA%D0%BE%D0%BB%D1%82%D0%B5%D1%82%D0%B0-%D0%B2-%D0%B3%D0%BE%D0%BB%D1%84%D0%B0-%D0%B2%D0%B8%D0%B4%D0%B5%D0%BE-news676168.html", "text": "американката Пейдж Спиранак В центъра на огромен скандал се оказа женската професионална асоциация по голф (LPGA) заради въведения нов дрескод за състезателките. Занапред ще бъдат забранени дълбоките деколтета и късите поли, като се установява минимална дължина. Мярката ще засегне в огромна степен , която е от секссимволите на женския голф. Според организацията така ще се позволи на голфърките да изграждат имидж на основата на професионалните си успехи и ще се подобри репутацията на спорта. Новият дрескод беше оспорен веднага от различни групи. Според “Вог” той е писан от учителка в църковно училище. Бивши състезатели също не виждат целесъобразност в нововъведението.", "date": "2017.07.18", "title": "Огромен скандал! Край на късите поли и дълбоките деколтета в голфа (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D1%84%D0%B0%D0%BB%D1%81%D1%82%D0%B0%D1%80%D1%82-%D0%BD%D0%B0-%D0%BF%D1%8A%D1%80%D0%B2%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0-%D0%B4%D0%B5%D0%BD%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news676137.html", "text": "Протестно шествие в подкрепа на Националната гражданска инициатива за промени в образователната система трябваше да тръгне от Храм-паметника \"Св. Александър Невски\". То трябваше да продължи пред сградата на парламента, кръстовището на Софийския университет и ще приключи пред Националната библиотека „Св. св. Кирил и Методий“, където в продължение на два часа до 13.00 часа ще се проведат обсъждания за реализирането на предложените промени в системата на образованието. Изненадващо обаче, първият от плануваните протести днес не успя да тръгне. На шествието вместо това имаше само репортери готови да отразят събитието и полицаи, които да бдят за реда. Появиха се все пак десетина клетници, готови за шествие, но това едва ли ще се случи. На един от вдигнатите плакати беше изписано: \"Настояваме за независима комисия за образованието\". Довечера пък се окачва да тръгне вълната от бунтове на полицаите, които искат повишение на заплатите.", "date": "2017.07.18", "title": "ИЗВЪНРЕДНО В ПИК ТV! Фалстарт на първия протест за деня (ОБНОВЕНА)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D0%BD%D0%B0-%D0%BB%D0%B0%D1%83%D1%82%D0%B0-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D0%BC%D0%B0%D1%80%D1%82%D0%B8%D0%BD-%D0%BA%D0%B0%D0%BC%D0%B1%D1%83%D1%80%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BF%D0%BE-%D0%B0%D0%B4%D1%80%D0%B5%D1%81-%D0%BD%D0%B0-%D0%BA%D1%80%D1%83%D1%88%D0%B0%D1%80%D1%81%D0%BA%D0%B8-%D0%B0%D0%B7-%D1%81%D1%8A%D0%BC-%D0%BB%D0%BE%D0%BA%D0%BE%D0%BC-news676262.html", "text": "Звездата на Локо (Пловдив) Мартин Камбуров обяви защо си тръгва от \"Лаута\". Причината за решението на нападателя са влошените му отношения със собственика Христо Крушарски. \"Аз с Крушарски не съм говорил. Имах да си взимам пари, взех си ги и това е. Тръгвам си. Решението ми е категорично. Все още не съм избрал посока, ще видим. Никога не съм ощетил Локомотив, никога не съм печелил от Локомотив. Напротив, само съм давал. Причината е неадекватни решения и изказвания на президента. Той не е Локомотив. Локомотив е публиката и тези хора като мен, които са си оставили имената - Бонев, Бащата, Бог да го прости Аян, аз съм в това число\", изригна Камбуров. \"Аз съм стоял три години когато нямаше никой тук и съм стоял без заплата, феновете ни събираха пари. Да се казва, че сега си тръгвам заради пари е малко смешно. Май месец бяхме взели само за януари заплата и оставаха 4 мача преди края на сезона. Имахме някакъв шанс за Европа, нямаше един лев в клуба, аз изкарах от мен си една сума, за да дам на клуба да се раздадат пари\", добави обиденият Камбуров. Ето и как коментира последния си разговор с Христо Крушарски: \"Точно 3 минути го слушах, беше доста емоционален. Каза неща, които няма как да каже на Мартин Камбуров. Аз съм човек с име и достойнство. С този човек няма какво да си кажа повече\".", "date": "2017.07.18", "title": "Скандалът на \"Лаута\" се разраства! Мартин Камбуров изригна по адрес на Крушарски: Аз съм Локомотив, а ти си неадекватен!"}
{"url": "http://pik.bg/%D0%B3%D0%BB-%D0%BA%D0%BE%D0%BC%D0%B8%D1%81%D0%B0%D1%80-%D0%BD%D0%B8%D0%BA%D0%BE%D0%BB%D0%BE%D0%B2-18-%D1%85%D0%B8%D0%BB%D1%8F%D0%B4%D0%B8-%D1%81%D0%B0-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%BF%D0%BB%D0%B0%D0%BC%D1%8A%D1%86%D0%B8%D1%82%D0%B5-%D0%BA%D1%80%D0%B0%D0%B9-%D0%BA%D1%80%D0%B5%D1%81%D0%BD%D0%B0-%D1%82%D1%80%D1%8A-news676192.html", "text": "БНТ 18 000 са пожарите у нас от началото на годината. Ранените са над 200, а загиналите - 88. Това заяви директорът на пожарната главен комисар Николай Николов пред . По думите му, въпреки валежите опасността от пожари в горите остава. Пламъците, които бушуваха в гората край Кресна през почивните дни вероятно са предизвикани от изхвърлена цигара, коментира Николов. Гл. комисар Николов заяви, че спасените хора от пожари от началото на годината са 750. Той отбеляза, че основните жертви в пожарите са възрастни и трудноподвижни хора, както и хора от т.нар. „рискови малцинства“. „Затова се опитваме лично да влезем в техните домове - чрез социални служби и религиозни организации“, коментира той и добави, че опасността от пожари в България остава висока, въпреки че последните дни има чести валежи. „Трябва да сме внимателни - да спазваме указанията на властите като пожарната, горските стопанства. Видим ли пожар, веднага трябва да се обадим на 112“, каза още гл. комисар Николов. По случай деня на служителите от гражданската отбрана той припомни, че днес празнуват всички служители, които допринасят за безопасността на населението - медици, полицаи, пожарникари и доброволци. Директорът на пожарната заяви, че е въпрос на икономическа и експлоатационна ефикасност дали пожарната и полицията да притежават собствена летателна техника. „Към момента е по-евтино за държавата хеликоптерите да са в Българската армия и на тях да се обучават военните пилоти, а когато е пожароопасения период те да ни помагат. В момента колегите от ВВС са в готовност да ни помагат, когато се наложи“, каза още гл. комисар Николай Николов.", "date": "2017.07.18", "title": "Гл. комисар Николов: 18 хиляди са пожарите от началото на годината, пламъците край Кресна тръгнали от цигара"}
{"url": "http://pik.bg/%D0%B1%D0%BB%D0%B0%D0%B3%D0%BE-%D0%BF%D1%80%D1%8A%D1%81%D0%BD%D0%B0-10-%D0%B1%D0%BE%D0%BD%D0%B0-%D0%B7%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%BC%D0%B0%D0%BB%D0%BA%D0%B8%D1%8F-%D0%B4%D0%B6%D0%B8%D0%B7%D1%8A%D1%81-%D1%81%D0%BD%D0%B8%D0%BC%D0%BA%D0%B0-news676183.html", "text": "За първия рожден ден на малкия Елай, Благой Георгиев не пожали средства. Футболистът вдигна баровско парти за сина си, но не покани другите си две деца на събитието. Бебето, което е родено на 14 юли, посрещна първия си рожден ден с лукс и блясък. Елай получи куп подаръци, а партито му е било подготвяно със седмици. За малкия бе подготвена огромна торта, а Есмер не го изпускаше от ръце, поне на снимките. Специално наета бавачка се грижеше за бебока, след официалната част, но на празника не присъстваха Йоана и Давид - другите две деца на спортиста, пише ежедневник.", "date": "2017.07.18", "title": "Благо пръсна 10 бона за рождения ден на Малкия Джизъс (СНИМКА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BD%D0%BE%D0%B2%D0%B0-%D1%81%D0%B8%D0%BD%D1%82%D0%B5%D1%82%D0%B8%D1%87%D0%BD%D0%B0-%D0%B4%D1%80%D0%BE%D0%B3%D0%B0-%D1%81%D0%B5%D0%B5-%D1%81%D0%BC%D1%8A%D1%80%D1%82-%D0%BF%D0%BE-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B8%D1%82%D0%B5-%D0%BE%D0%BF%D0%B0%D1%81%D0%BD%D0%B8%D1%8F%D1%82-%D0%BD%D0%B0%D1%80%D0%BA%D0%BE%D1%82%D0%B8%D0%BA%D1%8A%D1%82-%D0%B5-%D0%B7%D0%B0%D0%BC%D0%B0%D1%81%D0%BA%D0%B8%D1%80%D0%B0-news676158.html", "text": "Много от синтетичните наркотици лесно могат да се поръчат по интернет. Най-уязвими са подрастващите, защото синтетичната дрога може да бъде намерена в сайтове, където законно се предлагат модерни стоки за младите хора. За Варна статистиката сочи, че най-употребяваната дрога е марихуаната, следват амфетамините, кокаинът и таблетките екстази. Много от синтетичните наркотици лесно могат да се поръчат по интернет. Най-уязвими са подрастващите, защото синтетичната дрога може да бъде намерена в сайтове, където законно се предлагат модерни стоки за младите хора. За Варна статистиката сочи, че най-употребяваната дрога е марихуаната, следват амфетамините, кокаинът и таблетките екстази.", "date": "2017.07.18", "title": "ЕКСКЛУЗИВНО! Нова синтетична дрога сее смърт по дискотеките! Опасният наркотикът е замаскиран като ароматизатор, билка за пушене и дори... соли за вана"}
{"url": "http://pik.bg/%D0%B7%D0%BB%D0%B0%D1%82%D0%BE-%D0%BC%D0%B5%D0%B6%D0%B4%D1%83-%D1%86%D0%B8%D1%86%D0%B8%D1%82%D0%B5-%D0%BD%D0%BE-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8%D1%82%D0%B5-%D0%BD%D0%B5-%D1%81%D0%BF%D1%8F%D1%82-news676178.html", "text": "Контрабандно пренасяни 230 грама златни бижута и 118 грама сребърни накити задържаха при съвместни действия митнически и гранични служители на пункт Лесово, съобщиха от Агенция „Митници”. В следобедните часове на 14 юли на трасе „Входящи леки автомобили и автобуси\" на МП Лесово пристига лек автомобил с българска регистрация. В него са пътували трима български граждани - мъж и две жени. Извършена е щателна проверка както на колата, така и на пътниците. В зоната за митнически контрол, на отправените въпроси дали пренасят стоки, валута или валутни ценности, подлежащи на деклариране, тримата български граждани са отговорили отрицателно. След това служители от митническа мобилна група са пристъпили към проверка на автомобила и багажа. Извършен е и личен преглед на двете жени. В сутиена и дамската чанта на една от жените са открити 3 пакета, съдържащи общо 34 бижутерски изделия от злато и сребро - гривни, пръстени, колиета. В дамската чанта на втората жена са откри още 2 пакета с 9 масивни бижутерски изделия от благородни метали. Задържани са общо недекларирани 230 грама златни и 118 грама сребърни изделия. Срещу двете български гражданки, с адресни регистрации в град Сливен, са съставени актове. Иззетите накити подлежат на отнемане в полза на държавата.", "date": "2017.07.18", "title": "Злато между циците, но митничарите не спят"}
{"url": "http://pik.bg/%D1%85%D0%BE%D1%80%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-%D0%BF%D1%8A%D1%80%D0%B2%D0%B8-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%82-%D0%B4%D1%8A%D1%80%D0%B2%D0%B0-%D0%B8%D0%BD%D0%B2%D0%B0%D0%BB%D0%B8%D0%B4%D0%B8%D1%82%D0%B5---%D0%BD%D0%B5-news676200.html", "text": "В нашето село Капитан Димитриево парадокси и абсурди колкото искате. Така например „Български пощи” тръбят, че са бедни и не могат да дават големи заплати. В същото време пощенският клон в селото се намира в частна сграда, при положение че имаме обществени с празни помещения. Работи се на принципа „ще ти дам, ама не от моя джоб”. В селото имаме и доста хора с увреждания. Те са организирани в съюз на инвалидите. В него червеният кмет е внедрил свои хора със съмнителни данни за инвалидност, които му доносничат в замяна на това. Те първи получават продукти и дърва. Тоя човек раздели хората в селото ни на нужни и ненужни. За едни ще има дърва, за други - не.  Даже отправя заплахи към тия, дето не играят по неговата гайда. Аз, въпреки че съм човек с увреждания, досега не съм взел и един грам дърва или продукти. И даже се гордеех с това, като си мислех, че така ще зарадвам някой по-голям нещастник от мен. Но не. Тук се работи на принципа „да вземем от нещастните и да дадем на алчните и ненаситните”. Какво обаче като си избрахме и гербер за кмет на общината. Едно голямо нищо. Продължаваме все така да си ходим по улици с чакъл, а по асфалта ходят червените богаташи. Все така стои срутен мостът над реката и там е пълно с коли, защото оттатък е гробището ни. Благой Димитров, с. Капитан Димитриево, област Пещера", "date": "2017.07.18", "title": "Хора на кмета първи получават дърва, инвалидите - не  "}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B6%D0%B0%D0%BB%D0%B8-%D0%B7%D0%B0-%D0%B0%D0%BF%D0%BE%D1%81%D1%82%D0%BE%D0%BB%D0%B0-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news676208.html", "text": "Лидерът на БСП Корнелия Нинова почете 180-та годишнина от рождението на апостола на свободата Васил Левски с прочувствено обръщение във Фейсбук. \"На този ден е роден големият син на България – Васил Левски. Възхищавам се на прозрението, с което е начертал пътя на Отечеството ни за десетилетия напред. Прекланям се пред смелостта, с която се е борил за свободата и добруването на народа ни. Вярвам, че идеалът му за чиста и свята република и равенство на другите европейски народи е жив и днес. Липсваш ни, Апостоле. Имаме нужда от твоята чистота, сила и себеотрицание. Поклон!\", написа Нинова в социалната мрежа.", "date": "2017.07.18", "title": "Корнелия Нинова жали за Апостола във Фейсбук"}
{"url": "http://pik.bg/%D0%BA%D0%BD%D0%B8%D0%B3%D0%B0%D1%82%D0%B0-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D1%84%D0%B0%D0%BA%D1%82%D0%B8-%D0%B8-%D1%84%D0%B8%D0%BA%D1%86%D0%B8%D0%B8-%D0%BE%D1%82%D0%B3%D0%BE%D0%B2%D0%B0%D1%80%D1%8F-%D0%BD%D0%B0-%D0%BD%D0%B0%D0%B9-%D0%B1%D0%BE%D0%BB%D0%B5%D0%B7%D0%BD%D0%B5%D0%BD%D0%B8%D1%82%D0%B5-%D0%B2%D1%8A%D0%BF%D1%80%D0%BE%D1%81%D0%B8-%D0%B2-%D0%BD%D0%B0%D1%88%D0%B0%D1%82%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%B2-news676186.html", "text": "Най-добрият начин да почетем Апостола на свободата днес, когато честваме 180-годишнината от неговото рождение, е да направим още една стъпка към опознаването на героя. Възможност за това ни дава уникалното разследване за живота и смъртта му - . Книгата на историка Веселин Игнатов е на пазара слогото на издателство \"Милениум\". Безценното за всеки родолюбец четиво е най-добрият подарък за вашите деца, внуци и близки по повод една от най-важните дати в националния календар, на която прекланяме глава пред делото на Дякона. Документалният труд отвежда читателя до ясни и категорични отговори по най-болезнените и спорни въпроси, свързани с биографията на Левски. Игнатов преосмисля дори неща, които смятаме за безспорни, сред тях е денят на раждането на Апостола. Ще разберете още: Най-иконичната фигура в българския хронопис тревожи народната памет почти век и половина след смъртта си. Възхваляван или обругаван, Апостола на свободата е многократно и без свян използван за всевъзможни демагогски каузи. Само книги като настоящата, които старателно и добросъвестно изследват всички сведения, без да манипулират читателя, могат да изкупят донякъде историческата ни гузност, да възкресят вярата, че не сме робско стадо и народ от предатели, и да ни дадат сили да съградим чистата и свята република, за която героите ни са платили с живота си. Кой предаде Левски? Поп Кръстьо, Димитър Общи или някой трети? Защо е осуетено избавлението му след ареста? Къде е гробът на героя и къде в никакъв случай не би могъл да бъде? Имал ли е заместници? А също и имал е жена до себе си... Сред множеството разнопосочни следи истината лъсва, подплатена с факти и документи, изровени измежду тонове от свидетелства на очевидци, неизвестни страници на държавните архиви и трупани с годините исторически трудове. Игнатов старателно и добросъвестно анализира всички сведения и извежда на преден план най-правдивата теза. Той съпоставя източниците, посочва уликите и представят събитията от живота на националния герой като в криминален процес.", "date": "2017.07.18", "title": "Книгата \"Васил Левски. Факти и фикции\" отговаря на най-болезнените въпроси в нашата история (ВИДЕО)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D0%BD%D0%B8%D0%BC%D0%BA%D0%B8-18-%D0%BC%D0%B0%D1%86%D0%BA%D0%B0%D1%82%D0%B0-%D0%BD%D0%B0-%D0%B1%D0%BE%D0%B6%D0%B8%D0%BD%D0%BE%D0%B2-%D1%81%D0%B5%D0%BA%D1%81%D0%B8-%D0%BA%D1%80%D0%B0%D0%B9-%D0%B1%D0%B0%D1%81%D0%B5%D0%B9%D0%BD%D0%B0-%D1%81%D0%BB%D0%B5%D0%B4-%D1%82%D1%83%D1%80-%D0%B8%D0%B7-%D0%BC%D0%BE%D0%BB-%D0%B2-%D0%BC%D0%B8%D0%BB%D0%B0%D0%BD%D0%BE-news676163.html", "text": "Бившият национал Валери Божинов използва почивните дни, за да обнови своя и на половинката си Биляна Дол гардероб с шопинг тур в италианската столица на модата Милано. В момента българинът играе за швейцарския Лозана, като разстоянието до Милано е само 330 км. Атрактивната двойка не пропусна да се снима пред катедралата, а красивата сръбкиня веднага привлече погледите на минувачите като магнит. По-късно Валери се снима и с придобивките си и получи много положителни коментари за стила си, като повече са от Сърбия, където Божинов е на голяма почит след престоя си в Партизан. Половинката му пък се отдаде на релакс край басейна след уморителното обикаляне на бутиците.", "date": "2017.07.18", "title": "ГОРЕЩИ СНИМКИ (18+)! Мацката на Божинов секси край басейна след тур из мол в Милано"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-%D1%82%D0%BE%D0%BC%D0%B0-%D0%B1%D0%B5%D0%BB%D0%B5%D0%B2-%D0%B5-%D0%BD%D0%B5%D0%BB%D0%B8%D0%B3%D0%B8%D1%82%D0%B8%D0%BC%D0%B5%D0%BD-%D0%B8-%D0%BD%D1%8F%D0%BC%D0%B0-%D0%BF%D1%80%D0%B0%D0%B2%D0%BE-%D0%B4%D0%B0-%D1%85%D0%BE%D0%B4%D0%B8-%D0%BD%D0%B0-%D1%81%D1%80%D0%B5%D1%89-news676193.html", "text": "Нови екшъни разстресоха еколозите след като преди седмица главата на Зеления октопод Тома Белев е присъствал на заседание в МОСВ. От Националната асоцияция \"Българско Черноморие\" изпратиха отворено писмо по казуса до медиите, в което протестират срещу факта, че Белев се представя за лице на всички еколози. Ето какво пише в писмото. \"На 15.07.2017 г. на електронната поща на Национална асоциация Българско Черноморие” получихме писмо от лице, представящо се като председател на управителния съвет на ,,Асоциация на парковете в България”. Дали има право това лице да се легитимира, като такова се е произнесъл българският съд по дело № 11721/2014 на 07.04.2015 г. Това пишат от \"Българско Черноморие\" до Министерството на околната среда и водите в разпространено от тях писмо до стотици хора. В своето тълкувание Българският съд е оставил без движение жалбата на жалбоподателя: \"...съдът е оставил без движение производството по делото, поради констатирана нередовност на жалбата, а именно липса на доказателства за наличие на представителна власт Тома Белев да представлява Асоциация на парковете в България.\" По-долу чрез мотиви съдът се произнася с определение: ,,…Настоящият състав на ВАС, като прецени представените по делото писмени доказателства намира следното: Видно от представения Устав на сдружението – чл. 36, ал.1, Председателят на УС е член на същия и представлява Асоциацията пред институциите. От представеното по делото удостоверение, издадено от Софийския градски съд (СГС), се установява, че УС на сдружението се състои единствено от Юридически лица ­ пет дирекции, съответно на природните паркове \"Витоша\", \"Русенски Лом\", \"Рилски манастир\", \"Златни пясъци\" и \"Сините камъни\", всяка една от които представлявана от определено физическо лице. Един от членовете на УС е ДПП \"Витоша\", представлявана от физическото лице Тома Георгиев Белев, който към момента на учредяване на сдружението и избирането на управителните му органи (28.01.2003 г.) е представлявал ДПП \"Витоша\" по силата на трудово правоотношение. Ето защо независимо от факта, че в удостоверението е посочено, че председател на УС е Тома Белев, в случая същият не е избран като такъв в лично качество, а в качеството му налице, което по силата на заеманата от него длъжност ­ директор на ДПП \"Витоша\", член на УС. Понастоящем същият не притежава това качество, тъй като видно от писмо изх. № РД­107­1 от 03.06.2014 г. на Директора на парка към настоящия момент, същият не заема длъжността директор на ДПП \"Витоша\", поради прекратяване на трудовото му правоотношение. Освен това, следва да бъде съобразен и факта, че с решенията на общото събрание, проведено на 28.01.2003 г, по т. 6, г­н Белев е избран с мандат от 5 (пет) години за председател на УС на сдружение \"Асоциация на парковете в България\", при което мандатът на същия е изтекъл през 2008 г., а жалбата е подадена на 19.08.2014 г. По делото не са представени доказателства, от които да се установи, че Тома Белев към момента на подаване на жалбата и към настоящия момент има правомощие да представлява асоциацията, като с това не са изпълнени и дадените от съда указания за отстраняване на нередовността на жалбата. С оглед на изложеното съдът намира, че в случая са налице предпоставките по чл. 158, ал. 3 АПК ­ в седем дневен срок не са изпълнени дадените от съда указания за отстраняване нередовностите по жалбата, към която не са приложени доказателства за представителството на организацията­жалбоподател, съобразно изискванията на чл. 151, т.1 АПК. При това жалбата е подадена от лице, което както към момента на подаването й, така и към настоящия момент не притежава представителна власт, поради което същата е недопустима и следва да бъде оставена без разглеждане, а производството по делото прекратено. По изложените съображения и на основание чл. 158, ал.3 и чл. 159, т. 1 от АПК, Върховният административен съд, Пето отделение ОПРЕДЕЛИ: ОСТАВЯ БЕЗ РАЗГЛЕЖДАНЕ жалбата, подадена от Тома Белев от името на сдружение \"Асоциация на парковете в България\" против Становище изх. № ОВОС­24/04.08.2014 г. на Министъра на околната среда и водите и ПРЕКРАТЯВА производството по адм. дело № 11721/2014 г. по описа на Върховния административен съд. ОПРЕДЕЛЕНИЕТО подлежи на обжалване в 7­дневен срок от съобщаването му пред Петчленен състав на Върховния административен съд…” Определението не е обжалвано и е влязло в сила. Към настоящия момент, не ни е известно да съществува ,,Асоциация на парковете”, в която да членуват повече от две дирекции на паркове в България. По тази причина, не съществува и управителен съвет от минимум трима представители на дирекции на парковете. Не ни е известно да съществува и ,,Асоциация на парковете в България”, регистрирана от физически лица свързани по какъвто и да е начин - пряко или косвено с националните или природните паркове в България. След като има тълкувателно решение на Българският съд, че лицето подписало се като председател на УС на АПБ, няма представителна власт като такъв, е лично решение на Министъра на околната среда и водите, дали ще се съобрази с тълкувателното определение на Българският съд или не. В писмото до Вас има и уникален пример за задкулисни милиционерски разсъждения. От написаното ние разбираме, че организации представляващи сдружения на физически лица, сдружения на юридически лица, браншови организации и др., трябва да провеждат ОБЩЕСТВЕНИ ОБСЪЖДАНИЯ, инициирани от МОСВ и фирма изпълнител на проект ЗАДКУЛИСНО, ТАЙНО и БЕЗ ДА СЕ КОМЕНТИРА. „…Национална асоциация \"Българско Черноморие\" си позволява да коментира срещата на работните групи по проекта, проведена на 14.07.2017 година…”. Милиционерското мислене се доказва и от израза ,,…Асоциацията на парковете \"преглътна\" досегашното участие на тази организация…”. Няма как един поканен гост в дадена работна група да се счита упълномощен от домакина, та да се разпорежда по милиционерски кой да присъства и кой не в работната група. Длъжни сме да Ви уведомим и разясним, че процеса на реституция е процес на възстановяване на частната собственост, заграбена от управляващите тоталитарната държава Народна Република България – БКП в периода 1944-1990 г. Закона за възстановяване на собствеността върху земеделските земи, не беше включил в себе си възстановяване на солниците, тъй като до 1944 г. солници са съществували само в град Поморие. От дълбока древност през Първото и Второто българско царство, османската империя и Третото българско царство, та и до ден днешен единствено частни солници са съществували само в град Поморие. Изключение прави периода 1944-1990 г.- период, в който тези солници са били национализирани. След като Закона бе допълнен, че солниците трябва да се реституират (да се върнат на собствениците или техните наследници), собствениците възстановиха собствеността си върху солниците. Това беше справедлив акт за овъзмездяване на ограбените. Част от солниците намиращи се в центъра на старо Поморие, бяха с разрушени „тигани”. На тази територия се прие устройствен план и се построиха сгради с необходимата инфраструктура- ВИК, ЕЛ, телекомуникации, улици, тротоари, озеленяване. Този процес на устойчиво развитие, явно не може да се преглътне от хора, които не приемат развитието в България. Писмото до Вас завършва с доста неприлично предложение – „Асоциация на парковете в България, ще се радва да се срещне с министъра на околната среда и водите и да сподели позицията си за управлението на Натура 2000 мрежата в друг формат…”. Поканеният (легитимно представляващият АПБ или НЕ - Българският съд се е произнесъл за това), си позволява да поставя условия, които са сепаратистки за формата на поканата. Какъв е формата на срещата с министъра е много ясно и разбираемо написано в самата покана - „В случай на желание за участие в срещата, моля потвърдете на адрес…”. Елементарното логично мислене води до извода, че който не желае, може и да не присъства. С неприсъствието на 1 или 5 човека, светът няма да свърши, но с воденето на задкулисни разговори за правата на собствениците на имоти - единствените донори на биоразнообразие, може и да свърши. Обръщаме се към Вас, да пренебрегнете епитетите и квалификациите употребени в писмото изпратено до Вас, на 15.07.2017 г. от лицето представящо се като председател на УС на АПБ. Под нашето достойнство е да квалифицираме този стил на официална кореспонденция. След като в отвореното писмо се обърнахме само до членовете на БСК и не сме споменавали нито една друга организация в работната група, то лицето подписващо се като председател на УС на АПБ и не успял кандидат за броене на делфини срещу 3,5 милиона лева, явно се е припознал, като член на радикална зелена организация с някакви неизвестни на обществото връзки с г-н Сашо Дончев - председател на БСК. От Управителния съвет на Национална асоциация „Българско Черноморие”", "date": "2017.07.18", "title": "ЕКШЪН! Асоциация \"Българско Черноморие\": Тома Белев е нелигитимен и няма право да ходи на срещи в МОСВ"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BF%D0%BB%D0%B0%D1%88%D0%B8-%D1%82%D0%B5%D1%85%D0%B5%D1%80%D0%B0%D0%BD-%D1%81%D1%8A%D1%81-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%BE-%D0%B5-%D0%B3%D0%BE%D1%82%D0%BE%D0%B2-%D0%B4%D0%B0-%D1%81%D0%BF%D0%B0%D0%B7%D0%B8-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news676147.html", "text": "Президентът на САЩ Доналд Тръмп заяви, че няма да отмени Ядреното споразумение с Иран, според което Техеран намали продукцията на ядрени материали в замяна на облекчаване на санкциите срещу него, предава агенция Франс прес. „Условията са посрещнати въз основа на наличната на САЩ информация“, сочи анонимен представител на Белия дом. Той добави, че в момента се обмислят нови, неядрени санкции срещу Техеран. „Очакваме да приложим нови санкции, които ще затруднят иранските програми за ракети и бързи кораби“, посочи източникът.", "date": "2017.07.18", "title": "Тръмп плаши Техеран със санкции, но е готов да спази ядреното споразумение"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B0%D0%BB%D0%B5%D0%BA%D1%81-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D1%87%D0%B5-%D1%83%D0%B1%D0%B8%D0%B5%D1%86%D1%8A%D1%82-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B2%D1%81%D0%B8%D1%87%D0%BA%D0%B8-news676160.html", "text": "Всички обстоятелства около скандала в Бяла са изяснени. Всички свидетели са дали показания пред съдия и казват ясно кой е ударил Алекс. Ударът е нанесен от лицето, което е задържано. Това обяви пред Нова тв главният секретар Младен Маринов. Припомняме, че инцидентът е станал рано на 9 юли. Александър се прибирал с приятели от дискотека, когато са били пресрещнати от група от 12 души. Единият от тях поискал цигара, но тъй като момчето нямало в себе си, отказало да даде. Последвал скандал, който прераснал в побой. Александър бил ударен в главата с бутилка от уиски, при което младежът паднал на земята окървавен. Младежът е откаран с линейка в болницата в Русе, където бе настанен в интензивното отделение в кома, с опасност за живота, където преди дни почина. Главният комисар коментира и телефонните измами, които не спират.“Обикновено към Ветово водят сигналите. Тече проверка в Русе по такъв сигнал, но към момента нямаме данни полицаи да се забъркани в схемата. Когато някой бъде хванат, задържаните започват да въвличат много хора, за да може да се отърват. Иначе хората все повече проверяват сигналите. Това е добре, защото означава, че хората вече са информирани и не предприемат бързи действия“, каза още Маринов.", "date": "2017.07.18", "title": "НОВИ РАЗКРИТИЯ ЗА СМЪРТТА НА АЛЕКС! Младен Маринов категоричен, че убиецът е задържан! Всички свидетели го посочили"}
{"url": "http://pik.bg/%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87%D0%B8%D1%82%D0%B5-%D1%81%D0%B0%D0%BC%D0%BE-%D0%B2-%D0%BF%D0%B5%D1%80%D0%B8%D1%84%D0%B5%D1%80%D0%B8%D1%8F%D1%82%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news676148.html", "text": "\" Едната е от 7-и километър в посока Искър около \"Цариградско шосе\", в която да се развива високо строителство; другата е в западно направление - продължението на \"Царица Йонна\" с Околовръстен път; и в района на Централна ж.п. гара. Като за останалите зони слагаме ограниченията до 75 метра, а в комплексите – до 125 метра\", каза Здравков. \" Едната е от 7-и километър в посока Искър около \"Цариградско шосе\", в която да се развива високо строителство; другата е в западно направление - продължението на \"Царица Йонна\" с Околовръстен път; и в района на Централна ж.п. гара. Като за останалите зони слагаме ограниченията до 75 метра, а в комплексите – до 125 метра\", каза Здравков.", "date": "2017.07.18", "title": "Предложение: Небостъргачите само в периферията на София "}
{"url": "http://pik.bg/%D0%B7%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B3%D0%B5%D0%BD-%D0%BF%D0%B5%D1%82%D1%80%D0%BE%D0%B2-%D0%BD%D0%B0%D0%B9-%D1%82%D0%B5%D0%B6%D0%BA%D0%BE-%D0%B5-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D0%B2-%D0%BB%D0%BE%D0%B2%D0%B5%D1%87-%D0%B8-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news676157.html", "text": "\"Това е срамен случай, ако е верен\". Така коментира здравният министър генерал Петров скандала с дупнишката болница и фалшивата диплома на доскорошния директор. Ген. Петров изрази съмнение, че е възможно бърз оздравителен план за здравното заведение. По повод състоянието на болниците, той заяви, че положението не е никак задоволително и на места здравните заведения са в окаяно състояние. \"до края на годината аз трябва да съм готов да въвеждане на един унифициран модел за управление на болниците\", допълни ген. Петров. Първенци по критичност пък ловешката болница и Университетската болница в Стара Загора. За насилието над лекари, ген. Петров заяви, че работещите в лечебните заведения нямат вина за състоянието им, а фокуса трябва да е насочен към мениджмънта. \"По отношение на физическото насилие, жалко-започваме да се излагаме като общество. Трябва да има сериозна реакция от всички структури на обществото\", допълни още здравния министър. Ген. Петров похвали главния прокурор Сотир Цацаров за адекватната реакция по отношение на насилието над лекари и това, че ще има бързо производство и да се прилага закона. \"Аз също дълги години работех на конфликто място, където се съобщават лоши новини, бих ги посъветвал да бъдат професионалисти, да бъдат внимателни и дипломатични, защото е най-лесно да паднеш на нивото на простака\", допълни проф. Петров. Здравният министър похвали своя предшественик Петър Москов за опитите му за налагане на националната здравна карта, проекта за спешната помощ, който е малко забавен заради смяната на правителствата. \"Под милион струва системата за пръстовия отпечатък, ако му бяха дали още време можеше и да видим резултат\", заяви още здравният министър. За паник бутоните той допълни, че се очаква до края на септември вече всяка кола да бъде оборудвана, както и да имат гласова връзка с диспечъра.", "date": "2017.07.18", "title": "Здравният министър ген. Петров: Най-тежко е състоянието на болниците в Ловеч и Стара Загора"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%87%D0%B0%D1%81%D0%BE%D0%B2%D0%B5-%D0%BF%D1%80%D0%B5%D0%B4%D0%B8-%D1%88%D0%B5%D1%81%D1%82%D0%B2%D0%B8%D0%B5%D1%82%D0%BE-%D0%B2-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%80%D0%B8-%D0%B8-%D0%BA%D0%B8%D0%BF%D0%B8-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B0--news676180.html", "text": "- Да. В 18:30 служителите на МВР в София ще се съберат в градинката до храма \"Св. Седмочисленици\", която е на броени метри от сградата на МВР. Излагаме ясни искания. - Да. На 20 юли ще има протест във Варна. А след това нямаме точно фиксирани дати, но ще има Добрич, Бургас, Благоевград, Сандански и т.н. Вероятно ще има и още, но дано не се налага. - Разговори не се водят. - По исканията, които издигнахме, единственият резултат е изменението в Закона, с което ще имат възможност колегите, които дълги години не са получавали униформи, да получат паричната му равностойност. Това е единственият резултат до момента. - Няма такива разговори. Нещата излизат чрез вас в медиите, защото при нас информация за нещо друго няма. - Не е невъзможно. При наличие на излишъци в бюджета, ако има някакви натрупвания, може да се случи и без изменение в Закона. А и изменение в Закона не е невъзможно, включващо актуализация на бюджета, защото е правено. Прави се почти всяка година досега. - Започваме, както казах, серия от локални протести и ще се разрастват, така че не гоним масовост. Просто поддържаме нещата, за да покажем, че не се каним да спираме. - Той твърди, че е диалогичен, че преговаряме… Но аз, честно казано, в преговори до този момент за увеличение на заплатите не съм участвал. Освен в едно заседание на съвета за социално партньорство, на което стана въпрос, че евентуално може би… А и това не беше част от дневния ред. Това е разговорът за заплатите.", "date": "2017.07.18", "title": "ЕКСКЛУЗИВНО И САМО В ПИК! Часове преди шествието в полицията ври и кипи? Шефът на синдиката Валентин Попов: Протестите ще се разрастват! Никой не говори с нас за увеличение на заплатите"}
{"url": "http://pik.bg/%D0%B4%D0%BD%D0%B5%D1%81-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D1%87%D0%B5%D1%82%D0%B8%D1%80%D0%B8-%D0%BA%D1%80%D0%B0%D1%81%D0%B8%D0%B2%D0%B8-%D0%B8%D0%BC%D0%B5%D0%BD%D0%B0-news676151.html", "text": "Днес Българската православна църква отбелязва деня на страдание на свети мъченик Емилиан. Той е роден и живял в гр. Доростол (днешна Силистра), бил роб у един грък и изповядвал вярата на Христа Иисуса. В онова време по десния бряг на Дунава живеели славяни. Затова е твърде възможно св. Емилиан да е бил славянин. Отстъпникът Юлиан изпратил в Доростол един жесток управител, за да подложи на мъки всички християни там, ако откажат да почитат боговете. Управителят пристигнал в града и при първата си среща с гражданите запитал: “Кои са тук християни?” Гражданите били изплашени от мълвата за жестокостта на управителя. Затова отговорили, че измежду тях няма нито един християнин – всички се кланят на боговете. Във възторг от мисълта, че само името му е разсеяло християнската вяра в Доростол, надменнният управител дал разкошно угощение на гражданите. Тежко било за блажения Емилиан да слуша самохвалството на един езичник и да вижда, че липсата на твърдост у християните се обръща в позор за християнството. И ето, когато управителят пирувал, той взел чук, отишъл в капището и строшил идолите. Поклониците на езичеството не знаели кой е изпочупил идолите им. По подозрение те заловили един невинен земеделец. Като чул за това, Емилиан се явил при защитниците на боговете и им заявил: “Аз строших вашите силни богове!” Той бил хванат и заведен при управителя. \"Кой те научи така да безчестиш боговете?, запитал го разгневеният управител. \"Бог и душата ми!\", спокойно отговорил изповедникът. Той добавил: \"Сега и умният управител и всеки друг да видят колко са безсилни, колко са глухи и неми вашите идоли, считани за богове! Камък и дърво, преработени в идоли – ни един не се защити\". Разярен от смелия глас на правдата, управителят заповядал да прострат изповедника на земята и да го бият с волски жила. Слугите немилостиво го били. Кръв шуртяла от раните. Управителят издал строга заповед: Градоначалникът да внесе в полза на царската хазна един фунт сребро, загдето държи у себе си слуга, непокорен на боговете, а от гражданите изискал да внесат фунт злато, загдето казали, че между тях няма християни. Той заповядал още Емилиан да бъде изгорен в огън. Вън от града, на брега на Дунава, била приготвена и запалена голяма клада. В нея хвърлили мъченика. Чрез жената на управителя, която била тайна християнка, християните получили разрешение да погребат тялото на мъченика, пострадал на 18 юли 362 г. Мъжеството на св. Емилиан въодушевило с твърдост и другите християни, които дотогава се криели от страх. Свирепият управител погубил мнозина от тях, свидетелстват Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). Страдание на свети мъченик Емилиан При царуването на нечестивия Юлиан богоотстъпник било повдигнато жестоко гонение срещу християните, което подобно на вихър или буря смутило цялата вселена. До всички области и градове на цялата Римска империя била изпратена заповед, според която християните от двата пола и от всички възрасти, независимо към кое племе или народ принадлежали, се предавали без милост на различни мъки и жестока смърт. С тази несправедлива заповед богоненавистният император нарушил правните закони и обагрил целия изток и запад с проливаната безпощадно християнска кръв, като пламтял от гняв и вражда срещу Христос и Неговите раби. Какъв сте, ако името ви започва с буквата Е? Е символизира необходимостта от самоизява, от обмяна на идеи, както и дипломатически способности, проницателност и известна бъбривост. Тази буква предполага възможност за нервни сривове, базирани на сложните взаимоотношения с близките хора. „Е” говори за лесна приспособяемост, повишена сексуалност, често потискана от комплексираност. Подсъзнателно звукът се възприема спокойно, без раздразнение.", "date": "2017.07.18", "title": "Днес празнуват четири красиви имена "}
{"url": "http://pik.bg/7-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D0%BF%D0%BE%D1%80%D0%B0%D0%B4%D0%B8-%D0%BA%D0%BE%D0%B8%D1%82%D0%BE-%D1%81%D0%B5-%D0%BF%D1%80%D0%BE%D0%B2%D0%B0%D0%BB%D1%8F%D0%BC%D0%B5-news676052.html", "text": "Както всеки успешен човек би отбелязал с искреност, провали има и всеки един от нас може да се похвали със свои собствени. Но от всеки провал ние научаваме два еднакво ценни урока. Един от тях е, че има поне една причина за провала ни. Вторият е, че може да се оттласнем от него. Според Шин Кхера, автор на You Can Win, провалите най-често се случват поради една от седем причини. Харви Макей, бизнес лектор и автор на бестселъри, допълва, че всяка една от тези причини може да ни научи на нещо ценно, да ни покаже как да избягваме провалите и попадането в една и съща дупка. Предлагаме ви да се запознаете със 7-те причини и тяхното решение: Повечето хора се провалят, не защото нямат познания или талант, а защото просто се отказват. Важно е да запомните две думи: постоянство и съпротивление. Бъдете постоянни в това, което трябва да бъде направено, и се съпротивлявайте срещу това, което не бива да се прави. Опитайте нови подходи. Постоянството е важно, но повтарянето на едно и същи действие отново и отново, надежката, че този път ще се получи, вероятно няма да ви изведе до успеха. Хвърлете поглед към неуспешно вложените усилия и направете промяна. Хората, които страдат от липса на убеденост, са в средата на пътя. Но какво се случва там? Прескачат ви. Хората без убеденост се провалят, тъй като им липсва увереност и кураж. Понякога те правят нещата по начин, който знаят, че не е правилният. Решете какво е важно за вас. Ако нещо се случва не по точния начин, струва си да се върнете на правилния. Дайте свобода на своята страст. Няма проблем да работите в сътрудничество с някого и да постигнете успеха заедно. Победителите анализират, но те никога не рационализират. Губещите рационализират и разполагат с цял списък извинения, чрез които обясняват провалите си. Променете своята перспектива. Не мислете за неуспеха като за провал. Малко хора успяват в целта си от първия път. Повечето се борят с постоянство и дават най-доброто от себе си, за да разберат как точно да се случат нещата. Някои хора живеят и учат, други само живеят. Провалът е учител, ако имаме правилното отношение към него. Мъдрите хора се учат от грешките си – последните те наричат „опит“. Дефинирайте проблема по-добре. Анализирайте ситуацията – какво искате да постигнете, каква е стратегията ви, какво не работи. Всеки, който е постигнал нещо значимо, го е постигнал с дисциплина. Тя означава самоконтрол, жертване и избягване на разсейващите елементи и изкушенията. Т.е. бъдете фокусирани. Не бъдете перфекционисти. Вероятно имате представа за успеха – как изглежда и как се усеща. Макар това да ви мотивира, всъщност визията ви може да е нереалистична. Успяването в една цел няма да елиминира всичките ви проблеми. Ниската самооценка е липса на самоуважение и признаване на собствената значимост. Хората, които страдат от липса на увереност в себе си, постоянно се опитват да открият себе си. Не си слагайте етикети. Може да сте се провалили, но самите вие не сте провал, докато не спрете да се опитвате. Мислете за себе си като за все още борещи се за постигането на целта. Така ще съхраните своето търпение и целеустременост. Този начин на поведение пречи на хората да поемат отговорност за позицията си в живота. Те си обясняват успеха и провала с късмет. Разчитат на съдбата, а не на своите усилия. Поглеждайте се в огледалото всеки ден и си казвайте – Аз съм шефът! Възможно е да не контролирате всичко в живота си, но разполагате с повече власт, отколкото осъзнавате. Сами сте отговорни за щастието и успеха си. Вашето поведение определя висотата, до която може да се издигнете, пише Профит.бг.", "date": "2017.07.18", "title": "7 проблема, поради които се проваляме"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B2-%D1%8F%D0%BF%D0%BE%D0%BD%D0%B8%D1%8F-%D0%BF%D1%80%D0%B5%D0%BF%D0%BE%D1%80%D1%8A%D1%87%D0%B2%D0%B0%D1%82-%D0%BE%D1%82%D0%BD%D0%BE%D0%B2%D0%BE-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%BB%D0%B8%D0%B2%D0%BD%D0%B8%D1%82%D0%B5-%D0%B4%D1%8A%D0%B6%D0%B4%D0%BE%D0%B2%D0%B5-news676135.html", "text": "Властите в префектура Ниигата в Япония са препоръчали на жителите на региона да се евакуират заради силните дъждове, съобщава телевизионният канал NHK. Заради проливните дъждове сериозно се е повишила опасността от наводнения и свлачища. В резултат на наводненията в Югозападния район Кюсю преди седмица загинаха 32-ма души. И там причина за наводненията станаха обилните валежи.", "date": "2017.07.18", "title": "Бедствие! В Япония препоръчват отново евакуация заради проливните дъждове"}
{"url": "http://pik.bg/%D0%B8%D1%81%D0%BF%D0%B0%D0%BD%D1%81%D0%BA%D0%BE%D1%82%D0%BE-%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B6%D0%BE%D1%80%D0%B4%D0%B8-%D0%B3%D0%BE%D0%BC%D0%B5%D1%81-%D0%B8%D0%B7%D0%BB%D0%B8%D0%B7%D0%B0-%D1%82%D0%B8%D1%82%D1%83%D0%BB%D1%8F%D1%80-%D1%81%D1%80%D0%B5%D1%89%D1%83-%D1%85%D0%B0%D0%B9%D0%B4%D1%83%D0%BA-%D1%81%D0%BF%D0%BB%D0%B8%D1%82-news676134.html", "text": "Испанският полузащитник Жорди Гомес е гласен за титуляр в състава на Левски за мача срещу Хайдук (Сплит), съобщава „Меридиан мач“. Двата тима се срещат в четвъртък в София в реванш от вторя предварителен кръг на турнира Лига Европа. Испанецът се присъедини към отбора преди около две седмици и не се намираше в добра физическа форма. Халфът обаче тренира усилено в последните дни и вече е готов да играе от първата минута, макар на “Герена” да се съмняват във възможността да остане до последната минута на мача с хърватите. Гомес влезе като резерва през втората част на първата среща и показа висока класа. Неговото включване помогна много на отбора, който диктуваше събитията в последната четвърт на гостуването. В същото време треньорът на “сините” Ники Митов умува дали да вкара сред титулярите в реванша и Жуниор Мапуку, и Серджиу Буш. Двамата стартираха по съвсем различен начин сезона. Африканецът направи фурор с двата си гола срещу Сутиеска, а румънецът се сработваше с другите след травма и се появи като резерва срещу черногорците. Няма да е голяма изненада, ако Митов реши да направи рокада на върха на атаката и заложи на Серджиу Буш вместо Мапуку. Последният игра много слабо в гостуването на Хайдук в Сплит.", "date": "2017.07.18", "title": "Испанското попълнение на Левски Жорди Гомес излиза титуляр срещу Хайдук (Сплит)"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B8%D1%8F%D1%82-%D1%81%D0%B2%D1%8F%D1%82-%D1%81%D0%B5-%D1%82%D1%80%D0%B5%D1%81%D0%B5-%D1%80%D0%BE%D0%BD%D0%B0%D0%BB%D0%B4%D0%BE-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%B3%D0%BE%D0%BB%D1%8F%D0%BC%D0%B0-%D0%BD%D0%BE%D0%B2%D0%B8%D0%BD%D0%B0---%D0%B1%D0%B8%D0%B7%D0%BD%D0%B5%D1%81-%D0%B8%D0%BB%D0%B8-news676181.html", "text": "Реал (М) Манчестър Юнайтед Кристиано Роналдо, за когото стана ясно, че ще пропусне първия официален мач на след лятната пауза - на 8 август срещу в спор за Суперкупата на Европа, подготви феновете си за “големи новини”. Португалската суперзвезда в момента отмаря със семейството си и приятели в Ибиса, а след една вечеря по мъжки, обяви в Инстаграм: “Говорим за бизнес в моя любим ресторант Tatel! Очаквайте големи новини!”. От публикацията на Роналдо обаче не става ясно за какво точно бизнес начинание говори той. Нападателят е рекламно лице на различни световни марки, но развива и свои модни линии бельо и обувки. Освен това той има два хотела и фитнес център в Мадрид.", "date": "2017.07.18", "title": "Футболният свят се тресе! Роналдо подготвя \"голяма новина\" - бизнес или..."}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B5%D1%82%D0%BE-%D0%BD%D0%B0-%D0%BA%D0%BE%D0%B3%D0%BE-%D0%B5-%D1%81%D0%BA%D1%8A%D0%BF%D0%B0%D1%80%D1%81%D0%BA%D0%BE%D1%82%D0%BE-%D0%B1%D0%B5%D0%BD%D1%82%D0%BB%D0%B8-%D0%BF%D0%BE%D0%BC%D0%BB%D1%8F%D0%BD%D0%BE-%D0%BE%D1%82-%D0%BF%D0%B8%D1%8F%D0%BD-%D0%B8-%D0%B4%D1%80%D0%BE%D0%B3%D0%B8%D1%80%D0%B0%D0%BD-%D0%BB%D0%B5%D0%BA%D0%B0%D1%80-%D1%81-%D0%B1%D0%BC%D0%B2-%D0%BD-news676197.html", "text": "Пиян и надрусан лекар се натресе в чисто ново \"Бентли Континентал ГТ спийд\" на народния певец Благовест Бичаков. Припомняме, че инцидентът стана в аварийната лента на магистрала \"Тракия\" в неделя вечерта. Софиянецът, който е сред известните специалисти по инвитро процедури у нас, карал личното си БМВ в посока София с доста висока скорост в най-дясната лента, съобщава „Телеграф\". При удара бентлито е изхвърлено от платното и е запратено право в отводнителната канавка. \"Дори не е направен опит да намали преди сблъсъка с багажника на бентлито\", коментират пътни полицаи , които пристигнали минути след подадения сигнал на 112. При проба с дрегер било установено, че столичният лекар има 0,79 промила алкохол в кръвта си, което е около 1 голяма водка. При допълнителна проба с тест за наркотици пък били открити следи от кокаин. Мъжът е и единственият пострадал в катастрофата, като е с разбит нос и сцепена вежда и е без опасност за живота. Веднага след приключването на огледа са свалени регистрационните табели на БМВ-то, като е написан и акт на водача - 40-годишния Иван С. Другият шофьор е в добро състояние, като проверката показва, че в кръвта му не са намерени нито алкохол, нито наркотици. Луксозната лимузина, в която се е натресъл лекарят, е собственост на народния певец Благовест Бичаков, коментира кметът на родното му село Бели Искър Крум Георгиев. Зад волана обаче бил съселянин на певеца - 31-годишният Васил Дамянов. Бачаков пее от ранна детска възраст, като преди 6 години издава и първата си авторска песен \"Благо ми е, благо\". Мъжът се изявява и като водещ във фолклорно радио и телевизия. Певецът не беше намерен за коментар.", "date": "2017.07.18", "title": "ГОРЕЩО РАЗКРИТИЕ! Ето на кого е скъпарското \"Бентли\", помляно от пиян и дрогиран лекар с БМВ на магистрала \"Тракия\" "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%B5%D0%B7-%D0%BC%D0%B8%D0%BB%D0%BE%D1%81%D1%82-%D0%B7%D0%B0-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%B0%D0%BB%D0%B5%D0%BA%D1%81-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BE%D0%B1%D0%B5%D1%89%D0%B0-%D1%89%D0%B5-%D0%B1%D1%8A%D0%B4%D0%B5-%D0%BF%D0%BE%D0%B4%D0%B2%D0%B5%D0%B4%D0%B5%D0%BD-%D0%BF%D0%BE-%D0%BD%D0%B0%D0%B9-%D1%82%D0%B5%D0%B6%D0%BA%D0%BE-news676149.html", "text": "\"Взе се решение споразумението от 2015 г. да се доразвие и да се предостави възможност на лекарите и болниците със спешни отделения да имат пряка връзка с дежурен прокурор. Целта на бързата връзка е не само получаването на информация, но и да дават прокурорите указания да се запазят доказателства. Така с най-много доказателства ще докажем, че лицето е виновно\", заяви Румяна Арнаудова пред БНТ. Румяна Арнаудова се съгласи, че осъдените за нападение над лекари не са много. Тя отрече мнозина от тях да пледират като невменяеми и отбеляза, че повечето от виновните за нападение над лекари са извършили деянието под влияние на упойващи вещества, което НК квалифицира като утежняващо вината обстоятелство. Говорителят на главния прокурор Румяна Арнаудова заяви, че убиецът на 18-годишния Алекс от Бяла ще бъде подведен по най-тежкото обвинение - умишлено убийство по хулигански подбуди, за което Наказателният кодекс предвижда включително доживотен затвор без право на замяна. Тя коментира идеята на главния прокурор да се доразвие споразумението между Прокуратурата и Министерството на здравеопазването, за да се защитят лекарите и да им се наложат възможно най-тежки наказания.", "date": "2017.07.18", "title": "ИЗВЪНРЕДНО! Без милост за убиеца на Алекс! Прокуратурата обеща: Ще бъде подведен по най-тежкото обвинение - умишлено убийство"}
{"url": "http://pik.bg/%D1%85%D0%B8%D1%82-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B2%D0%BB%D0%B8%D0%B7%D0%B0-%D0%B2-%D0%BD%D0%B0%D1%82%D0%BE-%D0%B4%D0%BE-3-4-%D0%BC%D0%B5%D1%81%D0%B5%D1%86%D0%B0-news676141.html", "text": "Въпросът за присъединяването на Република Македония към НАТО може да бъде решен до 3-4 месеца. Това е съобщил европейски дипломат пред РИА \"Новости\", цитиран от Дарик. \"Има рязко ускоряване на преговорите. До 3-4 месеци планираме да приключим, а това означава на есен\", казва дипломатът пред агенцията. Същият дипломат и преди е твърдял, че Македония може да се присъедини към Северноатлантическия пакт до пролетта на 2018 година, както и че властите в Скопие са готови да променят името си. Според дипломата ускоряването на преговорите за членството на Република Македония се извършва по инициатива на САЩ. Междувременно в Брюксел се проведе среща между гръцкия министър на външните работи Никос Кодзияс и международният посредник за спора за името на Република Македония Матю Нимитц. \"Имах много интересна и сериозна среща с Матю Нимиц, който неотдавна бе на посещение в Скопие. Той ме информира за политическия климат там\". Това заяви Кодзияс след разговорите си с международния посредник. \"Договорихме се да поддържаме контакт и да търсим начини за започването на процес, при който да бъде намерено решение“, каза ръководителят на гръцката дипломация.", "date": "2017.07.18", "title": "ХИТ! Македония влиза в НАТО до 3-4 месеца"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B0%D0%BD%D1%81-%D1%81%D0%BB%D0%B5%D0%B4%D0%B8%D0%BB%D0%B8-%D0%B1%D0%BE%D1%80%D1%88%D0%BE%D1%88-%D0%BE%D1%82%D0%B4%D0%B0%D0%B2%D0%BD%D0%B0-%D0%B7%D0%B0%D0%BA%D0%BE%D0%B2%D0%B0%D0%BB%D0%B8-%D0%B3%D0%BE-%D1%81-%D0%B4%D0%BE%D0%BA%D0%BB%D0%B0%D0%B4-%D0%B4%D0%BE-%D1%86%D0%B0%D1%86%D0%B0%D1%80%D0%BE%D0%B2-news676155.html", "text": "Мирослав Боршош, който сам разкри, че ще му бъде повдигнато обвинение, ще отговаря пред закона за нецелево разходване на средства по доклад на ДАНС. Това обяви говорителят на главния прокурор Румяна Арнаудова. „Нямам информация колко време ДАНС са следили Боршош, но докладът им до прокуратурата е от февруари. Работили са преди това. За три месеца събрахме допълнителна информация, за да може да бъде издържано обвинението“, добави Арнаудова. Както е известно, във връзка с обвинението ще бъдат призовани да дадат показания Лиляна Павлова, Вежди Рашидов и Томислав Дончев.", "date": "2017.07.18", "title": "ИЗВЪНРЕДНО! ДАНС следили Боршош отдавна! Заковали го с доклад до Цацаров"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D1%81-%D1%84%D0%B0%D0%BB%D1%88%D0%B8%D0%B2%D0%B0-%D0%B4%D0%B8%D0%BF%D0%BB%D0%BE%D0%BC%D0%B0-%D0%BF%D1%80%D0%BE%D0%B4%D0%B0%D0%BB-%D0%B0%D0%BF%D0%B0%D1%80%D0%B0%D1%82%D0%B8%D1%82%D0%B5-%D0%B7%D0%B0-%D1%85%D0%B5%D0%BC%D0%BE%D0%B4%D0%B8%D0%B0%D0%BB%D0%B8%D0%B7%D0%B0-%D0%BD%D0%B0-%D1%86-news676154.html", "text": "Директор на болница с фалшива диплома, човек, за когото прокуратурата твърди, че е фалшифицирал и други документи – документ за платена гаранция, например. Освен това е съден за хулиганство, има и друго висящо досъдебно производство. Става дума за Росен Тимчев. Той беше директор на общинската болница в Дупница по-малко от година, но това беше достатъчно време, за да се заинтересува от него прокуратурата. Тимчев поема болницата през март 2016 г. и остава след себе си съмнителни договори и увеличени дългове. През август Изпълнителна агенция „Медицински одит” извършва проверка. Оказва се, че дипломата на Тимчев по здравен мениджмънт е фалшива. Прокуратурата го потвърждава след проверка в министерството и Медицинския университет. Категорично – ръкописните текстове, които са положени на нея, като подпис и „вярно с оригинала”, са изписани от обвиняемия Тимчев”, казва говорителят на Районната прокуратура в Дупница Емил Павлов. „Има институции, които ще го кажат. Няма такова нещо – това, което се опитват да твърдят”, твърди пък самият Тимчев. Той е привлечен като обвиняем, но е пуснат е на свобода срещу 1000 лв. гаранция. Според обвинението парите не са платени в срок, а Тимчев представя отново фалшив документ – вносната бележка за гаранцията. Историята с болницата в Дупница започва по-рано – в началото на 2016 г. Тогава Тимчев е представител на ГЕРБ в работната група, която да провери състоянието на болница „Св. Иван Рилски”. Самият той казва за себе си, че до този момент се е занимавал с неща, „несвързани конкретно със здравеопазването\". Работната група излиза с доклад, в който определя състоянието на болницата като „катастрофално”. По-голямата част от приходите отиват за заплати, а дълговете растат. Общинският съвет освобождава директора и назначава именно Тимчев за временно изпълняващ длъжността до провеждане на конкурс. Освен фалшификациите, Тимчев продава всички апарати за хемодиализа на една фирма, която няма право да ти закупи, за да направи ремонт на покрива. При проверка се оказва, че фирмата е регистрирана на името на човек от ромската махала, който си няма и представа и дори трудно говори български език. Странното е, че същите тези апарати се оказват в Троянската болница. Дълговете на дупнишката болница пък възлизат на над 1,5 млн. лв., като по времето на Тимчев те драстично нарастват. През 2016 г. при управлението на Тимчев центърът за хемодиализа е закрит. Той дава два апарата на фирма в замяна тя да ремонтира покрива на сградата. Болницата в Дупница обаче не разполага с документи, че след сключването на бартерния договор ремонт на покрива е правен. „По принцип всеки един от хората, които са предложени в комисиите, е предложен със съответните доводи, но това беше миналата година и не мога да ви кажа кой с какъв довод е предложен”, обяснява сега председателят на Общинския съвет в Дупница Емил Гущеров. Той също така не може да си спомни кой конкретно е предложил Тимчев. От протоколите на заседанията става ясно, че това е бил д-р Пламен Соколов. Той влиза в Общинския съвет като представител на „Движение 21”. В момента е независим. Официално докладната за гласуването на кандидатурата на Тимчев от Общинския съвет е внесена от тогавашния председател на съвета Ивайло Константинов. При самия вот пък 19 от 27 съветници гласуват „за”. „Общинските съветници нямаме функцията да проверяваме, не сме проверяващ и контролиращ орган”, обяснява сега Гущеров, попитан дали е уточнено какви дипломи има Тимчев, за да оглави болницата. Тимчев е и сред участниците в т.нар. „кървави боеве” през януари 2009 г. – по време на протестите срещу Тройната коалиция пред Народното събрание. Съдът го признава за виновен за подбуждане към хулиганство, но го освобождава от наказателна отговорност. Глобява го с 1000 лв. Според районната прокуратура в Дупница той има и висящо досъдебно производство за друго деяние. През 2014 и 2015 г. Тимчев е съветник към Здравната комисия в парламента. На последните местни избори е кандидат за общински съветник от листата на ГЕРБ в Дупница. В края на 2016 г., след като вече не е директор на болницата и преди прокуратурата в Дупница да образува досъдебно производство, напуска партията. Договорът е сключен с фирма „Ауто Леон”, която от своя страна продава апаратите за хемодиализа на Троянската болница срещу 10 хил. лв. – без да има разрешително да търгува с тях.", "date": "2017.07.18", "title": "СТРАШЕН СКАНДАЛ! Директор на болница с фалшива диплома, продал апаратите за хемодиализа на цигани"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D1%83%D1%87%D0%B5%D0%BD%D0%B8%D0%B5-%D0%B2-%D1%88%D0%B0%D0%B1%D0%BB%D0%B0-news676144.html", "text": "Президентът и върховен главнокомандващ на Въоръжените сили Румен Радев ще присъства днес на деня за високопоставени гости на Международното учение “Шабла 2017”. Това съобщиха от прессекретариата на държавния глава. Държавният глава ще наблюдава бойни стрелби на формирования за ПВО от Българската армия, съвместни експериментални и бойни стрелби по въздушни и надводни цели с авиационни формирования от ВВС и ВМС, и стрелба с ракетни комплекси от Сухопътни войски. Участие ще вземат и формирования от въоръжените сили на Република България, Република Сърбия, Украйна и САЩ.", "date": "2017.07.18", "title": "Президентът Румен Радев инспектира военното учение в Шабла"}
{"url": "http://pik.bg/%D1%81%D1%82%D0%B0%D1%87%D0%BA%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BC%D0%B2%D1%80-%D0%B8%D0%B7%D0%BB%D0%B8%D0%B7%D0%B0%D1%82-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B8%D1%81%D0%BA%D0%B0%D1%82-%D0%BF%D0%BE-%D0%B2%D0%B8%D1%81%D0%BE%D0%BA%D0%B8-%D0%B7%D0%B0%D0%BF%D0%BB%D0%B0%D1%82%D0%B8-news676146.html", "text": "Полицаите отново на протест. Униформените излизат тази вечер в градинката до МВР с искане за по-високи заплати. Предстои и серия от регионални протести в различни градове в страната, обясниха от полицейския синдикат. След София, до края на месеца демонстрации ще има във Варна, Добрич и Гоце Делчев.", "date": "2017.07.18", "title": "СТАЧКА! Служителите на МВР излизат отново на протест! Искат по-високи заплати"}
{"url": "http://pik.bg/%D1%87%D0%B5%D1%81%D1%82%D0%B2%D0%B0%D0%BC%D0%B5-180-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0%D1%82%D0%B0-%D0%BE%D1%82-%D1%80%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-news676156.html", "text": "180-годишнината от рождението на Апостола на свободата Васил Левски ще бъде отбелязана в цялата страна с поредица от прояви с участието на представителни военни подразделения на Българската армия. Център на тържествата е родният град на Апостола - Карлово, съобщи пресцентърът на Министерството на отбраната. От 21.00 ч., на площада \"Васил Левски\" ще се състои тържествен митинг /заря/ с участието на военнослужещи от 61-ва механизирана бригада. На него ще присъства заместник-началникът на отбраната генерал-лейтенант Пламен Атанасов. Националният военен университет, който носи името на Васил Левски, е съорганизатор заедно с община Велико Търново, на поредица прояви. От 21.00 ч. пред Музикално-драматичния театър \"Константин Кисимов\" на тържествената проверка /заря/ слово ще произнесе заместник-министърът на отбраната Атанас Запрянов. Националният военноисторически музей /НВИМ/ ще публикува за първи път на официалната си страница в интернет архива за издирване на гроба на Апостола на свободата. В него са събрани спомени и сведения за вероятното място на гроба на Левски, проучвания на различните хипотези за мястото на обесването и за гроба му, както и анализ на автентичността на данните. В деня на рождението на Апостола - 18 юли, входът за постоянната хронологична и външна експозиция на НВИМ ще е на половин цена, а гостите на музея ще могат да видят лични вещи на Апостола. Почетни караули от Военноморските сили, 68-ма бригада \"Специални сили\" и Сухопътните войски ще участват днес във военни ритуали по поднасяне на венци и цветя във Варна, Бургас, Пловдив, Стара Загора, Хасково, Ямбол, Шумен, Плевен, Асеновград, Ловеч, Казанлък и в други населени места.", "date": "2017.07.18", "title": "Честваме 180-годишнината от рождението на Васил Левски"}
{"url": "http://pik.bg/%D0%B4-%D1%80-%D0%B4%D0%B5%D0%BB%D1%8F%D0%BD-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%BD%D0%B0%D1%87%D0%B0%D0%BB%D0%BD%D0%B8%D0%BA-%D0%B2-%D0%B1%D1%8A%D1%80%D0%B7%D0%B0-%D0%BF%D0%BE%D0%BC%D0%BE%D1%89-%D0%B0%D0%B3%D1%80%D0%B5%D1%81%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%BD%D0%B0%D1%81-%D0%B5-%D0%B5%D0%B6%D0%B5%D0%B4%D0%BD%D0%B5%D0%B2%D0%B8%D0%B5-news676153.html", "text": "Агресията срещу нас е ежедневие. Всеки човек заслужава уважение. При един случай в „Люлин“ още от вратата една дама ни посрещна с „убийци и боклуци“. Овладяхме се! Все пак сме хора. Питам я сега! Защо кани такива хора в къщата си. Ето това е ежедневието ни. Това обяви д-р Делян Георгиев, началник в Бърза помощ. „Знам, че когато чакаш Спешна помощ, всяка минута е час. Ние броим времето от момента, в който сигналът е стигнал до екипа“, добави той. Той добави, че випускът 2010-а от Медицинския университет е бил 426 човек, а днес 68% от тях ги няма. „Не са водещи парите, а отношението към лекарите. Българският лекар иска да е тук, иска да работи. А хората смятат, че сме им длъжни“, добави той.", "date": "2017.07.18", "title": "Д-р Делян Георгиев, началник в Бърза помощ: Агресията срещу нас е ежедневие"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D0%B4%D0%B2%D0%B0-%D0%B3%D1%80%D0%B0%D0%BD%D0%B4%D0%B0-%D0%B2-%D0%B0%D0%B7%D0%B8%D1%8F-%D1%81%D0%B5-%D1%86%D0%B0%D0%BA%D0%B0%D1%82-%D0%B7%D0%B0-%D0%BC%D0%B8%D1%82%D0%BA%D0%BE-news676161.html", "text": "Два от големите клубове в индийската суперлига са подновили интереса си към Димитър Бербатов. Първенството там стартира през ноември и в момента се правят съставите за новия сезон. Според местните медии преговори за нападателя са започнали Атлетико Калкута и Делхи Дайнамос. Бербатов от една година е без отбор, след като напусна гръцкия ПАОК Солун. Мениджърът Емил Данчев е потвърдил за преговорите, но е отсякъл, че те трябва да почакат, тъй като в момента към 36-годишният футболист имало интерес и от европейски клубове. Интерес от Индия към Бербатов имаше и през миналото лято. През местното първенство минаха много сериозни имена в световния футбол, след като лигата стана професионална и започна сериозно наливане на пари.", "date": "2017.07.18", "title": "Гореща новина за Бербатов! Два гранда в Азия се цакат за Митко"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BF%D0%B5%D1%86%D1%8A%D1%82-%D0%BF%D0%BE-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D1%81%D0%BB%D0%B0%D0%B2%D1%87%D0%BE-%D0%B2%D0%B5%D0%BB%D0%BA%D0%BE%D0%B2-%D0%B2-%D1%82%D1%83%D1%80%D1%86%D0%B8%D1%8F-%D0%BD%D1%8F%D0%BC%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-%D0%B2%D1%81%D0%B5%D0%BA%D0%B8-%D0%BE%D0%BF%D0%BE%D0%BD%D0%B5%D0%BD%D1%82-%D0%BD%D0%B0-%D0%B5-news676166.html", "text": "Всеки опонент на Ердоган е обявен за терорист и гюленист. Много хора страдат в Турция от репресии. В Турция няма демокрация. Защо не позволиха на лидера на опозицията да изнесе реч в парламента? Ердоган иска да се превърне във втория обединител на нацията след Ататюрк, но дали ще успее. Референдумът показа, че страната е разделена. Резултатите бяха почти 50 на 50. Това бе изненада за Ердоган. И каузата присъединяване на към ЕС вече за мен е загубена. Това обяви пред Нова тв спецът по сигурността и депутат от БСП Славчо Велков. Той коментира и информацията от вчера, когато от Турция дойде новината, че 77 българи нямат право да влизат в съседката ни, защото са включени в „черен списък“. „Имаме и депортирани хора от Турция. В списъка има испанци и българи – по 21, като саудитците са най-много. Списъкът се появява сега, защото сега прави контролиран опит за пускане на информация, който трябва да покажа, че Турция се справя с тероризма. Това не е точно пропаганда, а трябва да работи като хибриден способ с цел да се мобилизира електоратът. Списъкът показва, че тероризъм има, включително и в България, но властите в Турция ще се справят. В същото време консулските ни служби не знаят за депортирани“, разкри Велков. Той акцентира и върху това, че има малко недоразумение в информацията, защото са показани 77 души българи като заплаха за Турция. „В списъка, който странно се появи и на английски, има и хора от ПКК, и от „Ислямска държава“. Трябва да кажем, че ПКК воюва с „Ислямска държава“. У нас има забрана и на политици да посещават Турция. Ако ги включим в този списък, може и да станат 77. Внушението е такова. Независимо от демонстрираните топли отношения Турция има своя интерес и го преследва. Явно отношенията ни не са толкова топли. У нас службите нямат данни за заплаха от хора на „Ислямска държава“. Нека да кажат имената на хората, за да се предприемат мерки“, завърши той.", "date": "2017.07.18", "title": "ИЗВЪНРЕДНО! Спецът по сигурността Славчо Велков: В Турция няма демокрация! Всеки опонент на Ердоган е обявен за терорист и гюленист"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0%D0%BC%D1%80%D0%B0%D0%B7%D0%B8-%D1%80%D0%B5%D0%BA%D0%BB%D0%B0%D0%BC%D0%B0%D1%82%D0%B0-%D0%BD%D0%B0-%D0%B5%D1%81-%D0%BE%D1%87%D0%B0%D0%BA%D0%B2%D0%B0%D1%82-%D0%BD%D0%B8-%D1%81%D0%B0%D0%BD%D0%BA%D1%86%D0%B8%D0%B8-news676167.html", "text": "За половин година две правителства – служебното “Герджиков” и третото правителство на Бойко Борисов тотално замразиха популяризирането на европейските програми. Това се разбира от месечната справка на Единния информационен портал на Структурните фондове на ЕС, съобщава БГНЕС. Според европейските изисквания, част от бюджетите на еврофондовете са предвидени за закупуването на рекламно време в медиите и други дейности, които трябва да покажат ползите от членството в ЕС. Липсата на медийни договори може да стане повод за налагането на санкции. За момента нито един от министрите в правителството на ГЕРБ и Обединени патриоти не е сключил нито един договор за информация и публичност на европейските програми. От служебното правителство на “Герджиков” – двама министри са сключили по един договор. Това са служебният икономически министър Теодор Седларски, който е одобрил разходването на над половин милион лева за провеждането на информационни събития, както и служебният образователен министър Николай Денков, който е допуснал договор под 6000 лв. Последните “договори за медии”, според справката на администрацията, са сключвани от министрите във втория кабинет “Борисов”. Това е ставало в месеците октомври 2016 г. – януари 2017 г.", "date": "2017.07.18", "title": "ГОРЕЩА НОВИНА! Правителството замрази рекламата на ЕС, очакват ни санкции "}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B6%D0%B5%D0%BD%D0%B0-%D0%B1%D0%B5-%D0%BF%D0%BE%D0%B2%D0%BB%D0%B5%D1%87%D0%B5%D0%BD%D0%B0-%D0%BE%D1%82-%D0%BC%D0%BE%D1%82%D1%80%D0%B8%D1%81%D0%B0-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-%D0%B2-%D1%80%D0%B8%D0%BC-news676133.html", "text": "43-годишна жена бе повлечена от мотриса на метрото в Рим, съобщава Нова телевизия. Водачът на композицията не разбрал за инцидента и продължил да се движи. Жената е в тежко състояние в болница. Записите показват, че при идването на влака на перона машинистът яде в кабината. Но той твърди, че е спазил всички процедури. Влакът е оборудван и със сензори, които би трябвало да предотвратяват подобни инциденти. Но жената била повлечена след като презрамката на дамската й чанта била прищипана от вратите. Тя била тънка и мека и сензорите не отчели проблем.", "date": "2017.07.18", "title": "Инцидент! Жена бе повлечена от мотриса на метрото в Рим"}
{"url": "http://pik.bg/%D0%BE%D0%B3%D0%BD%D0%B5%D0%BD-%D1%83%D0%B6%D0%B0%D1%81-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D1%87%D0%B5%D1%82%D0%B8%D1%80%D0%B8-%D0%BA%D0%BE%D0%BB%D0%B8-%D0%B8-%D0%BA%D0%B0%D1%80%D0%B0%D0%B2%D0%B0%D0%BD%D0%B0-%D1%81%D1%82%D0%B0%D0%BD%D0%B0%D1%85%D0%B0-%D0%BD%D0%B0-%D0%BF%D0%B5%D0%BF%D0%B5%D0%BB-news676175.html", "text": "Четири коли и каравана изгоряха при различни пожари в Бургаска област. Последният случай е отпреди няколко часа в ж.к. \"Меден рудник\". Ауди А3 е пламнал пред блок 29 в комплекса, съобщават за Флагман.бг  очевидци, които ни пращат и снимки. От пожара колата е изгоряла напълно. Причините все още не са ясни, но не е изключена версията за умишлен палеж. Серията вчера е започнала от Средец. Малко след 03:00 ч. вчера е запален автомобилът „Мазда СХ 7\" на 22-годишна жена от странджанския град, паркиран на ул. \"Хажди Димитър\". Близък на младата жена успял веднага да реагира и потушил пожара още преди идването на пожарната. Засегната е предната лява част на автомобила - ляв калник, подкалник, предното панорамно стъкло, част от двигателния отсег, част от арматурното табло, част от тавана и  ел. инсталацията. Причините за инцидента все още не са установени, работи се по версии за палеж и техническа неизправност. Няколко часа по-късно кола изгоря и в Свети Влас. Рено Еспейс, собственост на 37-годишен мъж от Свети Влас, се е самозапалил, вследствие на което е засегнат двигателния отсег на автомобила. Огромен пожар изпепели автомобил и каравана в Равда. Инцидентът е станал през нощта в частен имот, разположен в курортното населено място - срещу стадиона, при който изгорял навес, лек автомобил без регистрационни номера и каравана. Полицията работи по всички случаи за установяване на причините за инцидента.", "date": "2017.07.18", "title": "Огнен ужас в Бургаско! Четири коли и каравана станаха на пепел"}
{"url": "http://pik.bg/%D0%BF%D0%BE%D0%BB%D1%8F%D1%80%D0%B5%D0%BD-%D1%81%D1%82%D1%83%D0%B4-%D1%81%D0%BA%D0%BE%D0%B2%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D0%B8%D0%B7%D0%BC%D1%80%D1%8A%D0%B7%D0%BD%D0%B0%D1%85%D0%B0-%D0%B4%D0%BE-%D1%81%D0%BC%D1%8A%D1%80%D1%82-news676162.html", "text": "Студен фронт от Южния полюс обхвана Аржентина и отне живота на двама души, предаде Асошиейтед прес. Жертви на зимата станаха 54-годишен бездомник в морския курортен град Мар дел Плата и 41-годишен мъж в провинция Санта Фе. Националната метеорологична служба съобщи, че студеният фронт от Южния полюс се е разразил над централните и северните райони. Температурите паднаха до минус 7 градуса по Целзий, а абсолютен рекорд от минус 25,4 градуса е регистриран в ски курорта Барилоче, в Патагония.", "date": "2017.07.18", "title": "Полярен студ скова Аржентина, двама души измръзнаха до смърт"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%88%D0%B5%D1%84%D1%8A%D1%82-%D0%BD%D0%B0-%D0%B8%D1%80%D0%B0%D0%BA%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B5-%D0%B6%D0%B8%D0%B2-news675969.html", "text": "Смъртта на Багдади беше обявена още миналия месец , а източници от Москва увериха, че тя е резултат от руски въздушен удар. Пентагонът не бе в състояние да потвърди, че терористът е убит. Новината бе разпространена с традиционната вече уговорка, че за гибелта на Ал Багдади е съобщавано неведнъж. Лахур Талабани, директор на службата за разузнаване и борба с тероризма на Иракски Кюрдистан, каза днес, че е 99% сигурен, че лидерът на ИДИЛ е жив и се намира на юг от сирийския град Ракка. Талабани добави, че след като бъде победена, \"Ислямска държава\" ще води бунтовническа дейност и ще прилича на Ал Кайда на \"стероиди\" (т.е. \"напомпана\", много по-яка). 3 или 4 години ще са необходими, за да бъде ликвидирана групировката, добави кюрдският разузнавач. В неделя и телевизионният канал „Ал Арабия“ съобщи, че Ал Багдади се укрива в Сирия. Той се позова на висш служител от МВР на Ирак, цитиран и от ТАСС. По-рано миналата седмица пък тв каналът „Ас-Сумария“ бе разпространил версия, че самите джихадисти са съобщили за смъртта на шефа си и скоро щели да обявят името на „новия халиф“. Имало е публикации, че бъдещите лидери на \"Ислямска държава\" ще бъдат служители на разузнаването, работили при бившия иракски диктатор Саддам Хюсеин. Смята се, че тези хора са измислили стратегията на групировката. Разузнавач от Иракски Кюрдистан е почти сигурен, че главатарят на \"Ислямска държава\" Абу Бакр ал Багдади е жив и се намира на юг от сирийския град Ракка, предава агенция Ройтерс.", "date": "2017.07.18", "title": "ИЗВЪНРЕДНО! Шефът на иракското разузнаване хвърли бомба: Лидерът на \"Ислямска държава\" е жив!"}
{"url": "http://pik.bg/%D0%BD%D0%B0-%D1%82%D1%83%D1%80%D0%BD%D0%B5-%D0%B1%D1%8A%D0%B1%D1%80%D0%B5%D1%87%D0%BD%D0%B0-%D0%BA%D1%80%D0%B8%D0%B7%D0%B0-%D0%BD%D0%B0-%D0%B4%D0%B5%D0%B9%D0%B2%D0%B8%D0%B4-%D0%B3%D0%B5%D1%8A%D0%BD-%D0%BF%D1%80%D0%BE%D0%B2%D0%B0%D0%BB%D0%B8-%D0%BA%D0%BE%D0%BD%D1%86%D0%B5%D1%80%D1%82-%D0%BD%D0%B0-%E2%80%9E%D0%B4%D0%B5%D0%BF%D0%B5%D1%88-%D0%BC%D0%BE%D0%B4%E2%80%9C-%D0%B2-%D0%BC%D0%B8%D0%BD%D1%81%D0%BA-news676123.html", "text": "Концертът на групата „Депеш Мод“, който трябваше да се проведе снощи в Минск, бе отменен в последния момент, след като фронтменът на групата Дейвид Геън бе приет по спешност в болница, съобщава Интерфакс. Преди началото на шоуто организаторите съобщиха, че вокалът на групата е получил бъбречна криза и спешно е откаран в болница. Организаторите добавиха, че в момента се обмисля пренасянето на датата на концерта. Билетите за концерта са стрували между 40 и 160 долара. Това трябваше да бъде третия концерт на групата в Беларус. Фокус", "date": "2017.07.18", "title": "На турне! Бъбречна криза на Дейвид Геън провали концерт на „Депеш Мод“ в Минск"}
{"url": "http://pik.bg/%D0%BE%D1%82-%D0%BE%D0%BE%D0%BD-%D0%BF%D0%BE%D1%81%D0%BB%D0%B5%D0%B4%D1%81%D1%82%D0%B2%D0%B8%D1%8F%D1%82%D0%B0-%D0%BE%D1%82-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D0%BC%D0%BE%D1%81%D1%83%D0%BB-%D0%BD%D0%B0%D0%B4%D0%BC%D0%B8%D0%BD%D0%B0%D0%B2%D0%B0%D1%82-%D0%B8-%D0%BD%D0%B0%D0%B9-%D0%BB%D0%BE%D1%88%D0%B8%D1%82%D0%B5-%D0%BD%D0%B8-%D0%BE%D1%87%D0%B0%D0%BA%D0%B2%D0%B0%D0%BD%D0%B8%D1%8F-news676110.html", "text": "Според координатора на ООН за хуманитарната помощ към Ирак Лиз Гранде хуманитарните последствия от операцията по освобождаването на иракския град Мосул от „Ислямска държава“ се надминали и най-лошите очаквания на Световната организация, предаде ТАСС, цитирана от Фокус. Гранде напомни, че при планирането на операцията по оказването на помощ за населението на Мосул през юли миналата година ООН е подготвила три възможни сценария: най-вероятен, най-лош и най-добър. „Тогава ние говорихме, че най-вероятно градът ще бъде напуснат от 450 хил. души. Според най-лошия сценарий 750 хил. души щяха да напуснат домовете си. В края на краищата след бойните действия най-лошият сценарии бе саериозно надхвърлен. От Мосул избягаха  940 хил. души“, посочи тя. Коментирайки ситуацията в Мосул, координаторът на ООН отбеляза, че източната част на града се връща към ежедневието си, докато западната част е в „бедствено положение“. Според нея от 54 квартала в Западен Мосул, 15 „на практика са изравнени със земята“, 23 са наполовина разрушени, а още 16 са значително пострадали. Според предварителните оценки за възстановяването на разрушенията ще са необходими около 900 млн. долара.", "date": "2017.07.18", "title": "От ООН: Последствията от военната операция в Мосул надминават и най-лошите ни очаквания"}
{"url": "http://pik.bg/%D0%BF%D1%80%D0%B8%D0%BC%D0%B5%D1%80%D0%B5%D0%BD-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%B4%D0%B0%D0%BD%D0%B8%D0%B5%D0%BB-%D1%80%D0%B0%D0%B4%D0%BA%D0%BB%D0%B8%D1%84-%D0%BE%D0%BA%D0%B0%D0%B7%D0%B0%D0%BB-%D0%BF%D1%8A%D1%80%D0%B2%D0%B0-%D0%BF%D0%BE%D0%BC%D0%BE%D1%89-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%BF%D1%80%D0%B8-%D1%83%D0%BB%D0%B8%D1%87%D0%BD%D0%BE-%D0%BD%D0%B0%D0%BF%D0%B0-news676115.html", "text": "Британският актьор Даниел Радклиф, получил световна популярност с ролята си на Хари Потър във филмите за момчето-магьосник, нагледно е демонстрирал, че е доблестен гражданин, съобщава Evening Standard. В Западен Лондон двама бандити с мотопед нападнали с нож мъж, като го ранили в лицето, и откраднали чантата му. Бившият полицай Дейвид Уидесет, който станал свидетел на случилото се, подгонил бандитите, но не успял да ги стигне. Когато се върнал при пострадалия, видял че Радклиф му оказва първа помощ. „Веднага го познах и го попитах „Вие Даниел Радклиф ли сте?“, актьорът потвърди. Той е страхотно момче. Много други знаменитости не биха направили такова нещо. Пострадалият мъж бе в шок от случилото се и намесата на Радклиф бе изключително навременна“, коментира пред изданието Уидесет. От пресслужбата на актьора официално потвърдиха, че Радклиф е бил свидетел на уличен инцидент.", "date": "2017.07.18", "title": "Примерен гражданин! Актьорът Даниел Радклиф оказал първа помощ на пострадал при улично нападение мъж в Лондон"}
{"url": "http://pik.bg/%D0%B7%D0%B0%D0%BF%D0%BB%D0%B0%D1%85%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B3%D0%BE%D1%82%D0%BE%D0%B2-%D0%B4%D0%B0-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B5-%E2%80%9E%D1%80%D0%B5%D1%88%D0%B8%D1%82%D0%B5%D0%BB%D0%BD%D0%B8-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%BC-news676111.html", "text": "Американският прлезидент Доналд Тръмп обяви, че Съединените щати „ще предприемат решителни икономически действия“ по адрес на Венецуела, ако президентът на страната Николас Мадуро свика учредително събрание на 30 юли за изготвянето на промени в конституцията на страната, съобщава РИА Новости. През уикенда опозицията във Венецуела проведе неофициален референдум, на който повечето от далите мнението си се обявиха „против“ свикването на учредително събрание от президента Николас Мадуро за промени в конституцията на страната. „Венецуелсксият народ за пореден път даде да се разбере, че държи на демокрацията, свободата и върховенството на закона. Въпреки това силните и смели действия на народа продължават да бъдат игнорирани от един лош лидер, чиято мечта е да стане диктатор“, се посочва в изявление на Тръмп. Американският президент отбелязва, че „ако режимът на Мадуро все пак свика своето учредително събрание на 30 юли, то Съединените щати ще бъдат принудени да предприемат решителни и бързи икономически действия“.", "date": "2017.07.18", "title": "Заплаха! Американският президент Доналд Тръмп готов да предприеме „решителни икономически мерки“ срещу Венецуела"}
{"url": "http://pik.bg/%D0%B0%D0%B1%D1%81%D0%BE%D0%BB%D1%8E%D1%82%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D0%B2-%D0%B0%D1%80%D0%B6%D0%B5%D0%BD%D1%82%D0%B8%D0%BD%D1%81%D0%BA%D0%B8-%D0%B3%D1%80%D0%B0%D0%B4-%D0%B1%D0%B5-%D0%B8%D0%B7%D0%BC%D0%B5%D1%80%D0%B5%D0%BD%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B0-%D0%BE%D1%82-%D0%BC%D0%B8%D0%BD%D1%83%D1%81-254-%D0%B3%D1%80%D0%B0%D0%B4%D1%83%D1%81%D0%B0-news676112.html", "text": "Абослютен рекорд като ниска температура бе регистриран в понеделник сутринта в аржентинския град Сан Карлос де Барилоче, след като бяха измерени минус 25,4 градуса, съобщава електронното издание Federal, като се позовава на Националната метеорологична служба на Аржентина. Отбелязва се, че усещането е било като за минус 29 градуса. Причина за аномалията е преминаващата в региона „Буря на века“, в резултат на което градът бе покрит с дебела снежна покривка, която на места е достигнала 50 сантиметра.. Разположеният в подножието на Андите град Барилоче е една от най-популярните сред туристите дестинации в Аржентина. Досегашният рекорд за най-ниска температура в Барилоче е бил измерен през 1963 година, когато температурата е паднала до минус 21,1 градуса по Целзий. Заради студеното време е била нарушена работата на местното летище, а близо 25 000 души са останали без електричество. Много дървета са били повалени.", "date": "2017.07.18", "title": "Абсолютен рекорд! В аржентински град бе измерена температура от минус 25,4 градуса"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B0%D1%82%D0%B0%D0%BA%D0%B0-%D0%B5-%D0%BD%D0%B0%D0%B9-%D0%B0%D0%BD%D1%82%D0%B8%D0%B7%D0%B0%D0%BF%D0%B0%D0%B4%D0%BD%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B2-%D0%B5%D1%81-news676172.html", "text": ". Това показва проучване на Европейския съвет за външна политика. Пет български партии влизат в топ 30 на антиевропейските политически сили. Проучването разглежда европейските партии от гледна точка на и отношението им към основните елементи на западния политически ред. Весела Чернева, която е директор на българския офис на Европейския съвет по външна политика, уточни пред БНР, че са . \"Това са към времето на изследването. Преди малко повече от година започна изследването, така че в нашия случай това означава \", отбеляза Чернева. Изследването няма претенции за представителност, като е поискано мнението на национални изследователи, хора, които следят партийния живот в съответните страни, хора, които от своя страна са говорили с представители на различните партии и имат представа какви са техните позиции по няколко големи групи въпроси. Въпросите са за: подкрепа на ЕС, подкрепа за либерализма като европейска ценност (разделение на властите, възможност за публичен контрол), секуларизъм (разделение между църква и държава и приемането на това разделение), подкрепа за НАТО и Европейския съюз като център на европейския ред и сигурност, подкрепа за трансаантлантическите връзки, отношение към свободния пазар и глобализацията. Това е голяма част от базисната ориентация на ЕС. Има и - отношението на страната към Русия, отношение на страната към санкциите срещу Русия и има ли партията връзки с Русия. Има и въпрос, свързан с подкрепата в Украйна и реформите там, както и към бежанската криза и войната в Сирия. \"Атака\" е най-антизападната партия в Европейския съюз идеологическата им близост до Кремъл изследвани 252 партии в цяла Европа всички парламентарно представени партии предишното Народно събрание 3 въпроса, които са пряко или косвено свързани с Русия", "date": "2017.07.18", "title": "Европейско проучване: \"Атака\" е най-антизападната партия в ЕС"}
{"url": "http://pik.bg/%D1%82%D0%B5%D1%81%D1%82%D0%BE%D0%B2%D0%B5-%D0%BA%D1%80%D0%B0%D0%B9-%D0%B0%D1%81%D1%82%D1%80%D0%B0%D1%85%D0%B0%D0%BD-%D1%80%D1%83%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D1%82%D0%B0%D0%BA%D1%82%D0%B8%D1%87%D0%B5%D1%81%D0%BA%D0%BE-%D1%83%D1%87%D0%B5%D0%BD%D0%B8%D0%B5-%D1%81-%D1%80%D0%B0%D0%BA%D0%B5%D1%82%D0%B8-%E2%80%9E%D0%B8%D1%81%D0%BA%D0%B0%D0%BD%D0%B4%D0%B5%D1%80-%D0%BC%E2%80%9C-news676116.html", "text": "На полигона „Капустин Яр“ край Астрахан руската армия приключва подготовката на тактическо учение, чиято кулминация ще бъде изстрелването на ракети „Искандер-М“, съобщава „Росийская газета“, цитирана от Фокус. Стрелбата ще се извърши от ракетната бригада на Източния военен окръг. Съединението през юни получи на въоръжение повече от десет съвременни ударни системи. Оперативно-тактическият комплект „Искандер“ е уникална техника. За една минута тя може да изстреля два боеприпаса, в това число крилата ракета, и ги направлява по време на целия полет. Освен това по своята мощност въоръжението на „Искандер“ е еквивалентно на ядрена бомба. И обикновената и крилатата ракета летят около 500 км. и носят боен заряд от половин тон. Боеприпасът набира височина от 20 до 50 км и отклонението от целта не надвишава седем метра. Непредсказуемата траектория и невидимостта за радарите чрез „стелт“-технология правят „Искандер“ на практика неуязвима за американските „Пейтриът“. Достойнство на „Искандер“ е неговата мобилност, а също така и възможността на комплекса да се поставят десет вида бойни глави – осколъчно-фугасна, проникваща и други. През февруари 2017 г. министърът на отбраната на Русия Сергей Шойгу заяви, че до края на годината руските въоръжени сили ще бъдат окомплектовани напълно с ракетния комплекс.", "date": "2017.07.18", "title": "Тестове! Край Астрахан руската армия ще проведе тактическо учение с ракети „Искандер-М“"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-17-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news676117.html", "text": "17 човека са загинали в резултат на наводненията в афганистанската провинция Кабул, съобщава агенция „Пажвак“, като се позовава на ръководителя на окръг Сароби Мохамад Фахим Мусазай. Наводненията бяха пердизвикани от проливните дъждове в района. Мусазай заяви, че много хора търпят сериозни финансови загуби, тъй като наводненията са нанесли големи щети на домовете и на реколтата им. Той добави, че от ръководството на окръга ще предоставят парична помощ на пострадалите. По думите на жители от окръг Кабул дъждовете са разрушили най-малко десет жилища.", "date": "2017.07.18", "title": "Бедствие! 17 души загинаха при наводненията в Афганистан"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D1%82-%D0%BE%D1%82-7-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D0%B0%D0%BC%D1%87%D0%B0%D1%82%D0%BA%D0%B0-news676118.html", "text": "Земен трус с магнитут от 7 по скалата на Рихтер е било регистрирано на границата между Берингово море и Тихия океан край бреговете на Камчатка, съобщава „Интерфакс“. „Трусът е бил регистриран в 02:34 часа българско време. Епицентърът му е на 288 километра югоизточно от Командорските острови, а най-близкият населен пункт е село Николское, Алеутски район “, се посочва в изявление на Геофизичната служба на Руската академия на науките. Според Геологичната служба на Съединените щати магнитутът на труса е бил 7,4 по Рихтер. Заради труса е обявена опасност от цунами.", "date": "2017.07.18", "title": "Трус! Земетресение с магнитут от 7 по Рихтер бе регистрирано край бреговете на Камчатка"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BD%D0%B0%D0%B9-%D1%81%D1%82%D0%B8%D0%BB%D0%BD%D0%B8%D1%8F%D1%82-%D1%81%D0%BF%D0%BE%D1%80%D1%82%D0%B8%D1%81%D1%82-%D0%B2-%D1%81%D0%B2%D0%B5%D1%82%D0%B0-%D0%B5-news676113.html", "text": "Баскетболистът на Оклахома Сити Тъндър Ръсел Уестбурк бе определен за най-стилен спортист в света в класация на списанието Sports Illustrated. Уестбрук, който бе определен за Най-ценен играч в Националната баскетболна асоциация за миналия сезон, изпревари в „Топ 3“ състезателят по американски футбол Виктор Круз и бившата №1 в световня тенис Серина Уилямс. Място сред първите десет са намерили и швейцарският тенисист Роджър Федерер, баскетболистът на Кливланд Кавалиърс Леброн Джеймс, шведският хокеист Хенрик Лундквист, баскетболистът на Чикаго Булс Дуейн Уейд, британският пилот от Формула 1 Люис Хамилтън, баскетболистът от Голдън Стейт Уориърс Андре Игудала и руската тенисистка Мария Шарапова. На 11-ата позиция е португалският нападател на Реал (Мадрид) Кристиано Роналдо.", "date": "2017.07.18", "title": "Признание! Най-стилният спортист в света е..."}
{"url": "http://pik.bg/%D0%B2-%D0%B3%D0%B2%D0%B0%D1%82%D0%B5%D0%BC%D0%B0%D0%BB%D0%B0-%D0%B1%D0%B5-%D0%B2%D1%8A%D0%B2%D0%B5%D0%B4%D0%B5%D0%BD%D0%BE-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BD%D0%B0%D0%BF%D1%80%D0%B0%D0%B2%D0%B5%D0%BD-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-news676114.html", "text": "Президентът на Гватемала Джими Моралес въведе извънредно положение в страната. Причината за решението му е желанието на правителството за ремонт на основни пътни артерии, които са в плачевно състояние. „Правителството обяви извънредно положение заради пътищата на територията на Гватемала“, се съобщава на страницата на правителството на Гватемала в „Туитър“. По информация на сайта Prensa Libre указът за извънредното положение вече е подписан и то влиза в сила веднага, като ще продължи 30 дни след публикуването на указа.", "date": "2017.07.18", "title": "В Гватемала бе въведено извънредно положение, за да бъде направен ремонт на пътищата"}
{"url": "http://pik.bg/%D1%82%D1%80%D0%B0%D0%B3%D0%B8%D1%87%D0%BD%D0%B0-%D1%80%D0%B0%D0%B2%D0%BD%D0%BE%D1%81%D0%BC%D0%B5%D1%82%D0%BA%D0%B0-%D0%B2-%D0%BE%D0%BF%D0%B5%D1%80%D0%B0%D1%86%D0%B8%D0%B8%D1%82%D0%B5-%D0%BF%D0%BE-%D0%BE%D0%B1%D0%B5%D0%B7%D0%B2%D1%80%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%BC%D0%B8%D0%BD%D0%B8-%D0%B2-%D0%B1%D0%B5%D0%BD%D0%B3%D0%B0%D0%B7%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-43-%D0%BC%D0%B0-%D1%81%D0%B0%D0%BF%D1%8C-news676121.html", "text": "При операциите по обезвреждането на мините, заложени от терористите в наскоро освободения от тях град Бенгази в източната част на Либия, националната армия на страната е загубила 43-ма сапьора.  27 други са ранени, предаде ТАСС, цитирана от Фокус. Според представител на либийската национална армия броят на жертвите от страна на цивилното население в резултат на взривени мини за последните 10 дни е достигнал до 19 души. „Загиналите са най-вече търговци и собственици на магазини. Местните жители са предупредени, че не могат да се върнат по домовете си, докато обезвреждането тече“, посочи източникът. На 5 юли командващият на либийската национална армия фелдмаршал Халифа Хафтар съобщи, че Бенгази е напълно освободен, след като през 2014 г. бе завзет от терористи.", "date": "2017.07.18", "title": "Трагична равносметка! В операциите по обезвреждане на мини в Бенгази са загинали 43-ма сапьори"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BD%D0%B8%D0%BA%D0%BE%D0%BB%D0%B0%D1%81-%D0%BC%D0%B0%D0%B4%D1%83%D1%80%D0%B0-%D0%BD%D0%B5-%D1%81%D0%BC%D1%8F%D1%82%D0%B0-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0-%D0%BE%D1%82-%D1%81%D0%B2%D0%B8%D0%BA%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8-news676122.html", "text": "Президентът на Венецуела Николас Мадуро няма намерение да се отказва от плановете си за свикване на Конституционна асамблея. Това обяви самият той пред El Nacional. „Свиквам учредително събрание заради независимостта и суверенитета на страната ни. Нека Европа си говори каквото си иска, не ни вълнува какво говори Европа“, заяви Мадуро. Президентът на Венецуела изрази възмущението си от критиките от страната на главата на дипломацията на Европейския съюз Федерика Могерини за намерението му да свика Конституционната асамблея. „Федерика Могерина опита да нарежда на правителството на Венецуела. Каква наглост. Те да не си мислят, че сме 1809 година? Венецуела е свободна и суверенна държава, а не някаква колония на Европейския съюз“, изригна Мадуро.", "date": "2017.07.18", "title": "Президентът на Венецуела Николас Мадура не смята да се отказва от свикването на Конституционна асамблея"}
{"url": "http://pik.bg/%D0%BC%D0%B0%D0%BD%D0%B8%D1%8F-%D1%80%D0%B5%D0%BA%D0%BE%D1%80%D0%B4%D0%BD%D0%B8%D1%82%D0%B5-101-%D0%BC%D0%B8%D0%BB%D0%B8%D0%BE%D0%BD%D0%B0-%D0%B7%D1%80%D0%B8%D1%82%D0%B5%D0%BB%D0%B8-%D1%81%D0%B0-%D0%B3%D0%BB%D0%B5%D0%B4%D0%B0%D0%BB%D0%B8-%D0%BF%D1%80%D0%B5%D0%BC%D0%B8%D0%B5%D1%80%D0%B0%D1%82%D0%B0-%D0%BD%D0%B0-%D0%BF%D1%8A%D1%80%D0%B2%D0%B8%D1%8F-%D0%B5%D0%BF%D0%B8%D0%B7%D0%BE%D0%B4-%D0%BE%D1%82-%D1%81%D0%B5%D0%B4%D0%BC%D0%B8%D1%8F-%D1%81%D0%B5%D0%B7%D0%BE-news676128.html", "text": "Завръщането на суперхитовата телевизионна сага „Игра на тронове“ на малкия екран доведе до рекорд, съобщава Deadline. Първият епизод от седмия сезон на сериала, който е истинска мания за зрителите по света, е бил изгледан от рекордните 10,1 милиона зрители. Досегашният рекорд на сериала бе регистриран по време на излъчването на финалния епизод на шестия сезон през юни 2016 година и бе от 8,8 милиона зрители. Отбелязва се още, че зрителите, гледали старта на седмия сезон на „Игра на тронове“ са  били с 27 процента повече от тези, които са гледали старта на шестия сезон през април 2016 година. Съобщено бе още, че онлайн-обслужването на канала HBO се е сринало заради претоварване по време на излъчването на старта на седмия сезон на сериала.", "date": "2017.07.18", "title": "Мания! Рекордните 10,1 милиона зрители са гледали премиерата на първия епизод от седмия сезон на „Игра на тронове“"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BD%D1%8F%D0%BA%D0%BE%D0%BB%D0%BA%D0%BE-%D1%80%D0%B0%D0%B9%D0%BE%D0%BD%D0%B0-%D0%B2-%D0%BF%D0%BE%D0%BA%D1%80%D0%B0%D0%B9%D0%BD%D0%B8%D0%BD%D0%B8%D1%82%D0%B5-%D0%BD%D0%B0-%D1%81%D0%BF%D0%BB%D0%B8%D1%82-%D0%B1%D1%8F%D1%85%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2%D0%B8%D0%B4%D0%B5%D0%BE-news676127.html", "text": "Пожарите, които бушуват в района на Сплит, продължават да приближават втория по големина град в Хърватия, съобщават Slobodna Dalmacija и Index. В борбата с огъня са се включили стотици спасители, пожарникари, военни и доброволци. Най-тежко е положението в югоизточната част на града, от страна на курортния район Подстрана, където огънят е стигнал съвсем близо до жилищните постройки. В ранните часове днес бяха евакуирани няколко района от покрайнините на Сплит. В спортния комплекс „Спаладиум Арена“ вече са подготвени над 200 места за приемане на хора, които са евакуирани. Малко след полунощ кметът на Сплит Андро Кръстулович-Опара обяви, че ситуацията постепенно се нормализира, като „лошото вече е зад нас, Сплит е защитен“. Малко след това обаче ситуацията отново се влоши заради вятъра. До момента огънят е унищожил няколко жилищни постройки и детска градина в покрайнините на града. Според Slobodna Dalmacija заради отравянето от дима петима пожарникари са били приети в болница. Животът им е вън от опасност. Още няколко участвали в гасенето са пострадали леко, като те са получили медицинска помощ на място. В едно от селата край Сплит е починал 65-годишен мъж, като все още не е ясно дали причината за смъртта му са пожарите.", "date": "2017.07.18", "title": "Бедствие! Няколко района в покрайнините на Сплит бяха евакуирани заради пожарите (ВИДЕО)"}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%81%D0%B5%D0%BD%D0%B0%D1%82%D0%BE%D1%80%D0%B8-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D0%BD%D1%86%D0%B8-%D0%BE%D1%82%D0%BA%D0%B0%D0%B7%D0%B0%D1%85%D0%B0-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82%D0%B0-%D0%B7%D0%B0-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-obamacare-news676125.html", "text": "Американските сенатори-републиканци Майк Ли и Джери Моран отказаха да подкрепят законопроекта за промени в здравеопазването, съобщава РИА Новости. Отмяната на Obamacare е сред приоритетите на настоящия президент на страната Доналд Тръмп. По-рано ръководителят на републиканското болшинство в Сената на Съединените щати Мич Макконъли обяви, че гласуването за отмяна на реформата в здравеопазването, която бе въведена от президента Барак Обама -  Obamacare, ще бъде отложено заради това, че сенатор Джон Маккейн претърпя операция и не може да присъства на гласуването.", "date": "2017.07.18", "title": "Двама сенатори-републиканци отказаха да подкрепят законопроекта за отмяна на Obamacare"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D1%84%D0%B5%D0%BD%D0%BE%D0%B2%D0%B5-%D0%B8-%D0%B8%D0%B3%D1%80%D0%B0%D1%87%D0%B8-%D0%BD%D0%B0-%D1%85%D0%B0%D0%B9%D0%B4%D1%83%D0%BA-%D1%81%D0%BF%D0%BB%D0%B8%D1%82-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%B3%D0%B0%D1%81%D0%B5%D0%BD%D0%B5%D1%82%D0%BE-%D0%BD%D0%B0-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%BA%D1%80%D0%B0%D0%B9-%D0%B3%D1%80%D0%B0%D0%B4%D0%B0-news676124.html", "text": "Пожарите в района на Сплит продължгават с пълна сила, съобщават медиите в Хърватска, цитирани от Спортал. Според информацията огънят е достигнал до градското гробище на града, както и до сметището Кареповац, което вещае и екологична катастрофа. Съобщава се също за избухнала бензиностанция, а заради лошото време хеликоптерите за борба с пожари не могат да излетят. На помощ на пожарникарите са се притекли организираните фенове на Хайдук, познати като “Торсида”. На първа линия са били забелязани и играчите на втория отбор на Хайдук Звонимир Милич, Йерко Шепарович, както и Тома Башич от първия тим. Организираните фенове на други отбори също проявяват солидарност и призовават своите членове да се притекат на помощ на сплитчани. В акцията се включиха и феновете на Динамо (Загреб), познати като “Бед Блу Бойс”. “Хайде, всички заедно като през 90-те! Хърватска над всичко. Ще имаме време за съперничество”, пишат в един от профилите на фракцията в социалните мрежи. Както е известно тимът на Хайдук гостува в София на Левски за реванш от втория предварителен кръг на турнира Лига Европа. Двубоят е на 20 юли (четвъртък) на стадион \"Георги Аспарухов\". В първия мач Хайдук победи с 1:0.", "date": "2017.07.18", "title": "Огнен ад! Фенове и играчи на Хайдук (Сплит) се включиха в гасенето на пожарите край града"}
{"url": "http://pik.bg/%D1%82%D0%B5%D1%81%D1%82%D0%BE%D0%B2%D0%B5-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D1%81%D0%B0-%D0%BF%D1%80%D0%BE%D0%B2%D0%B5%D0%BB%D0%B8-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F-%D0%BD%D0%B0-%D0%BB%D0%B0%D0%B7%D0%B5%D1%80%D0%BD%D0%BE-%D0%BE%D1%80%D1%8A%D0%B6%D0%B8%D0%B5-%D0%B2-%D0%BF%D0%B5%D1%80%D1%81%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news676126.html", "text": "Представители на Военноморските сили на Съединените щати са провели изпитания на система лазерно оръжие LaWS (Laser Weapons System) в района на Персийския залив, съобщава телевизионният канал CNN. Уточнява се, че „това е първото във Военноморските сили на Съединените щати и на практика първо в света активно лазерно оръжие“. „Нямаме притеснения от вятъра, от диапазона. Нямаме притеснения от нищо, тъй като можем да поразяваме цели със скоростта на светлината“, коментира лейтенант Кайл Хюз. Отбелязва се, че скоростта на LaWS превишава 50 000 пъти скоростта на междуконтинентална балистична ракета. Като цел за тестовете на лазерното оръжие Военноморските сили на Съединените щати са използвали дрон. В резултат на теста дронът е паднал в морето с горящо крило.", "date": "2017.07.18", "title": "Тестове! Съединените щати са провели изпитания на лазерно оръжие в Персийския залив"}
{"url": "http://pik.bg/%D0%B7%D0%B5%D0%BC%D0%B5%D0%BD-%D1%82%D1%80%D1%83%D1%81-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BF%D0%B5%D1%80%D1%83-news676129.html", "text": "Земетресение с магнитут 6,6 по скалата на Рихтер е било регистрирато край бреговете на Перу, в южните части на страната, съобщава Европейският средиземноморски сеизмологичен център ((EMSC). Трусът е бил геристриран в 05:05 часа бългтарско време. Епицентърът  на 104 километра западно от град Камана, Южно Перу. По данни на SkyAlert магнитутър на труса е бил от 6,4 по Рихтер. Няма опасност от цунами.", "date": "2017.07.18", "title": "Земен трус край бреговете на Перу"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%BE%D0%B1%D0%B5%D1%89%D0%B0-10-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B1%D0%B8%D0%B2%D1%88%D0%B0-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-news676130.html", "text": "Съединените щати ще отделят допълнително 10 милиона долара помощ за бежанците, пострадали в резултат на конфликтите в бивша Югославия през 1990 година. Това обяви вицепрезидентът на Съединените щати Майк Пенс по време на срещата си с президента на Сърбия Александър Вучич, съобщава РИА Новости, като се позовава на информация от Белия дом. Средствата ще бъдат заделени в рамките на Регионалната жилищна програма, която се реализира съвместно от Сърбия, Хърватия и Босна и Херцеговина, а Черна гора участва със средства на чуждестранни донори. По време на срещата си Пенс и Вучич са обсъдили двустранните отношения и са се обединили около желанието „за задълбочаване на партньорството между Съединените щати и Сърбия“. „Вицепрезидентът на Съединените щати изрази подкрепата си за усилията на Сърбия за влизане в Европейския съюз, в необходимостта от продължаване на реформи, както и в прогрес на нормализация на отношенията с Косово“, се посочва още в изявлението от Белия дом. Майк Пенс и Александър Вучич са обсъдили и предстоящата визита на Пенс в столицата на Черна гора Подгорица, където в началото на август заедно с лидерите на Западните Балкани ще участва в среща.", "date": "2017.07.18", "title": "Вицепрезидентът на САЩ обеща 10 милиона долара помощ за страните от бивша Югославия"}
{"url": "http://pik.bg/%D1%81%D0%BF%D0%B8%D1%80%D0%B0%D0%BD%D0%B5-%D0%BD%D0%B0-%D0%B2%D0%B0%D0%BB%D0%B5%D0%B6%D0%B8%D1%82%D0%B5-%D0%BE%D0%B1%D0%BB%D0%B0%D1%87%D0%BD%D0%BE%D1%81%D1%82%D1%82%D0%B0-%D1%89%D0%B5-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D0%B4%D0%BE-%D1%81%D0%BB%D1%8A%D0%BD%D1%87%D0%B5%D0%B2%D0%BE-news676119.html", "text": "Над северозападната половина от страната днес ще преобладава слънчево време. На места в източните райони все още ще превалява, като до вечерта валежите и там ще спрат, а облачността ще се разкъса и намалее, съобщиха от Националния институт по метеорология и хидрология (НИМХ). Ще духа до умерен, в югоизточните райони – временно силен северен вятър. Ще е по-топло с максимални температури между 24° и 29°. Атмосферното налягане ще се задържи малко по-високо от средното за юли. Над Черноморието през по-голямата част от деня облачността ще е значителна. Главно над южните райони ще има превалявания от дъжд, които по-късно вечерта ще спрат. Ще духа умерен и временно силен север-североизточен вятър, който вечерта ще отслабне. Максималните температури ще са между 23° и 26°. Температурата на морската вода е 22-24°. Вълнението на морето ще е 3-4 бала, по-късно след обяд ще започне да отслабва. Над планините облачността ще се разкъсва и намалява, след обяд до предимно слънчево. Значителна ще се задържи над Странджа и Сакар, където през деня все още ще превалява, а североизточният вятър ще е силен. В останалите масиви вятърът ще е до умерен. Максималната температура на височина 1 200 метра ще е около 16°, на 2 000 метра – около 10°. Фокус", "date": "2017.07.18", "title": "Спиране на валежите! Облачността ще намалява до слънчево"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%B5%D1%82%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BF%D1%80%D0%B8-%D0%B4%D0%B2%D0%B0-%D0%B2%D0%B7%D1%80%D0%B8%D0%B2%D0%B0-%D0%B2-%D1%81%D0%B8%D0%BD%D0%B0%D0%B9-news676099.html", "text": "Петима египетски полицейски служители са загинали, а други шестима бяха ранени, след като два поставени край път експлозива бяха детонирани на полуостров Синай, предаде VOA, цитиран от Фокус. Полицейските служители са загинали в град Ариш, след като техният брониран автомобил преминава покрай бомбата. Трима са били ранени. На място е пристигнало второ превозно средство и тогава и втората бомба бива задействана, ранявайки трима. Според военни източници терористите са детонирали експлозивите чрез дистанционно управление. Все още никоя терористична организация не е поела отговорност за атентата, но се смята, че зад него стои „Ислямска държава“", "date": "2017.07.18", "title": "Инцидент! Петима убити египетски полицейски служители при два взрива в Синай"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%BC%D0%BE%D0%BB%D0%B4%D0%BE%D0%B2%D0%B0-news676097.html", "text": "Премиерът на Румъния Михай Тудосе ще посети Кишинев, за да се срещне със своя молдовски колега Павел Филип на 22 юли, съобщава IPN, цитирана от Фокус. След срещата с европейските лидери в Брюксел преди седмица румънският министър-председател заяви, че страната му има огромната задача да осигури проевропейският път на Молдова. Докато е в Кишинев Тудосе ще проведе среща с Филип, но за момента няма предвиден разговор с президента Игор Додон. „Съседската политика и подкрепата от Европейската комисия е важна. Ние не трябва да забравяме, че сме важна страна за Европейския съюз, но сме в покрайнините му и имаме огромната задача да осигурим проевропейския път на Молдова“, коментира  Тудосе по време на срещата си с Европейската комисия преди седмица.", "date": "2017.07.18", "title": "Визита! Премиерът на Румъния ще посети Молдова"}
{"url": "http://pik.bg/%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B0%D1%86%D0%B8%D1%8F-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D1%89%D0%B5-%D0%BF%D0%BE%D0%BB%D1%83%D1%87%D0%B8-%D0%B4%D0%B2%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B0-%D0%BC%D0%B8-38-news676098.html", "text": "От Министерството на отбраната на Русия официално потвърдиха за подписването на договор с  АО \"Вертолеты России\" за доставка на опитна серия на хеликоптери Ми-38 до 2019 година. Уточнява се, че Министерството на отбраната ще получи два хеликоптера. Първият от средните многоцелеви хеликоптери Ми-38 трябва да е на разположение през 2018 година. От \"Вертолеты России\" вече обявиха, че с Ми-38 вече са проведени успешни тестове за издигане на товар от 5 тона, както и възможностите на машината за доставка на гориво и вода в големи количества. В най-скоро време е планирана и сертификация за производството на МИ-38 в Казанския хеликоптерен завод. Средният многоцелеви хеликоптер Ми-38 заема нишата между Ми-8 и тежкия Ми-26, като може да бъде използван за превоз на товари и пътници, за издирвателно-спасителни операции и за прелитане над водни повърхности.", "date": "2017.07.18", "title": "Модернизация! Министерството на отбраната на Русия ще получи два хеликоптера Ми-38"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D0%BC%D0%B8%D0%BB%D0%B8%D1%8F-%D0%B3%D0%BE-%D1%83%D0%B4%D0%B0%D1%80%D0%B8-%D0%BD%D0%B0-%D0%B6%D0%B8%D0%B2%D0%BE%D1%82-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D0%B8%D0%B7%D0%B1%D1%8F%D0%B3%D0%B0-%D0%BD%D0%B0-%D0%BC%D0%B0%D0%BB%D0%B4%D0%B8%D0%B2%D0%B8%D1%82%D0%B5-%D1%81-%D0%BD%D0%BE%D0%B2%D0%B8%D1%8F-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-news676014.html", "text": "Емилия го удари на живот, след като скъса оковите на Коко Динев. От известно време звездата на \"Пайнер\" загатва, че нов властелин се е заселил в сърцето й, а поредното доказателство за това издават информатори на ПИК от летището в София. Миналата събота Емилия e била засечена на Терминал 2 в компанията на своя нов приятел. Фолк дивата е била максимално дегизирана - с шапка с козирка и тъмно слънчеви очила, но я е издало чипото й носле. Преди известно време обонятелният орган на Емилия претърпя корекция в клиника за пластична хирургия, като според всичко знаещи светски хроникьори операцията се наложи, след като носът й пострада от шамарите на Динев. Най-вероятно дестинацията, към която двойката е отлетяла, са Малдивските острови. Наскоро самата Емилия се изпуснала пред колежки, че й предстои пътуване в тази посока. А появата й на летището с новото й гадже, и изненадващата отмяна на участията й до края на месеца, навеждат на мисълта, че времето за почивка на райското кътче е настъпило.", "date": "2017.07.18", "title": "ПЪРВО В ПИК! Емилия го удари на живот! Чалга дивата избяга на Малдивите с новия любовник"}
{"url": "http://pik.bg/%D0%B0%D1%82%D0%B0%D0%BA%D0%B0-%D0%B4%D0%B5%D0%B9%D0%B2%D0%B8%D0%B4-%D0%B4%D0%B5%D0%B9%D0%B2%D0%B8%D1%81-%D0%B5-%E2%80%9E%D0%BF%D1%80%D0%BE%D1%81%D1%82-%D0%BA%D0%B0%D1%82%D0%BE-%D0%B3%D0%BE%D0%B2%D0%B5%D0%B6%D0%B4%D0%B0-%D0%BA%D0%B0%D0%B9%D0%BC%D0%B0-%D0%B8-%D0%BC%D1%8A%D1%80%D0%B7%D0%B5%D0%BB%D0%B8%D0%B2-%D0%BA%D0%B0%D1%82%D0%BE-%D0%B6%D0%B0%D0%B1%D0%BE%D0%BA%E2%80%9C-%D1%81%D0%BF%D0%BE%D1%80%D0%B5%D0%B4-%D0%B2%D0%BE%D0%B4%D0%B0%D1%87%D0%B0-%D0%BD%D0%B0-%D0%BA%D0%B0-news676101.html", "text": "Бившият председател на кампанията за излизане по време на референдума за Брекзит от миналата година Доминик Къмингс заяви, че министърът на Великобритания за въпросите по напускането на Европеийския съюз Дейвид Дейвис е „прост като говежда кайма и мързелив като жабок“, пише The Independent, цитиран от Фокус. Според Къмингс проектозаконът за отменянето на европейското законодателство във Великобритания, предложен от Дейвис съдържа членове, които биха позволили на министрите да отстъпят пред исканията на Европейския съюз в последния момент. Думите на Къмингс показват несъгласията между различните клики в движението за Брекзит. Това се случва в същия ден, в който Дейвис замина за Брюксел, за да преговаря с Европейския съюз, където той бе разкритикуван, че води обсъжданията без каквито и да е документи. Според Къмингс документът за отменянето би позволил на министрите да изменят позициите си по Брекзит в последната минута, което според него е било подкрепено от Дейвис, от финансовия министър Филип Хамънд и правителствения секретар сър Джереми Хейууд. Той посочи, че министърът по въпросите за Брекзит е „избран да бъде като перфектен участник в „Тримата глупаци“: прост като говежда кайма, мързелив като жабок и суетен като Нарцис“. Той допълни, че Дейвис е прекарал кампанията за референдума „пиейки с Найджъл Фараж и предвещавайки поражение за последователите на напускането“ и е участвал в „най-скапаната телевизионна реклама по време на цялата кампания“.", "date": "2017.07.18", "title": "Атака! Дейвид Дейвис е „прост като говежда кайма и мързелив като жабок“, според водача на кампанията за Брекзит"}
{"url": "http://pik.bg/%D0%BF%D0%BE%D0%B4-%D0%BD%D0%B0%D0%B5%D0%BC-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%BF%D1%80%D0%B0%D1%82%D0%B8-%D0%B4%D0%B2%D0%B0%D0%BC%D0%B0-%D1%8E%D0%BD%D0%BE%D1%88%D0%B5%D1%81%D0%BA%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8-%D0%B2-%D0%BB%D0%B8%D1%82%D0%B5%D0%BA%D1%81-news676100.html", "text": "Юношеските национали на България Тонислав Йорданов и Ангел Лясков ще играят през новия сезон  нв тима от Втора лига Лигтекс, съобщава Спортал. Двамата футболисти са собственост на ЦСКА-София. Йорданов и Лясков бяха част от националния отбор до 19 години, който през това лято игра на финалите на Европейското първенство в Грузия, а от няколко дни тренират с Литекс и взеха участие в последната контрола на тима преди старта на сезона във Втора лига срещу Севлиево. Йорданов вкара хеттрик, а Лясков изработи дузпа. Първият мач за новия сезон на ловчанлии е в събота от 20:00 часа срещу Струмска слава.", "date": "2017.07.18", "title": "Под наем! ЦСКА-София прати двама юношески национали в Литекс"}
{"url": "http://pik.bg/%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B0%D1%82-%D0%BE%D1%82-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B0-%D0%B0%D1%81%D0%B0-news676102.html", "text": "От Министерството на външните работи на Бразилия се обърнаха към властите във Венецуела с призив да се откажат от създаването на Конституционна асамблея, съобщава РИА Новости, като се позовава на сайта на Министерството на външните работи на Бразилия. „Бразилското правителство призовава за отмяна на свикването на национална Конституционна асамблея във Венецуела, което е в нарушение на всеобщото избирателно право и на принципа на  народно волеизявление“, се казва в съобщението. Посочва се още, че властите във Венецуела са длъжни да гарантират възстановяването на пълномощията на Националната асамблея, осигуряването на гражданските свободи и незабавното освобождаване на всички политически затворници. Както е известно опозиционните партии във Венецуела проведоха през уикенда неофициален референдум, на който повечето от далите вота си се обявиха „против“ плановете на президента Николас Мадуро за създаването на Конституционна асамблея, която да промени основния закон на страната.", "date": "2017.07.18", "title": "Бразилия призова властите във Венецуела да се откажат от създаването на Конституционна асамблея"}
{"url": "http://pik.bg/%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0%D1%85%D0%B0-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%BD%D0%B5%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B8%D1%8F-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news676103.html", "text": "Белият дом подкрепи неофициалния референдум, организиран от опозицията във Венецуела, посочвайки, че допитването доказва „безпогрешна позиция“ на осъждане на режима в страната, предаде AFP, цитирана от Фокус. „Поздравяваме венецуелския народ за високата избирателна активност на референдума - заяви прессекретарят на Белия дом Шон Спайсър.  - Осъждаме насилието, нанесено от правителствените бандити, срещу невинните гласоподаватели“. Повече от 7 млн. от 19 млн. венецуелци, имащи право на глас, дадоха гласа си срещу президента Николас Мадуро, който има планове да преработи конституцията.", "date": "2017.07.18", "title": "Подкрепа! От Белия дом приветстваха резултатите от неофициалния референдум във Венецуела"}
{"url": "http://pik.bg/%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD-news676104.html", "text": "Вашингтон планира въвеждането на нови санкции срещу Иран, съобщава Washington Free Beacon, като се позовава на информация от високопоставен американски чиновник. Отбелязва се, че новите ограничителни мерки ще бъдат въведени във връзка с „незаконната програма за разработка на балистични ракети“ и „реигоналната подкрепа на тероризма“.", "date": "2017.07.18", "title": "Съединените щати подготвят нови санкции срещу Иран"}
{"url": "http://pik.bg/%D1%83%D0%B6%D0%B0%D1%81-%D0%BE%D0%BA%D0%BE%D0%BB%D0%BE-50-000-%D0%BC%D0%B8%D1%80%D0%BD%D0%B8-%D0%B6%D0%B8%D1%82%D0%B5%D0%BB%D0%B8-%D1%81%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%B2-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D1%80%D0%B0%D0%BA%D0%BA%D0%B0-news676096.html", "text": "Между 30 000 и 50 000 мирни жители остават блокирани, с ограничен достъп до  храна и вода в сирийския град Ракка, съобщава Интерфакс, като се позовава на изявление на официалния представител на генералния секретар на ООН Фархан Хак. Той изразява безпокойството на международната организация за безопасността на блокираните в Ракка хора, заради крайно тежките условия, при които са принудени в момента да оцеляват хората там.", "date": "2017.07.18", "title": "Ужас! Около 50 000 мирни жители са блокирани в сирийския град Ракка"}
{"url": "http://pik.bg/%D1%82%D1%8A%D1%80%D1%81%D0%B8-%D1%81%D0%B5-%D0%BA%D1%83%D0%BF%D1%83%D0%B2%D0%B0%D1%87-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B4%D0%B8%D0%B0%D0%BC%D0%B0%D0%BD%D1%82-%D0%B2-%D1%81%D0%B2%D0%B5%D1%82%D0%B0-%D1%89%D0%B5-%D0%B1%D1%8A%D0%B4%D0%B5-%D0%BD%D0%B0%D1%80%D1%8F%D0%B7%D0%B0%D0%BD-%D0%B7%D0%B0-%D0%B4%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%BE%D0%B4%D0%B0%D0%B4%D0%B5%D0%BD-news676109.html", "text": "Не всички големи скъпоценни камъни са еднакво примамливи за изгодни сделки. До такъв извод са достигнали в канадската компания Lucara Diamond, откъдето са готови да раздробят най-големият диамант в света, за да може да бъден продаден, съобщав Ройтерс. Според представители на компанията, скъпоценният камък, който е с тегло от 1 016 карата и има размерите на топка за тенис, най-вероятно ще бъде раздробен на няколко части, което би позволило по-бързо да му бъде намерен купувач. До това решение от ръководството на Lucara Diamond стигнали след неочаквано неуспешния за компанията търг на Sotheby's през миналата година. Тогава за необработения диамант купувач предложи  61 милиона долара, докато предварителните оценки бяха, че той ще достигне цена от най-малко 70 милиона долара Диамантът Lesedi la Rona бе открит през ноември 2015 година. Името на диаманта се превежда от езика тсвана като „Нашият свят“. Най-големият диамант в света отстъпва по тегло само на открития през 1905 година в ЮАР диамант Cullinan. Скъпоценният камък тогава тежеше 3 106 карата и също бе раздробен на няколко части.", "date": "2017.07.18", "title": "Търси се купувач! Най-големият диамант в света ще бъде нарязан, за да може да бъде продаден"}
{"url": "http://pik.bg/%D1%81%D0%B5%D0%BB%D0%B5%D0%BA%D1%86%D0%B8%D1%8F-%D0%B1%D0%B8%D0%B2%D1%88-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BD%D0%B0-%D1%86%D1%81%D0%BA%D0%B0-%D0%B5-%D0%BF%D1%80%D0%B5%D0%B4-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B2-%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news676090.html", "text": "Локомотив (Пловдив) опитва да привлече черногорския централен нападател Стефан Николич, съобщава PlovdivDerby. Според информацията преговорите с мениджъра на нападателя, който преди време води атаката на ЦСКА, води лично треньорът на Локомотив Войн Войнов. “Да, имам интерес към този нападател, но нека не избързваме. Не искам да подвеждаме феновете на Локомотив (Пловдив), когато нищо не е на 100% сигурно“, коментира Войнов. Таранът игра за последно в казахстанския Кайсар, като след края на миналия сезон напусна тима. 27-годишният черногорец разтрогна договора си по взаимно съгласие и напусна отбора, чийто треньор е Стойчо Младенов. Николич бе привлечен в Кайсар в началото на тази година, като за 13 мача вкара 1 гол. Черногорецът игра в ЦСКА през 2015 година. Той е шампион на Румъния с тима на Стяуа.", "date": "2017.07.18", "title": "Селекция! Бивш нападател на ЦСКА е пред трансфер в Локомотив (Пловдив)"}
{"url": "http://pik.bg/%D0%BE%D0%B3%D0%BD%D0%B5%D0%B1%D0%BE%D1%80%D0%B5%D1%86-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5%D0%B4%D0%BD%D0%B0-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D0%BD%D0%B0-%D0%BF%D1%80%D0%BE%D1%82%D0%B8%D0%B2%D0%BE%D0%BF%D0%BE%D0%B6%D0%B0%D1%80%D0%B5%D0%BD-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-news676091.html", "text": "Американсикят президент Доналд Тръмп седна зад волана на противопожарен автомобил в рамките на кампания за насърчаване на американското производство, съобщава C-SPAN. Тръмп и вицепрезидентът на Съединените щати Майк Пенс разгледаха лично различни машини и транспортни следства, произведени на територията на Съединените щати, на изложението \"Произведено в Америка\". По време на обиколката си Тръмп седна зад волана на противопожарен автомобил, като заедно с него бяха и Пенс и официалният представител на Белия дом Шон Спайсър. „Къде гори? Казвайте бързо!“, демонстрира чувство за хумор американският президент от кабината на пожарната. По време на обиколката си на изложението „Произведено в Америка“ Тръмп се снима и с каубоска шапка.", "date": "2017.07.18", "title": "Огнеборец! Доналд Тръмп седна зад волана на противопожарен автомобил"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%B0%D0%BD%D0%B8%D1%82%D0%B0-%D0%BC%D0%B5%D0%B9%D0%B7%D0%B5%D1%80-%D1%81%D0%B5-%D1%87%D0%B0%D0%BB%D0%BD%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%BC%D0%B8%D1%81%D0%BA%D0%B0%D1%82%D0%B0-%D1%82%D1%8A%D1%80%D1%81%D0%B8-%D1%83%D1%82%D0%B5%D1%85%D0%B0-%D0%B2-%D0%B1%D0%B8%D0%B1%D0%BB%D0%B8%D1%8F%D1%82%D0%B0-news675991.html", "text": "Анита Мейзер тотално се чалнала, откакто е в Сливенския зандан. Нейни съкилийнички разказват, че от нафуканата и наперена силиконка не е останала и следа. Мейзер все по-често посягала към Библията, търсейки вяра и упование и спокойствие. Миската, която е ромка и се казва Айше, влезе зад решетките в края на миналата година. Според мнозина стресът покрай убийството на мъжа й Николай Димов е повлиял сериозно на психиката на Анита, която се държала все по-странно. Мейзер изпадала в нервни кризи, разплаквала се без причина, постоянно искала да разговаря с психолога на затвора, търсела лекарска консултация почти ежедневно. Отколешните й приятели поставят под съмнение поведението й, тъй като Айше имала способност да преиграва, пише седмичник.", "date": "2017.07.18", "title": "КРИЗА ЗАД РЕШЕТКИТЕ! Анита Мейзер се чална в затвора! Миската търси утеха в Библията"}
{"url": "http://pik.bg/%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%BE-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BA%D0%BB%D1%8E%D1%87%D0%BE%D0%B2%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-%D0%B7%D0%B0-%D0%B8%D1%80%D0%B0%D0%BD%D1%81%D0%BA%D0%B0%D1%82%D0%B0-news676092.html", "text": "Шон Спайсър от пресслужбата на Белия дом обяви, че държавният секретар на Съединените щати Рекс Тилърсън подготвя изявление относно иранското ядрено споразумение със световните сили, определяно от президента Доналд Тръмп като „лоша сделка“, предаде Reuters, цитирана от Фокус. Според законите на САЩ Държавният департамент трябва на всеки 90 дни да информира Конгреса относно спазването от страна на Иран на споразумението от 2015 година. „Държавният секретар много скоро ще направи изказване относно споразумението - заяви Спайсър. - Смятам, че знаете, че президентът даде ясно да се разбере, че той смята това за лоша сделка за САЩ“.", "date": "2017.07.18", "title": "Предстоящо! Държавният секретар на Съединените щати подготвя ключово изказване за иранската ядрена програма"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D1%85%D0%B0%D1%80%D0%BA%D0%BE%D0%B2-%D0%B1%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D1%80%D1%83%D1%81%D0%BD%D0%B0%D0%BA-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B8-%D1%81-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news676093.html", "text": "Полицията в Харков е задържала руски гражданин, обявен за международно издирване по подозрение за връзки с терористичната групировка „Ислямска държава“, съобщава агенция \"Укринформ\", позовавайки се на съобщение на прессекретаря на прокурора на Харковска област Вит Дубовик. „26-годишен гражданин на Русия, който е бил обявен за международно издирване по подозрение за връзки с „Ислямска държава“, бе арестуван. Той е задържан за два месеца, без право на освобождане под гаранция“, се посочва в съобщението. Уточнява се, че операцията по задържането на руския гражданин се е провела на 13 юли в Харков.", "date": "2017.07.18", "title": "Операция! В Харков бе задържан руснак, заподозрян във връзки с „Ислямска държава“"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%B0%D0%B3%D1%80%D0%B5%D1%81%D0%B8%D1%8F-17-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D1%81-%D0%BF%D1%83%D0%BA%D0%BD%D0%B0%D1%82%D0%B0-%D0%B3%D0%BB%D0%B0%D0%B2%D0%B0-%D0%B8-%D0%BC%D0%BE%D0%B7%D1%8A%D1%87%D0%BD%D0%BE-%D1%81%D1%8A%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B1%D0%B8%D0%BB-%D0%BD%D0%B0%D0%BF%D0%B0%D0%B4%D0%BD%D0%B0-news676094.html", "text": "17-годишно момче от Нова Загора е нападнато в гръб от група младежи, докато изпращало приятелката си, съобщи Би Ти Ви. Младежът е с пукната глава и с мозъчно сътресение. Нападателят, също на 17 години, е задържан за 24 часа. В Нова Загора организират подписка срещу насилието. В късните вечерни часове на 16 юли (неделя) синът на Станимир и Йовка изпращал приятелката си в близост до един от парковете в Нова Загора. Компания младежи първо ги попитали колко е часът, а след това поискали цигара. Момчето и приятелката отговорили, че не пушат, но компанията тръгнала след тях. Настигнали ги и ударили момчето в гръб с остър предмет. Ударът попада в главата на 17-годишния младеж. Той е с леко мозъчно сътресение и пукната глава. Полицията разследва причините за агресията. Родителите твърдят, че от страна на удареното момче не е имало провокация. Над 200 подписа срещу агресията и насилието са събрали само за ден съученици и приятели на удареното момче. За събота в Нова Загора е планиран и протест срещу агресията.", "date": "2017.07.18", "title": "Отново агресия!  17-годишно момче с пукната глава и мозъчно сътресение, след като бил нападнат от група младежи в Нова Загора"}
{"url": "http://pik.bg/%D0%B0%D1%80%D0%B5%D1%81%D1%82%D0%B8-%D0%B4%D0%B5%D1%81%D0%B5%D1%82-%D0%B8%D1%80%D0%B0%D0%BA%D1%87%D0%B0%D0%BD%D0%B8-%D0%B7%D0%B0-%D0%BA%D0%BE%D0%B8%D1%82%D0%BE-%D1%81%D0%B5-%D1%81%D0%BC%D1%8F%D1%82%D0%B0-%D1%87%D0%B5-%D1%81%D0%B0-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B2-news676089.html", "text": "Турските сили за сигурност са задържали десет иракчани, за които се смята, че имат връзки с „Ислямска държава“, съобщи Anadolu Agency. Съдът в централната турска провинция Корум е издала заповед за арест на заподозрените по нареждане на главната прокуратура на страната. Според анонимен полицейски източник по време на операцията са иззети мобилен телефон и лаптоп. През последния месец по официални данни близо 190 души, подозирани за връзки с „Ислямска държава“, са арестувани в Турция. Фокус", "date": "2017.07.18", "title": "Арести! Десет иракчани, за които се смята че са членове на „Ислямска държава“, са задържани в Турция"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B5%D0%B3%D0%B8%D0%BF%D0%B5%D1%82-%D1%81%D0%BF%D0%B8%D1%80%D0%B0-%D0%B1%D0%B5%D0%B7%D0%B2%D0%B8%D0%B7%D0%BE%D0%B2%D0%B8%D1%8F-%D1%80%D0%B5%D0%B6%D0%B8%D0%BC-%D1%81-%D0%BA%D0%B0%D1%82%D0%B0%D1%80-news676087.html", "text": "От Министерството на външните работи на Египет обявиха, че страната ще прекрати безвизовия достъп за граждани на Катар с определени изключения, съобщава Ройтерс, цитирана от Фокус. Това е поредната мярка, предприета срещу Доха, която Египет и още три арабски държави бойкотират. „Няма причина да продължаваме да правим изключения за Катар и да им даваме привилегии в светлината на настояща позиция на страната“, съобщи прессекретарят на египетското външно министерство Ахмед Абу Деид. Сега катарските граждани ще трябва да кандидатстват за виза, за да влязат в Египет. Саудитска Арабия, ОАЕ, Бахрейн и Египет наложиха санкции срещу Катар на 5 юни, прекратявайки дипломатическите и транспортни връзки, след като обвиниха Катар, че финансира терористи. Доха отхвърля обвиненията.", "date": "2017.07.18", "title": "Напрежение! Египет спира безвизовия режим с Катар"}
{"url": "http://pik.bg/%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BE%D0%B1%D1%89%D0%BE%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%81%D1%82%D0%B0%D1%87%D0%BA%D0%B0-news676085.html", "text": "От опозицията във Венецуела призоваха към 24-часова общонационална стачка на 20 юли (четвъртък), в знак на протест срещу президента Николас Мадуро и неговия план да преработи конституцията, предаде AFP, цитирана от Фокус. Плановете за „мащабния протест“ бяха обявени вчера от един от лидерите на опозицията Фреди Гевара. Протестът ще се основе върху референдума, проведен от опозицията миналият уикенд, който отхвърли идеята на Мадуро да преработи конституцията.", "date": "2017.07.18", "title": "Опозицията във Венецуела призова за общонационална стачка"}
{"url": "http://pik.bg/%D1%80%D0%B0%D0%B1%D0%BE%D1%82%D0%BD%D0%B0-%D1%80%D1%8A%D0%BA%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BE%D1%82%D0%BF%D1%83%D1%81%D0%BA%D0%B0%D1%82-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-15-000-%D0%B2%D0%B8%D0%B7%D0%B8-%D0%B7%D0%B0-%D1%81%D0%B5%D0%B7%D0%BE%D0%BD%D0%BD%D0%B8-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-news676095.html", "text": "Правителството на Съединените щати ще разреши издаването на 15 000 допълнителни визи за временни сезонни работници в помощ на американския бизнес, който е застрашен от непоправими вреди заради недостига на такива служители. Това обяви днес министерството на вътрешната сигурност, цитирано от Ройтерс, съобщава Нова телевизия. Министър Джон Кели е установил след консултации с министъра на труда Александър Акоста, че няма достатъчно квалифицирани и желаещи да заемат наличните позиции американски работници за извършване на временни дейности извън земеделския сектор, посочва министерството в изявление. В израз на ангажимента на администрацията да подкрепя американския бизнес министерството на вътрешната сигурност предоставя еднократно увеличение на годишния лимит, определен от Конгреса, посочва Кели в изявлението.", "date": "2017.07.18", "title": "Работна ръка! Съединените щати отпускат допълнителни 15 000 визи за сезонни работници"}
{"url": "http://pik.bg/%D0%BA%D0%BE%D0%BD%D1%82%D1%80%D0%B0-%D0%B2-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BC%D0%BD%D0%BE%D0%B7%D0%B8%D0%BD%D1%81%D1%82%D0%B2%D0%BE%D1%82%D0%BE-%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%B0%D0%BD%D0%B5-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B2-%D0%B5%D0%B4%D0%B8%D0%BD%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news676105.html", "text": "Според проучване, проведено сред членовете на Лейбъристката партия, над 80% от тях подкрепят оставането на Великобритания в единния пазар на Европейския съюз и в митническия съюз, съобщава  The Guardian, цитиран от Фокус. Също така според изследването на „Съвета за икономически и социални проучвания“ повечето партийни членове искат провеждането на втори референдум. Резултатите биха упражнили натиск върху председателя на партията Джереми Корбин и неговата позиция по Брекзит. Той е срещу оставането в единния пазар. Според проучването повечето членове на Лейбъристката партия са настроени положително към Европейския съюз. 66% от членовете на партията смятат, че Великобритания трябва задължително да остане в единния пазар, като допълнителни 21% са „по-скоро за, отколкото против“ по въпроса. Едва 4,2% от лейбъристите са на мнение, че Великобритания трябва да напусне единния пазар. Същевременно 63% от допитаните смятат, че Великобритания трябва да остане в митническия съюз, 22,2% клонят към това, докато едва 2,4% са твърдо против. Корбин, както и неговият министър по Брекзит в сянка Кеир Стармър са на мнение, че Великобритания трябва да напусне единния пазар, за да изпълни референдума за Брекзит.", "date": "2017.07.18", "title": "Контра! В Лейбъристката партия мнозинството иска оставане на Великобритания в единния пазар на Европейския съюз"}
{"url": "http://pik.bg/%D1%83%D0%BC%D0%BE%D0%BF%D0%BE%D0%BC%D1%80%D0%B0%D1%87%D0%B8%D1%82%D0%B5%D0%BB%D0%BD%D0%BE-%D0%BE%D1%82-%D0%BF%D0%B0%D1%80%D0%B8-%D1%81%D0%B5%D0%BD-%D0%B6%D0%B5%D1%80%D0%BC%D0%B5%D0%BD-%D0%B2%D0%B0%D0%B4%D1%8F%D1%82-220-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%B7%D0%B0-%D0%BD%D0%B5%D0%B9%D0%BC%D0%B0%D1%80-news676106.html", "text": "От Пари Сен Жермен са готови да заплатят сумата по освобождаващата клауза в договора на бразилеца Неймар с Барселона от 220 милиона евро, съобщава електронното издание RT. Отбелязва се, че в момента евентуалният трансфер на капитана на националния тим на Бразилия в редиците на шампиона на Франция зависи единствено от неговото желание. Неймар бе привлечен в Барселона през 2013 година. За каталунците бразилецът има 186 изиграни в мача във всички турнири, в които е вкарал 105 гола.", "date": "2017.07.18", "title": "Умопомрачително! От Пари Сен Жермен вадят 220 милиона евро за Неймар"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BD%D0%BE%D0%B2%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D0%BF%D0%BE-%D0%B0%D0%B4%D1%80%D0%B5%D1%81-%D0%BD%D0%B0-%D1%80%D1%83%D1%81%D0%B8%D1%8F-%D1%89%D0%B5-%D0%BD%D0%B0%D0%BD%D0%B5%D1%81%D0%B0%D1%82-%D1%81%D0%B5%D1%80%D0%B8%D0%BE%D0%B7%D0%BD%D0%B0-%D0%B2%D1%80%D0%B5%D0%B4%D0%B0-%D0%B2--news676107.html", "text": "Германският дипломат Волфганг Ишингер заяви пред Wall Street Journal, че нови американски санкции по адрес на Русия, които искат да въведат от Вашингтон, може да нанесат много сериозни вреди в отношенията между Съединените щати и Европейския съюз. По мнението на Ишингер законопроектът за нови санкции срещу Москва поставя под заплаха европейската енегрийна безопасност, което би довело до напрежение в отношенията между Съединените щати и Европейския съюз. „Ако във Вашингтон щателно не преосмислят позицията си за евентуални нови санкции срещу Русия, това би поставило под заплаха безопасността на европейския енергиен сектор, а на отношенията между Съединените щати и Европа ще бъдат нанесени много сериозни вреди. Такъв резултат би бил доста изгоден за Русия“, анализира Ишингер. Той допълва, че евентуалните нови ограничания със сигурност няма да постигнат целта си, а само ще доведат до нови проблеми.", "date": "2017.07.18", "title": "Германски дипломат: Нови американски санкции по адрес на Русия ще нанесат сериозна вреда в отношенията между Европейския съюз и САЩ"}
{"url": "http://pik.bg/%D0%BD%D0%B0%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D0%BF%D1%80%D0%B5%D0%B2%D0%B7%D0%B5%D0%BB%D0%B0-%D0%BD%D0%BE%D0%B2%D0%B8-%D0%BF%D0%BE%D0%B7%D0%B8%D1%86%D0%B8%D0%B8-%D0%B2-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F%D1%82%D0%B0-%D1%80%D0%B0%D0%BA%D0%BA%D0%B0-news676108.html", "text": "Сирийската армия, подкрепяна от местни паравоенни формирования е превзела нови петролни полета в пустинята в югозападната част на провинцията Ракка от терористите от „Ислямска държава“, предаде Reuters, цитирана от Фокус. Сирийската армия съобщи, че е завзела петролното поле Дайлаа, намиращо се до газовото находище Замла. В края на миналата седмица сирийската армия съобщи, че е поела контрол над петролните находища Уахаб, Ал Фахд, Дбайсан, Ал Ксеер, Абу ал Катат и Абу Каташ, както и над няколко села в пустинята, лежаща в югозападната част на провинцията Ракка. Междувременно базираната в Лондон Сирийска обсерватория за правата на човека съобщи, че сирийската армия и проправителствените сили се намират край планинската верига Бушра – основното скривалище за терористите от „Ислямска държава“ на около 55 км. от град Деир ез Зор.", "date": "2017.07.18", "title": "Настъпление! Сирийската армия е превзела нови позиции в провинцията Ракка"}
{"url": "http://pik.bg/%D0%B8-%D0%B4%D0%BD%D0%B5%D1%81-%D1%89%D0%B5-%D0%B2%D0%B0%D0%BB%D0%B8-%D0%BD%D0%B5-%D0%BF%D1%80%D0%B8%D0%B1%D0%B8%D1%80%D0%B0%D0%B9%D1%82%D0%B5-%D1%87%D0%B0%D0%B4%D1%8A%D1%80%D0%B8%D1%82%D0%B5-news676143.html", "text": "Днес над северозападната половина от страната ще преобладава слънчево време. Над югоизточната облачността ще е предимно значителна. На места в източните райони все още ще превалява, но до вечерта и там валежите ще спрат, а облачността ще се разкъса и намалее. Това съобщиха за Фокус”от Националния институт по метеорология и хидрология (НИМХ) при Българската академия на науките (БАН). Ще духа до умерен, в югоизточните райони – временно силен северен вятър. Максималните температури ще са между 24° и 29°. Атмосферното налягане ще се задържи малко по-високо от средното за юли. Над Черноморието ще има значителна облачност, с превалявания от дъжд, които по-късно вечерта ще спрат. Ще духа умерен и временно силен север-североизточен вятър, който вечерта ще отслабне. Максималните температури ще са между 23° и 26°. Температурата на морската вода е 22-24°. Вълнението на морето ще е 3-4 бала, по-късно след обяд ще започне да отслабва. Над планините облачността ще се разкъсва и намалява, след обяд до предимно слънчево. Значителна ще се задържи над Странджа и Сакар, където през деня все още ще превалява, а североизточният вятър ще е силен. В останалите масиви вятърът ще е до умерен. Максималната температура на височина 1200 метра ще е около 16°, на 2000 метра – около 10°.", "date": "2017.07.18", "title": "И ДНЕС ЩЕ ВАЛИ! Не прибирайте чадърите!"}
{"url": "http://pik.bg/%D0%B4%D1%8A%D0%BB%D0%B3%D0%BE%D0%BB%D0%B5%D1%82%D0%B8%D0%B5-%D0%B2-%D1%8F%D0%BF%D0%BE%D0%BD%D0%B8%D1%8F-%D0%BD%D0%B0-106-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%B0%D0%BA%D1%82%D0%B8%D0%BA%D1%83%D0%B2%D0%B0%D1%89-%D0%BB%D0%B5%D0%BA%D0%B0%D1%80-news676132.html", "text": "Японският лекар Шигеаки Хинохара, който продължи професионалната си практика и след като навърши 100 години, е починал на 106 години, съобщва телевизионният канал  NHK. Хинохара бе главен лекар на Международната клиника „Свети Лука“, председател на Съвета на директорите и почетен главен лекар. Популярност получава, когато на 90-годишна възраст публикува есето си „Да живееш с умение“, чийто тираж превишава 1,2 милиона екземпляра. Доктор Хинохара е един от първите, доказали връзката между здравословният начин на живот, позитивното отношение към живота и активното дълголетие. „Мисията ми е да предам на следващите поколения знанието за това как да запазим не само здравето си физически, но и да съхраним душата си“, заявява през 2005 година в интервю за NHK Хинохара. На 88-годишна възраст доктор Хинохара пише сценарий за мюзикъл, като сам участва в него. На 90 години успява да осъществи мечтата си да дирижира оркестър. Хинохара отпразнува преди година 105-ия си рожден, като с гостите си направи пътешествие до Тайван.", "date": "2017.07.18", "title": "Дълголетие! В Япония на 106 години почина практикуващ лекар"}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D0%BE%D0%B1%D0%B8%D0%BB%D0%BD%D0%B8-%D0%B2%D0%B0%D0%BB%D0%B5%D0%B6%D0%B8-%D0%B7%D0%B0-4-%D0%BE%D0%B1%D0%BB%D0%B0%D1%81%D1%82%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B4%D0%BD%D0%B5%D1%81-news676120.html", "text": "Жълт код за обилни валежи е в сила за 4 области на страната днес, сочи справка на сайта на Националния институт по метеорология и хидрология (НИМХ). Жълтият код е в сила за областите: Ямбол, Бургас, Кърджали, Хасково. В тези области се очаква да има значителни количества валежи от 15 до 30 л/кв.м. За цялото Черноморие е в сила жълт код за силен вятър и силно вълнение на морето. Там ще духа север-североизточен вятър с пориви 21-17 м/сек и вълнение на морето 3-4 бала. Жълтият код означава потенциална опасност и повишена вероятност за опасни метеорологични явления, които могат да причинят щети. От НИМХ препоръчват да се следи прогнозата за времето и да не се предприема неоправдан риск, особено при извършване на дейности, които зависят от времето. Фокус", "date": "2017.07.18", "title": "Предупреждение! Жълт код за обилни валежи, за 4 области на страната днес"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%8F-%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-%D0%BD%D0%B0%D0%B9-%D0%B4%D0%B5%D0%B1%D0%B5%D0%BB%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D0%BD---%D1%81%D0%BA%D0%B0%D1%80%D0%B8%D0%B4%D0%B8-%D0%B8-%D1%85%D0%B0%D0%B9%D0%B2%D0%B5%D1%80-%D0%BD%D0%B0-%D0%BA%D0%BE%D1%80%D0%B5%D0%BC-%D0%B4%D1%80%D0%B0%D0%BC%D0%B0%D1%82%D0%B0-%D0%BD%D0%B0--news676018.html", "text": "Как се живее с 259 килограма на плещите? Оказва се, че това е почти непосилна задача за Гриша Георгиев от село Лиляче. Той почти сигурно е най-дебелият човек в България. Не се обижда, ако го наречете \"дебел\". \"За какво да се обиждам? Сам си го причиних. Никой не ми е виновен\", заявява бай Гриша пред столичен седмичник. \"Чудите се как се стигна дотук? Ами от ядене и пиене. Цял живот съм бил на позиции, които са ми позволявали да хапвам само най-доброто от софрата. Едно време в София ме назначиха за барман в \"Шератон\". И като се започнаха едни тигрови скариди, едни екзотични риби, черен хайвер на корем. Кой ти е знаел за подобни деликатеси през 1987 г. Но аз си хапвах, колкото мога и питах за още\", смее се Гриша Георгиев. След тоова той продължава в същия дух - печели много пари и ги харчи с лека ръка. Когато стига до 260 килограма, вече е късно да се върне назад. \"Все пак ще направя всичко по силите си да сваля килограми. Иначе няма да оживея. Лекарите ми откриха висок холестерол, висока кръвна захар. Зъбите ми опадаха. Не можаха да ме снимат на рентгена, машината няма как да ме хване целия\", оплаква се рекордьорът по наднормено тегло. Заради непосилното тегло той почти не излиза от вкъщи. Седи си на дивана, който отдавна се е продънил и гледа телевизия. \"Като в затвор съм. Мога дори да излежа присъдата на някой баровец. Няма разлика дали съм закотвен у дома или в пандиза\", категоричен е бай Гриша. Той се надява да се намерят добри хора, които да му помогнат в битката с излишните килограми.", "date": "2017.07.18", "title": "НЕВЕРОЯТНА ИСТОРИЯ! Тайната на най-дебелия българин - скариди и хайвер на корем! Драмата на 259-килограмовия бивш барман в \"Шератон\" Гриша е страшна - зъбите му опадаха, седи сам вкъщи пред телевизора"}
{"url": "http://pik.bg/%D0%B4%D0%B5%D1%81%D0%B5%D1%82-%D0%BA%D0%BE%D1%80%D0%B0%D0%B1%D0%B0-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0%D1%82-%D0%B2-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%BE%D1%82%D0%BE-%D1%80%D1%83%D1%81%D0%BA%D0%BE-%D0%BA%D0%B8%D1%82%D0%B0%D0%B9%D1%81%D0%BA%D0%BE-%D1%83%D1%87%D0%B5%D0%BD%D0%B8%D0%B5-%D0%B2-%D0%B1%D0%B0%D0%BB%D1%82%D0%B8%D0%B9%D1%81%D0%BA%D0%BE-%D0%BC%D0%BE%D1%80%D0%B5-news676131.html", "text": "Десет руски и китайски кораби ще участват в първа фаза на учението „Морско взаимодействие 2017“, което ще се проведе в Балтийско море между 21 и 28 юли, предаде ТАСС, цитиран от Фокус. „От 21 до 28 юли във водите на Балтийско море ще премине първи етап от двустранното руско-китайско военноморско учение „Морско взаимодействие 2017“. За него ще бъдат задействани 10 кораба и морски съдове от различни класове, повече от десет самолета и хеликоптери на ВМС на Русия и на Китай“, се посочва в официално изявление на руското министерство на отбраната. „Основни цели на учението са повишаване на ефективността на взаимодействието между двата флота за противодействие срещу заплахите за сигурността в морето, тренирането на взаимодействието между екипажите на руските и на китайските бойни кораби, засилване на дружбата и сътрудничеството между ВМС на двете страни“, се отбелязва още. Активната фаза на маневрите е от 24 до 27 юли.", "date": "2017.07.18", "title": "Десет кораба ще участват в съвместното руско-китайско учение в Балтийско море"}
{"url": "http://pik.bg/%D1%85%D0%BB%D0%B0%D0%B4%D0%BD%D0%BE-%D0%B8-%D0%BC%D1%80%D0%B0%D1%87%D0%BD%D0%BE-%D0%B5%D1%82%D0%BE-%D0%BA%D0%BE%D0%B3%D0%B0-%D1%81%D0%B8-%D0%BE%D1%82%D0%B8%D0%B2%D0%B0%D1%82-%D1%81%D1%82%D1%83%D0%B4%D1%8A%D1%82-%D0%B8-%D0%BE%D0%B1%D0%BB%D0%B0%D1%86%D0%B8%D1%82%D0%B5-%D0%B8-%D0%B8%D0%BC%D0%B0-%D0%BB%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%B3%D1%80%D0%B0%D0%B4%D1%83%D1%88%D0%BA%D0%B8-news675842.html", "text": "Националния институт по метеорология и хидрология (НИМХ) при Българската академия на науките (БАН). Атмосферното налягане е малко по-високо от средното за юли - слабо ще се повиши. Днес облачността ще е значителна и валежите ще продължат, но ще са на по-малко места и ще отслабват. Ще духа слаб, в източната половина на страната - умерен до силен североизточен вятър. Максимални температури между 18° и 23°, в източните райони до 25°-26°, съобщи дежурният синоптик Красимир Стоев от Над Черноморието облачността ще е значителна, ще превалява дъжд. Ще духа умерен, временно и силен североизточен вятър. Максималните температури ще са 24°-26°. Температурата на морската вода е 23°-25°. Вълнението на морето ще е 3 -4 бала. Над планините ще е облачно, на много места с валежи. Ще духа умерен до силен североизточен вятър. Максимална температура на височина 1200 метра – около 13°, на 2000 метра – около 8°. Добрата новина е, че няма опасност от градушки. В следващите два дни времето ще остане без промяна и едва от сряда, синоптиците обещават затопляне.", "date": "2017.07.18", "title": "ХЛАДНО И МРАЧНО! Ето кога си отиват студът и облаците и има ли опасност от градушки"}
{"url": "http://pik.bg/%D0%B0%D0%BB%D0%B0%D1%80%D0%BC%D0%B0-%D0%B2%D1%81%D1%8F%D0%BA%D0%BE-%D0%B4%D0%B5%D1%81%D0%B5%D1%82%D0%BE-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%BE-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D0%B2%D0%B0%D0%BA%D1%81%D0%B8%D0%BD%D0%B8-news676150.html", "text": "Около 12.9 млн. новородени деца по света, или почти всяко десето дете, са останали без никакви ваксини през 2016 г. За това свидетелстват данни, публикувани на официалния сайт на Световната здравна организация. „Болшинството деца, оставащи без ваксини, са и тези, които отпадат от полезрението на системата на здравеопазването“, каза директорът за имунизации, ваксинации и биопрепарати в СЗО Жан-Мари Окво-Беле. Най-вероятно тези деца не са получили и други базови медицински услуги. \"Ако искаме да увеличим мащабите на ваксинациите по света, сътрудниците на системата за здравеопазване трябва да насочат своето внимание към тези, които не са били обхванати при масовите ваксинации\", посочи директорът. От СЗО отбелязват, че през 2010 г. пълният комплекс ваксини и имунизации са получили 116.5 млн. новородени, което представлява 86% от общия им брой. След това обаче този показател повече не се е повишил. В 130 от 194-те страни, членуващи в СЗО, са изпълнени препоръките на организацията да се ваксинират не по-малко от 90% от всички новородени. Още 10 млн. деца остават без ваксинации в 64 страни, а 7.3 млн. от тях живеят в неблагоприятни условия, включително - в държави с въоръжени конфликти.", "date": "2017.07.18", "title": "АЛАРМА! Всяко десето новородено остава без ваксини"}
{"url": "http://pik.bg/%D1%81%D0%B5%D0%BA%D1%81%D0%B8-%D1%82%D0%B5%D0%BD%D0%B8%D1%81%D0%B8%D1%81%D1%82%D0%BA%D0%B0-%D0%BF%D1%80%D0%BE%D0%B2%D0%BE%D0%BA%D0%B8%D1%80%D0%B0-%D1%81-%D1%8F%D0%BA%D0%B0-%D0%B4%D1%83%D0%BF%D0%B0%D1%80%D0%B0-%D1%81%D0%BD%D0%B8%D0%BC%D0%BA%D0%B8-18-news676159.html", "text": "Един от секссимволите в женския тенис Доминика Цибулкова в последно време не изживява едни от най-добрите си моменти на корта. В началото на годината 28-годишната словачка стигна до 4-ото място в световната ранглиста, но към момента е номер 11. Въпреки явния спад обаче, Цибулкова не спира да се наслаждава на времето си извън корта. След като отпадна още в трети кръг на \"Уимбълдън\", русокосото миньонче реши да отпраши за Гърция със своя любим. Двамата се отдадоха на релакс на остров Миконос, а тенисистката не пропусна да сподели с милионите си почитатели фотоси от ваканцията. Снимките, на които Цибулкова е предимно по оскъден бански, пък набраха популярност сред мъжката аудитория.", "date": "2017.07.18", "title": "Секси тенисистка провокира с яка дупара (СНИМКИ 18+)"}
{"url": "http://pik.bg/%D1%87%D1%83%D0%B4%D0%BE-%D0%B0%D0%BD%D1%82%D0%BE%D0%BD-%D0%B3%D0%B5%D0%BD%D0%BE%D0%B2-%D1%81%D0%B8-%D0%BD%D0%B0%D0%BC%D0%B5%D1%80%D0%B8-%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B0-%D0%B2-%D0%BB%D1%8A%D0%B6%D0%B0-news676179.html", "text": "Действията на Антон Генов са абсолютно законосъобразни и той не е разчиствал бизнес конкуренти на сина си. Това заяви Ивайло Стефанов в студиото на Би Ти Ви. Той е управител на фирмата „Уон”, която се занимава със събиране на отработени мазнини и е представител за България на Европейската асоциация за отпадъци към биогорива. Именно неговата фирма извозила горивата от Нови Искър в София след направената проверка. Преди дни прокуратурата обвини директора на Областната дирекция по безопасност на храните и бивш международен футболен съдия Антон Генов в престъпление по служба заради неправомерни действия срещу фирми, конкуренти на тази на сина му, в сферата на изкупуване на отработена мазнина за биогорива. Според обвинението Генов е превишил правата си, като е нареждал неправомерни проверки в складове в Нови Искър, а ведомството няма право да се занимава с отпадъци. „Синът на Антон Генов работеше във фирмата 3-4 месеца по съвсем различен проект, а не за събиране на мазнини”, обясни още Стефанов. По думите му това, че той е работил в фирмата, не означава, че е имал някакъв интерес или лична облага. „Всички проверки са по сигнали и не са били целенасочени”, категоричен е още той. Ивайло Стефанов обясни, че има регламенти още от 2009 г., според които отработените мазнини трябва да се контролират именно от Агенцията по храните. По думите му в повечето страни от ЕС това събиране на мазнини е под контрола именно на тази институция, както и на Регионалната инспекция по околна среда и водите. Отработените мазнини се използват в 90% от случаите за производство на биогорива. Те привидно не представляват опасен отпадък, но когато попаднат обратно в хранителната верига те са силно канцерогенни, добави още Стефанов.", "date": "2017.07.18", "title": "ЧУДО! Антон Генов си намери защитник, прокуратурата обвинена в лъжа "}
{"url": "http://pik.bg/%D0%BD%D0%B0%D0%B2%D1%8A%D1%80%D1%88%D0%B2%D0%B0%D1%82-%D1%81%D0%B5-5-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D1%81%D0%B0%D1%80%D0%B0%D1%84%D0%BE%D0%B2%D0%BE-news676169.html", "text": "Днес се навършват , при който , при което в. Годишната ще бъде отбелязана с възпоменателна . Тази вечер там ще бъдат поднесени венци и цветя, каза председателят на организацията на евреите \"Шалом\" в Бургас Сабетай Варсанов пред БНР. Година след внасянето на обвинителния акт в Специализирания наказателен . Причините - незъзможността да бъдат призовани всички пострадали и наследниците на загиналите израелски граждани. В началото на юли, когато делото беше отложено за пореден път, връзка не беше установена само с трима от пострадалите израелски граждани. Те ще се търсят с посредничеството на Министерството на правосъдието и \"Евроджъст\". През тази година на процедурно буксуване единственият, който неизменно беше в съдебната зала, беше . . Те са обвинени в помагачество на атентатора самоубиец и се издирват от \"Интерпол\". Пореден опит за старт на процеса ще бъде направен на 20 септември. 5 години от атентата на бургаското летище Сарафово терорист се взриви до автобус с израелски туристи загинаха петима израелци и българският шофьор на автобуса Мустафа Кьосо церемония пред издигнатия мемориал на летището делото \"Сарафово\" все още не е започнало по същество Ахмед Кьосов, баща на загиналия при атентата шофьор Подсъдими по първото дело за тероризъм в България задочно са Мелиад Фара и Хасан Ал Хадж Хасан", "date": "2017.07.18", "title": "Навършват се 5 години от кървавия атентат в Сарафово"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%B0%D0%BC%D0%BE%D0%BB%D0%B5%D1%82-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%BF%D0%B8%D1%81%D1%82%D0%B0%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-news676182.html", "text": "Самолет на авиокомпания Travel Service, изпълняващ полет от Бърно, Чехия, със 178 пътници на борда, след кацане, излезе в страни от пистата на летище Бургас. Всички пътници са невредими. Самолет на авиокомпания Travel Service, изпълняващ полет от Бърно, Чехия, със 178 пътници на борда, след кацане, излезе в страни от пистата на летище Бургас. Всички пътници са невредими.", "date": "2017.07.18", "title": "ИЗВЪНРЕДНО В ПИК! Самолет излезе от пистата в Бургас"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B5%D0%BA%D1%88%D1%8A%D0%BD-%D0%BD%D0%B0-%D0%BA%D0%BE%D0%BD%D0%BA%D1%83%D1%80%D1%81%D0%B0-%D0%B7%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%B1%D0%BD%D1%82-%D0%B7%D0%B0%D1%80%D0%B0%D0%B4%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B8%D1%82%D0%B5-%D0%B1%D0%B5%D1%82%D0%B8%D0%BD%D0%B0-%D0%B6%D0%BE%D1%82%D0%B5%D0%B2%D0%B0-%D0%B8-%D1%81%D0%B0%D1%88%D0%BE--news676207.html", "text": "Скандал около конкурса за шеф на БНТ е на път да разпали любовната афера между един от кандидатите - Сашо Йовков, и членът на СЕМ Бетина Жотева. Именно Съветът за електронни медии е органът, който избира генералния директор на медията. Затова част от кандидатите вече негодуват, че има тежък конфликт на интереси и не е редно да бъде давано право на Жотева да гласува, тъй като било ясно, че тя ще даде вот за дългогодишния си любовник, с който дори делеше един покрив. Двамата имаха горещи интимни отношения, които преди няколко години дори бяха на път да се възобновят. В медийните среди са категорични, че двамата още споделят топли чувства, макар и предимно на приятелска основа. \"Бетина навремето го изхвърли, когато беше обикновен спортен журналист, защото предпочете богат и преуспяващ белгиец. След като приказният й живот в Брюксел обаче приключи и след 3 неуспешни, а и като попрехвърли 50-те, пак се сети за най-влюбения в нея мъж, който я носеше на ръце\", коментираха тогава хора от БНТ по времето, когато Жотева бе говорителка на външното министерство. Жотева открай време е в топ класацията на мъжемелачките. Още докато бе омъжена за дипломата Огнян Чампоев, тя завъртя главата на Йовков, докато въздишаше в ефира на БНТ. Искрата между двамата бивши спортисти лумнала на автобусна спирка, където Сашо закъсал с автомобила и зъзнел в студа. Бетина минала с колата край него и го откарала до тях, след което консумирали страстта си. Злите езици още шушукат как тогава измаменият съпруг Огнян призовал Йовков на дуел, бесен от изневярата. През 1997-а в лапите на фаталната дама падна съпруг №2 – чейнджаджията Владимир Хаджиев – Кълвача, докато бе говорителка на Бизнесблока на Жорж Ганчев. Този брак обаче бе краткотраен и дойде ред на третия съпруг – бизнесмена Жотев, който й завеща сегашната фамилия. След достатъчно богатия си опит с мъжете опитната дама пресметнала, че добрият и верен Сашо Йовков е мъжът, на когото може да се опре и който ще я носи на ръце. Бившият волейболист обаче не поддал със същия интерес на горещите й атаки и връзката им се възобновила съвсем за кратко. \"И с днешна дата обаче са близки. Старата любов ръжда не хваща, така че ясно отсега за кого ще даде гласа си тя. Напълно нередно е да има право да гласува, защото така Йовков логично излиза с доста напред\", категорични са сега и участници в надпреварата за генерален директор на БНТ. Как ще се развие скандалът покрай любовната афера, ще стане ясно в средата на август, когато започват изслушванията на кандидатите пред СЕМ. Припомняме, че вчера в 17 часа изтече срокът за подаване на документи за участие в конкурса, а окончателният избор ще бъде направен на 23 август. Както ПИК съобщи по-рано, изненади няма. В битката за ръководния пост на обществената телевизия се включиха бившият генерален директор на националното радио Валерий Тодоров, бившият финансов и изпълнителен директор на БНТ Тома Иванов, журналистите Емил Кошлуков, Иван Гарелов, Константин Каменаров, Сашо Йовков, Стоил Рошкев и Теодор Ангелов. В надпреварата участва и инженерът Радослав Главчев - постоянин участник в конкурса. На 8 август ще стане ясно кои кандидати ще бъдат допуснати до участие в процедурата, а до 17 август - кои от тях ще стигнат до изслушването. На 21 и 22 август те ще могат да представят концепциите си за управление на БНТ, а на 23 август Съветът за електронни медии ще проведе гласуването. За да бъде избран някой от кандидатите, той трябва да получи поне 3 от петте гласа на членовете на СЕМ. Ако никой не бъде избран при първото гласуване, се провеждат още две през един час в рамките на същия ден. Според условията на СЕМ, ако няма избран кандидат, процедурата се прекратява.", "date": "2017.07.18", "title": "ГОРЕЩО В ПИК! Екшън на конкурса за директор на БНТ заради любовниците Бетина Жотева и Сашо Йовков - с предимство ли е спортният журналист покрай аферата с колежката си от СЕМ "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D1%81%D1%82%D0%B0%D0%B6%D0%B0%D0%BD%D1%82-%D0%B5-%D0%BF%D1%80%D1%8F%D0%BA%D0%BE-%D0%B7%D0%B0%D0%B1%D1%8A%D1%80%D0%BA%D0%B0%D0%BD-%D1%81%D1%8A%D1%81-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8%D1%8F-%D0%BF%D0%BB%D0%B0%D0%BC%D0%B5%D0%BD-%D0%BF%D0%B0%D1%86%D0%BE%D0%B2-%D0%BF%D1%80%D0%B5%D0%B3%D0%BB%D0%B5-news676177.html", "text": "Скандалът около внезапната смърт на подполковник Пламен Пацов от военното поделение в Благоевград, който издъхна час след посещението си в Спешен център, се разраства. Вчера следобед полиция влезе в Спешно отделение и започнаха разпити на персонал и дежурни екипи. Разследването е по искане на прокуратурата, която днес сутринта директорът на МБАЛ Благоевград д-р Митев информира, съобщава Струма.ком. Както е известно, подполковникът пристигнал в Спешно отделение с оплаквания от болки в гърдите, придружавал го стажант от медицинската академия в Стара Загора. Третокурсникът използвал ангажираността на дежурната лекарка в момента и сам направил кардиограма на Пицов, с когото били приятели. Разчел я, решил, че на военния му няма нищо и си тръгнали двамата. Час по-късно подполковникът издъхнал. Това установи разследването на ръководството на болницата. Дежурната лекарка твърди, че въобще не е виждала пациента, а медицинските сестри пък са категорични, че са направили забележка на стажанта, който обаче нахално пренебрегнал това и си свършил работата. Следобед болничният шеф Митев открил стажанта и разговарял с него. Той направил опит да прехвърли вината върху дежурната лекарка, уж и бил казал, но не му обърнала внимание. Резултатът от цялата тази бъркотия е един човешки живот. Подполковник Пицов си отиде без време, а причината е белодробна емболия, твърди лекарят направил аутопсията. Появи си информация от лекари, че кардиограмата е разчетена и от техен колега, който се мотал по двора и явно точно той е окуражил стажанта да направи сам кардиограмата. Той също помогнал в разчитането, а сега се шушумигосва и крие. Стажантът бил мистериозна фигура, идвал доброволно в отделението, нямало изпратено писмо от академията, че трябва да е на стаж в Спешното. Разхождал се с лаптопа си, гледал интересните случаи и така се вклинил в отделението. Сега стана ясно, че никой не го знае, нито кой е, нито от къде идва. Полицаите са иззели записите от 4-те охранителни камери вътре в отделението и се очаква днес вече да е ясно кой в колко часа е дошъл, какво е направил, с кого е говорил. Сега Спешното отделение в Благоевград е в центъра на невиждан до момента скандал, а въпросите са много. Кой допусна чужд човек да влезе в шокова зала и да прави кардиограма, кой си позволи да пусне човек с болки в гърдите и тежко състояние да си отиде у дома?! По случая е образувано досъдебно производство.", "date": "2017.07.18", "title": "СКАНДАЛЪТ СЕ РАЗРАСТВА! Стажант е пряко забъркан със смъртта на военния Пламен Пацов! Прегледал го и го пуснал да си ходи"}
{"url": "http://pik.bg/%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%B0%D0%BA%D0%B2%D0%B0%D0%BF%D0%B0%D1%80%D0%BA-%D0%B2%D1%8A%D1%80%D1%85%D1%83-%D0%B2%D0%BE%D0%B5%D0%BD%D0%BD%D0%BE-%D0%BF%D0%BE%D0%B4%D0%B5%D0%BB%D0%B5%D0%BD%D0%B8%D0%B5-%D0%B2-%D0%B4%D0%B5%D0%B2%D0%B8%D0%BD-news676210.html", "text": "Бившето военно поделение в Девин се превръща в модерен термален аквапарк. Атракционите се строят от близо две години и се очаква да бъдат пуснати за гостите на града след броени дни - на 27 юли. Аквапаркът разполага с шест басейна, барове, модерен ресторант-градина с барбекю и беседки, в които посетителите сами могат да приготвят храната си и да се веселят на открито. Изграждането на Термал аквапарк \"Персенк\" е подпомогнато и от община Девин. 2 млн. лева миналата година бяха отпуснати от Министерския съвет на общината, за да подмени 11.5 км водопровод за минерална вода от Беденски бани до Девин. От минералната вода ще се възползват всички бизнеси с туристическа насоченост в града, изтъква kmeta.bg.", "date": "2017.07.18", "title": "Вдигнаха аквапарк върху военно поделение в Девин"}
{"url": "http://pik.bg/%D0%B0%D1%82%D0%B5%D0%BD%D1%82%D0%B0%D1%82-%D1%83%D0%B1%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B2-%D1%81%D0%B8%D1%80%D0%B8%D1%8F-news676218.html", "text": "Самоубийствен атентат, извършен със зареден с експлозиви автомобил, отне живота на четирима души на контролно-пропускателен пункт в североизточната част на Сирия, съобкава \"Ройтерс\" , като се позовава на данни от Сирийската обсерватория за правата на човека. Районът, в който е извършено нападението, е контролиран от подкрепяните от САЩ кюрдски сили, които потвърдиха атаката, но отказаха да разкрият допълнителни подробности.", "date": "2017.07.18", "title": "Атентат уби четирима в Сирия "}
{"url": "http://pik.bg/%D1%82%D1%8A%D0%B3%D0%B0-%D0%BF%D0%BE%D1%87%D0%B8%D0%BD%D0%B0-%D0%B2%D0%B8%D0%B4%D0%B5%D0%BD-%D0%BB%D0%B5%D0%BA%D0%B0%D1%80-%D0%BA%D0%BE%D0%B9%D1%82%D0%BE-%D0%B8-%D1%82%D0%B5%D0%B6%D0%BA%D0%BE-%D0%B1%D0%BE%D0%BB%D0%B5%D0%BD-%D0%BB%D0%B5%D0%BA%D1%83%D0%B2%D0%B0%D1%88%D0%B5-%D0%BF%D0%B0%D1%86%D0%B8%D0%B5%D0%BD%D1%82%D0%B8-%D0%BE%D1%82-%D0%BD%D1%8F%D0%BA%D0%BE%D0%BB%D0%BA%D0%BE-%D1%81%D0%B5%D0%BB%D0%B0-news676206.html", "text": "След дълга и продължителна борба с редица здравословни проблеми, тази сутрин почина дългогодишният семеен лекар на няколко села в Ардинското корито д-р Алекси Деянов. Той издъхнал в отделението по хирургия в МБАЛ „Смолян“, където постъпил за пореден път за лечение. „През последните месеци състоянието му беше доста тежко, имаше проблеми с гангрена на един от крайниците и се наложи ампутация. За съжаление тази сутрин почина“, коментира началникът на отделението по Хирургия д-р Георги Благоев. Преди това, д-р Деянов се бори доста дълго и с бърчено заболяване, като се наложи и трансплантация. Само преди седмици, жителите на родопското село Арда отново стартираха благотворителна кампания в помощ на медика, който имаше нужда от финансова подкрепа, за да се грижи за здравословното си състояние. Д-р Деянов дълги години бе семеен лекар на селата Арда, Горна Арда и Могилица. „За съжаление научихме за лошата вест, хората са потресени“, коментира кметът на Арда Недко Юруков. Д-р Деянов ще бъде погребан в родното си село Смилян.", "date": "2017.07.18", "title": "ТЪГА! Почина виден лекар, който и тежко болен лекуваше пациенти от няколко села"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%BC%D1%8A%D0%BA%D0%B0-%D0%B1%D1%8F%D0%BB%D0%B0-%D0%B5-%D0%B2-%D1%82%D1%80%D0%B0%D1%83%D1%80-%D0%BF%D0%BE%D1%87%D0%B5%D1%80%D0%BD%D0%B5%D0%BD%D0%B8%D1%82%D0%B5-%D0%B1%D0%BB%D0%B8%D0%B7%D0%BA%D0%B8-%D0%BD%D0%B0-%D0%B0%D0%BB%D0%B5%D0%BA%D1%81-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2---%D0%BD-news676212.html", "text": "Бяла се сбогува с 18-годишния Алекс. Стотици се стекоха за поклонението на момчето, което почина след побой пред дискотека в града, съобщава Би Ти Ви. В знак на съпричастност към скръбта на семейството всички културни прояви до края на седмицата са отменени. Приятелите и съучениците на Алекс и днес запазиха мълчание. Близките му не премълчаха огорчението си от неработещите институции. Панайот Панайотов, чичо на Алекс, заяви пред медиите послание към премиера Бойко Борисов: \"да им дава повече помощи на съдиите и изобщо да не ги съдят. Това не е държава! Предайте от мене дословно.\" По-рано говорителят на главния прокурор Румяна Арнаудова заяви, че има данни за повече от един участник в побоя, а цялата случка се разследва. Към убиеца пък ще се приложи цялата строгост на закона и ще се иска доживотен затвор.", "date": "2017.07.18", "title": "ЖЕСТОКА МЪКА! Бяла е в траур! Почернените близки на Алекс с тежки думи към Бойко Борисов - на мушката е правосъдието в България (СНИМКИ)"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D1%81%D0%B0%D1%89-%D1%81%D0%B2%D0%B0%D0%BB%D0%B8%D1%85%D0%B0-%D0%B4%D1%80%D0%BE%D0%BD-%D1%81-%D0%BB%D0%B0%D0%B7%D0%B5%D1%80-%D0%B2%D0%B8%D0%B4%D0%B5%D0%BE-news676188.html", "text": "Американски военни свалиха дрон с помощта на лазерно оръдие в Персийския залив, предаде Си Ен ЕН. Тестът бе извършен вчера българско време от кораба на военноморските сили на САЩ \"Понс\", разположен в Близкия изток. Според военни изпитанието на оръжието премина успешно. \"Оръдието е невидимо за човешкото око и може да поразява цели с малки размери\", каза капитанът от флота на САЩ Крисчън Уел. \"Лазерното оръдие работи при всякакви метеорологични условия\", допълни военният.", "date": "2017.07.18", "title": "ПРОБИВ! САЩ свалиха дрон с лазер (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%BA%D0%BB%D0%B0%D1%85%D0%B0-%D0%BC%D1%8A%D0%B6-%D0%B2-%D0%B1%D0%B5%D0%BB%D0%B5%D0%BD%D0%B5-news676216.html", "text": "62-годишен мъж е починал след нападение с нож при скандал в Белене, съобщиха от ОД на МВР - Плевен. На 17 юли в РУ - Белене е постъпил от сигнал, че в град Белене на улица \"Средна гора\" има пострадало лице, което кърви. Местопроизшествието е посетено от служители на РУ - Белене, които установяват пострадалия – 62-годишен от същия град. Откаран е от екип на спешна помощ, но в последствие умира в линейката при транспортиране към град Плевен. От извършените процесуално следствени действия е установено, че на 17 юли около, 11.45 часа, в град Белене потърпевшият се е срещнал с 51-годишен от Белене. Между тях е възникнал скандал, в следствие на който по-младият мъж нанася удари с нож на 62-годишния. При направения оглед на трупа, по тялото на пострадалия са открити множество прободни рани. Извършителят е задържан за 24 часа. Предстои с прокурорско постановление мярката му да бъде продължена за 72 часа. Намерено е оръжието на престъплението - нож, открит в изкоп на външна тоалетна на роднина на извършителя в Белене. Предстои да бъде направена аутопсия. Полицейските действия са под ръководството на прокурор при ОП – Плевен. Образувано е досъдебно производство.", "date": "2017.07.18", "title": "ИЗВЪНРЕДНО! Заклаха мъж в Белене"}
{"url": "http://pik.bg/%D1%82%D1%80%D1%83%D0%BF-%D0%BD%D0%B0-%D1%81%D1%82%D0%B0%D1%80%D0%B5%D1%86-%D1%81%D1%82%D1%80%D0%B5%D1%81%D0%BD%D0%B0-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news676190.html", "text": "ОДМВР - Кърджали Тялото на 71-годишен мъж е намерено в землището на село Паничково. Това съобщиха от . На 16 юли вечерта мъжът не се прибрал и местните хора организирали издирване на следващия ден. Дежурна оперативна група от РУ - Кърджали е извършила оглед. Не са открити следи от насилствена смърт. Тялото е транспортирано в отделението по съдебна медицина в кърджалийската болница за аутопсия. Образувано е досъдебно производство.", "date": "2017.07.18", "title": "Труп на старец стресна Кърджали"}
{"url": "http://pik.bg/%D0%B4%D0%B0%D0%BD%D1%8A%D1%87%D0%B5%D0%BD-%D1%88%D0%BE%D0%BA-%D0%B7%D0%B0%D0%BB%D1%8F-%D0%B3%D1%8A%D1%80%D1%86%D0%B8%D1%8F-%D0%B2%D0%B5%D0%B4%D0%BD%D0%B0%D0%B3%D0%B0-%D1%81%D0%BB%D0%B5%D0%B4-%D1%82%D0%B0%D0%B9%D1%84%D1%83%D0%BD%D0%B0-%E2%80%9E%D0%BC%D0%B5%D0%B4%D1%83%D0%B7%D0%B0%E2%80%9C-news676310.html", "text": "Двойно по-високи данъци очакват изтънелите джобове на гърците тази година. Това е следствие от споразумението с международните кредитори в замяна напоредните спасителни траншове. За последната година, данъците са скочили средно с 35-40 на сто, а в някои случаи увеличението е и двойно. Данъкоплатец с годишни доходи от около 66 хиляди евро през 2015 г. и 76 хиляди евро през 2016 г. сега трябва да плати 21 646 евро, докато миналата година тази сума е била 10 692 евро, а плащането става на четири равни вноски. Промени при облагането ще засегнат близо 2,5 милиона данъкоплатци. Шокът е огромен и от него няма да могат да избягат дори и тези с ниски доходи под 800 евро, а според  гръцки източници, доходите над 200 хиляди евро през 2016 г ще бъдат обложени със свирепи налози. Що се отнася до хората с най-ниски заплати, живеещи с 650-750 евро на месец, тази година всеки от тях ще трябва да плати по сто евро, докато до миналата година тази категория не плащаше изобщо данък върху доходите. Голяма част от практиките на свободните професии, като адвокати, лекари, фризьори и т. н. смятат да затворят, каквато информация има и БН. голяма част от представителите на тази сфера презпочитат да работят от вкъщи и да не декларират официално доходите си, като работят с натрупаните с годините клиенти на доверие и без да обявяват това. Тези практики рискуват да съсдадат не просто сив сектор в гръцката икономика, а цяла пропаст, изходът от която е неясен, предаде в. Български новини.", "date": "2017.07.18", "title": "Данъчен шок заля Гърция, веднага след тайфуна „Медуза“"}
{"url": "http://pik.bg/%D0%B3%D0%B0%D0%BB%D0%B8%D0%BD-%D0%BE%D0%BF%D0%B5%D1%80%D0%B8%D1%80%D0%B0%D0%BD-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82---%D1%87%D0%B0%D0%BB%D0%B3%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D1%81-%D1%85%D0%B5%D0%BC%D0%B0%D1%82%D0%BE%D0%BC-%D0%BE%D1%82-%D0%BE%D0%BF%D0%B0%D1%81%D0%BD%D0%B8-%D0%B4%D0%BE%D0%B1%D0%B0%D0%B2%D0%BA%D0%B8-news676231.html", "text": "Добричкият фолк идол и мокър сън на хиляди тийнейджърки Галин е настанен по спешност в болница. Певецът е отменил предстоящите си участия поради тежкото си здравословно състояние. По думите на самия изпълнител, цитиран от \"Сикрет.бг\", му е бил открит хематом, който спешно е трябвало да бъде отстранен. Галин е претърпял операция. На страницата му в социалната мрежа беше разпространено видео от болнично легло, в което Галин е на системи и се извинява, че се е наложило да отмени участията си и по този начин да подведе феновете си. Той споделя, че до последно се е надявал да може да се изправи на крака, но все пак не съумял. \"Здравейте приятели, тази вечер трябваше да съм в Китен, но наистина поради здравословни причини не можах да дойда. Надявам се съвсем скоро да сме заедно. Нещата вече са ОК\", успокоява последователите си изпълнителят. Според запознати, певецът прекалявал с \"химията\", както се наричат опасните за здравето добавки за помпане на мускули, което най-вероятно му е навлякло здравословните несгоди. В мрежата се появиха коментари, че в желанието си да извае бленуваното тяло, Галин взимал безконтролно опасните химикали, но не можел да поддържа нужния здравословен режим на хранене, тренировки и почивка, задължителен при подлагането на тежките химически добавки, пише Lifeonline.bg.", "date": "2017.07.18", "title": "Галин опериран по спешност - чалга звездата с хематом от опасни добавки"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%81%D1%82%D1%80%D0%B5%D1%81%D1%8A%D1%82-%D1%81%D1%8A%D1%81%D1%82%D0%B0%D1%80%D1%8F%D0%B2%D0%B0-%D0%BC%D0%BE%D0%B7%D1%8A%D0%BA%D0%B0-news676164.html", "text": "Стресово житейско събитие може да окаже опустошителен ефект върху мозъка и да го състари с най-малко четири години, пише в. \"Дейли експрес\", позовавайки се на резултатите от американско проучване. Развод, съкращение от работа, тежка загуба и други подобни травми могат да бъдат пагубни за мозъчните функции, според изследователи от Колежа по медицина и обществено здраве към университета на Уисконсин. След подобни събития се наблюдава и ефект на натрупване. Това означава, че няколко подобни епизода могат да състарят мозъка с десетилетия. Експертите обясняват, че травмиращите събития, с които се сблъскват хората през живота си, са в състояние да предизвикат възпаления в мозъка и съответно да ускорят развитието на деменция. Настоящото изследване, обхванало 1320 души на средна възраст 58 години и представено на международната конференция на Асоциация \"Алцхаймер\" в Лондон, хвърля нова светлина върху начините, по които мозъкът реагира на важни житейски събития.", "date": "2017.07.18", "title": "РАЗКРИТИЕ! Стресът състарява мозъка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BE%D1%89%D0%B5%D1%82%D1%8F%D0%B2%D0%B0%D0%BB-%D0%BB%D0%B8-%D0%B5-%D0%BC%D0%B8%D1%80%D0%BE%D1%81%D0%BB%D0%B0%D0%B2-%D0%B1%D0%BE%D1%80%D1%88%D0%BE%D1%88-%D0%BD%D0%B4%D0%BA-%D0%B4%D0%BE%D0%B3%D0%BE%D0%B2%D0%B0%D1%80%D1%8F%D0%B9%D0%BA%D0%B8-%D1%81%D0%B0%D0%BC-%D0%B4%D0%BE-50-%D0%BE%D1%82%D1%81%D1%82%D1%8A%D0%BF%D0%BA%D0%B8-%D0%B7-news676339.html", "text": "До 50 на сто отстъпки за наемане на зали в НДК е давал Мирослав Боршош, това твърдят пред ПИК отлично информирани хора, работили в различни периоди в НДК. Като цяло дворецът на културата е търговско дружество, което е на самоиздръжка. Разбирайте, че каквото спечели, това харчи. Основният доход на НДК е от отдаване на площи под наем и външни прояви. Разбира се, това става по определен ценоразпис. И с това трябва да се съобразява всеки изпълнителен директор. Мирослав Боршош обаче си е издействал привилегии. Става въпрос за това, че са му дадени правомощия сам да договаря цена до 50% по-ниска от тази в ценоразписа. И това той е можел да прави без да изтъква мотиви. За въпросните права Боршош се позовава на решение на съвета на директорите от януари 2015-а, което обаче, странно защо, никой от служителите не е виждал. Ако вземем за пример, че Зала 1 струва на ден 12000 лева, той спокойно е можел да я даде за 6000 лева. И то без да дава обяснение пред когото и да било. Интересно е дали прокуратурата, която е иззела всички договори, сключвани от Боршош, ще намери такива на по-ниска цена и респективно дали ще се поинтересува как и защо са сключвани. Също така при наемането на дадена зала много хитро може да се играе с времето, за което ще се ползва. Дали ще има и договори, които фиксират почасова заетост на дадена зала? Защото ако е така, то цената на залата ще е доста различна от тази, която е утвърдена в ценоразписа. А колко време реално е ползвана залата, това вече е съвсем друг въпрос. Но това няма как да се хване за минал период, защото всичко вече е приключило. Интересно е да се види какво точно обвинение ще му повдигнат от прокуратурата, но определено проверяващите ще имат доста работа, за да видят всичко договор по договор. Все пак става въпрос за около 4000 такива.", "date": "2017.07.18", "title": "ИЗВЪНРЕДНО И САМО В ПИК! Ощетявал ли е Мирослав Боршош НДК, договаряйки сам до 50% отстъпки за наемане на зали? "}
{"url": "http://pik.bg/%D1%84%D0%BE%D1%82%D0%BE-%D1%84%D0%B0%D0%BA%D1%82-%D0%B1%D0%B5%D0%BD%D0%B7%D0%B8%D0%BD-%D0%B8%D0%BB%D0%B8-%D0%B4%D0%B8%D0%B7%D0%B5%D0%BB-%D1%82%D0%BE%D0%B2%D0%B0-%D0%B5-%D0%B2%D1%8A%D0%BF%D1%80%D0%BE%D1%81%D1%8A%D1%82-news676211.html", "text": "Социалните мрежи не спят. Очевидец на невероятна случка качи снимка от бензиностанция, на която се вижда как интегриран ром се е строил чинно до колонката преди дълъг път. Всичко щеше да е окей, ако ромът не беше с каруца с впрегнат в нея кон. Чудно на какво ли гориво кара клетото добиче - бензин или дизел. Независимо от октановото число, ромът чинно запретна ръкави да напомпа гумите на болида.", "date": "2017.07.18", "title": "ФОТО ФАКТ! Бензин или дизел, това е въпросът..."}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%B5%D0%B4%D0%B2%D0%B0-%D0%BD%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%BD%D0%B0%D0%B4-%D1%81%D0%BA%D0%B8%D0%B0%D1%82%D0%BE%D1%81-%D0%B7%D0%B0%D1%80%D0%B0%D0%B4%D0%B8-%D0%BC%D1%8A%D0%BB%D0%BD%D0%B8%D1%8F-%D0%BE%D1%82-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%BC%D0%B5%D0%B4%D1%83%D0%B7%D0%B0%E2%80%9C-news676312.html", "text": "Полет ZA 2225 на British Airways, който изпълняваше вчера сутринта маршрута Лондон – Скиатос, когато светкавицата се заби в тялото му в полет. Мълнията ударила туловището на самолета малко преди началото на процеса на кацане на острова на летище „Пападиаманти“, което в този момент се озова „в окото на Медуза“. Пилотът, след като последва протокола за подобни случаи,  уведоми Скиатос, че няма да се приземи и ще се върне задължително в Атина. След още един час криволичене между ветровете и турболентните потоци на тропическата буря, самолетът кацна благополучно на международното атинско летище „Елефтериос Венизелос“, а пилотът заслужено получи овациите на пребледнелите пътници, предаде Български новини.", "date": "2017.07.18", "title": "Британски самолет, едва не катастрофира над Скиатос, заради мълния от урагана „Медуза“"}
{"url": "http://pik.bg/%D1%81%D1%82%D0%B0%D0%B2%D0%B0-%D1%81%D1%82%D1%80%D0%B0%D1%88%D0%BD%D0%BE-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB%D0%BD%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%B0-%D0%B1%D1%83%D1%80%D1%8F-%D1%81%D0%B5-%D0%B4%D0%B2%D0%B8%D0%B6%D0%B8-%D0%BA%D1%8A%D0%BC-%D0%B7%D0%B5%D0%BC%D1%8F%D1%82%D0%B0-news676315.html", "text": "Американският център за прогнози на космическото време съобщи на своя сайт за слънчева буря, която се движи към Земята.", "date": "2017.07.18", "title": "СТАВА СТРАШНО! Разрушителна слънчева буря се движи към Земята "}
{"url": "http://pik.bg/%D0%BD%D0%B4%D0%BA-%D0%BA%D0%B0%D1%82%D0%BE-%D0%BA%D1%82%D0%B1---%D0%BC%D0%BD%D0%BE%D0%B3%D0%BE-%D0%BF%D1%83%D1%88%D0%B8%D0%BB%D0%BA%D0%B0-%D0%B0-%D0%BF%D0%B0%D1%80%D0%B8-%D0%B8-%D0%B2%D0%B8%D0%BD%D0%BE%D0%B2%D0%BD%D0%B8-%D0%BD%D1%8F%D0%BC%D0%B0-%D0%B4%D0%BE%D0%BA%D0%B0%D1%82%D0%BE-%D0%B2%D1%81%D0%B8%D1%87%D0%BA%D0%BE-%D0%BF%D0%BE%D1%82%D1%8A%D0%BD%D0%B5-%D0%B2-%D0%B7%D0%B0%D0%B1%D1%80%D0%B0%D0%B2%D0%B0-%D0%BF%D0%BE%D0%B4-%D0%BF%D1%80%D0%B0%D1%88-news676272.html", "text": "Казусът с НДК все повече започва на прилича на този с КТБ. Всичко около разследването е секретно, нищо конкретно не е ясно - кой е изхарчил парите, за какво, кой не си е свършил работата да предоврати и контролира този с харчовете, кой е проспал сигналите... Остават само празните приказки, че се работи открито - уж всичко да е прозрачно, правят се даже и разни комисии от \"народни представители\", а накрая резултат няма. И остава усещането, че тези от властта и комисиите също са в кюпа, щом толкова треперят да не излезе истината наяве. ДАНС, главният прокурор, всички институции се заеха да разследват далаверите на Мирослав Боршош, за които се оказва, че от години са знаели не един и двама министри. Защо нищо не е направено обаче също няма да стане ясно, защото набързо засекретиха всичко по темата - до такава степен, че чак шефката на комисията в парламента отказва да отговори имало ли е доклад на ДАНС до прокуратурата, по който е започнало разследването. Какво секретно има в това как са се разходвали парите на данъкоплатците, нашите пари, отивали ли са за скъпи корици на списания, за луксозни почивки, возила или други благини? И кой ги е усвоявал, само Боршош ли, или и неговите ментори, сложили го на този пост? Трябва ли да се засекретява истината за това кой е прикривал далаверите и пладнешкия обир на НДК, на нашите пари?. Защо никой не казва и дума за това, че е имало куп сигнали от служители и директори в НДК до институциите, включително до принципала министър Томислав Дончев, а нищо не е предприето? Да си затвориш очите пред неправилно разходване на държавни пари нима не е също толкова опасно нарушение? Какъвто е и скандалният подпис на Деница Златева, с който освобождава директорът Боршош от финансова отговорност. Всичко това остава скрито и засекретено. И народът, чиито пари са похарчени, пак като в случая с КТБ остава с усещането, че има много силен гръб зад крупната далавера, който се пази от цялата власт, а може би е самата власт. Очевидно е като бял ден - куп медии се включиха в опита за потулване на скандала, първоначално изкривявайки фактите, а после с тотално игнориране на темата и пълна липса на отразяване. Мълчи се...някой е наредил да не се пише и да не се шуми по темата..... Явно същият този някой разчита на пословично кратката българска памет - всяко чудо за три дни. И както стана с аферата КТБ, скандалът с НДК да отшуми и да бъде забравен под прашните папки с печат \"Строго секретно\".", "date": "2017.07.18", "title": "НДК като КТБ - много пушилка, а пари и виновни няма. Докато всичко потъне в забрава под прашните папки \"Строго секретно\""}
{"url": "http://pik.bg/%D1%81%D0%BB%D0%B5%D0%B4-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D0%BD%D0%B0%D1%81%D0%BA%D0%BE-%D0%BA%D0%BE%D0%BB%D0%B5%D0%B2-%D0%B7%D0%B0-%D0%B8%D0%BD%D1%82%D0%B8%D0%BC%D0%BD%D0%B8%D1%82%D0%B5-%D0%B8%D0%BC-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BC%D0%BB%D0%B0%D0%B4%D0%B5%D0%B6-%D0%BA%D1%8A-news676221.html", "text": "Само преди малко повече от месец Атанас Колев обвини Мария Илиева, че не му е направила обещания договор към лейбъла \"Стерео стая\". Той дори възпя проблемите помежду им в новата си песен \"Честно & нечестно\", дори гласно призна, че е бил интимен с нея. Илиева най-накрая наруши мълчанието. \"Нямам представа, нито проявявам интерес към разочарованията на този младеж. Факт е, че \"Стерео стая\" бе негов продуцент и мениджър близо две години, и използвам момента да благодаря на целия екип на компанията и всички подизпълнители за отдадеността в работата и високите постижения. Музикалният бизнес, както всеки друг има свои правила, отговорности и етика. Когато се проявява системно неуважение към тях, няма причини за продължаване на каквато и да е инвестиция под каквато и да е форма\", категорична е Илиева. \"Впечатлена от умението на някои хора сами да опропастяват себе си. Съвестта, достойнството и моралът се превърнаха в дефицит на съвремието\", казва още Мария.", "date": "2017.07.18", "title": "След разкритието на Наско Колев за интимните им отношения, Мария Илиева проговори: Младеж, къде ти е моралът? (СНИМКИ)"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D0%B8%D1%80%D0%B5%D0%BE%D1%81-%D0%BF%D1%80%D0%BE%D0%B4%D0%B0%D0%B2%D0%B0-%D0%B0%D0%BA%D1%82%D0%B8%D0%B2%D0%B8%D1%82%D0%B5-%D1%81%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news676219.html", "text": "Гpъцĸaтa \"Πиpeoc бaнĸ\" иcĸa дa пpoдaдe ĸлoнoвeтe cи в Pyмъния, Бългapия и Cъpбия. Πpичинaтa, e чe бaнĸaтa тpябвa дa ce oтъpвe дo ĸpaя нa гoдинaтa oт лoши ĸpeдити нa cтoйнocт чeтиpи милиapдa eвpo, зaяви в интepвю зa Блyмбъpг нoвият гeнepaлeн диpeĸтop нa бaнĸaтa Xpиcтoc Meгaлy, цитиpaнo oт БTA. \"Имa peшeниe нa мeниджмънтa зa ycĸopявaнe нa пpилaгaнeтo нa плaнa зa пpecтpyĸтypиpaнe, зa дa бъдe въpнaтa дъpжaвнaтa пoмoщ възмoжнo нaй-cĸopo\", пocoчи Meгaлy, ĸoйтo пoe pъĸoвoдcтвoтo нa бaнĸaтa пpeз мapт. \"Бaнĸa Πиpeoc\" e пoлyчилa 2,72 милиapдa eвpo дъpжaвнo финaнcиpaнe oт нoeмвpи 2015 г., a гpъцĸият cпacитeлeн фoнд пpитeжaвa нaд eднa чeтвъpт oт бaнĸaтa. Бaнĸaтa e нa път дa нaмaли лoшитe зaeми дo 19,1 милиapдa eвpo в ĸpaя нa гoдинaтa oт 23 милиapдa eвpo в ĸpaя нa мapт, пocoчи Meгaлy. \"Πиpeoc\" вeчe пpoдaдe лoши зaeми нa cтoйнocт пoлoвин милиapд eвpo в Pyмъния, Бългapия и Cъpбия пpeз пocлeднитe 18 мeceцa. Kpeдитнaтa инcтитyция cъщo тaĸa пoлyчи 3 милиoнa eвpo oт пpoдaжбaтa нa 29 имoтa нa oнлaйн тъpг. Hoвoтo pъĸoвoдcтвo нa инcтитyциятa вeчe e cъздaлo oтдeл, ĸoйтo щe ce зaнимaвa c пpoдaжбaтa нa нeжeлaнитe aĸтиви. Бaнĸaтa иcĸa дa ce oтъpвe oт ĸлoнoвeтe cи нa Бaлĸaнитe и aĸциитe cи в ĸoмпaниятa зa мopcĸи тpaнcпopт \"Xeлeниĸ Cийyeйз\" и двe гpъцĸи pибни cтoпaнcтвa. \"Haшaтa ocнoвнa цeл e дa нaмaлим нaшaтa eĸпoзиция в нeбaзиcнитe гpъцĸи бaнĸoви xoлдинги и в мeждyнapoднитe бaнĸoви филиaли в Pyмъния, Бългapия и Cъpбия\", пocoчи гeнepaлният диpeĸтop нa \"Πиpeoc\". \"Aĸo ycпeeм дa нaпpaвим тoвa, бeз ĸaпитaлът ни дa пocтpaдa, eфeĸтът въpxy бaлaнca щe бъдe пoлoжитeлeн\", дoпълни тoй. Зa плaнoвeтe нa нaй-гoлямaтa пo aĸтиви бaнĸa в Гъpция ce зaгoвopи oщe минaлия мeceц, ĸoгaтo oт мecтнoтo издaниe +Екатимерини\" cъoбщиxa, чe pъĸoвoдcтвoтo й oбмиcля дa пpoдaдe бизнeca cи нa Бaлĸaнитe c цeл дa нaмaли пopтфoлиoтo cи oт лoши ĸpeдити. Toгaвa тaзи инфopмaция бeшe пoтвъpдeнa oт пpeдcтaвитeли нa финaнcoвaтa инcтитyция. Teзи плaнoвe зacягaт дъщepнитe дpyжecтвa в Бългapия, Pyмъния, Cъpбия, Aлбaния и Уĸpaйнa, ĸaтo чacт oт cтpaтeгиятa нa \"Πиpeoc бaнĸ\" Аgеndа 2020 зa нaмaлявaнe нa чyждecтpaннитe й eĸcпoзиции. Дeйcтвиятa нa финaнcoвaтa инcтитyция ca чacт oт изиcĸвaнeтo зa изгoтвянe нa пpoгpaми зa пpecтpyĸтypиpaнe нa финaнcoвия ceĸтop в Гъpция cпopeд cпopaзyмeниeтo пo втopaтa cпacитeлнa пpoгpaмa зa Aтинa oт 2012 гoдинa. Cпopeд тяx Haциoнaлнaтa бaнĸa нa Гъpция и \"Пиреос\" тpябвaшe дa пpoдaдaт вcичĸи cвoи дъщepни ĸoмпaнии, a \"Алфа Банк\" и \"Юробанк\" дa ocтaвят бизнeca cи caмo в двe дъpжaви.", "date": "2017.07.18", "title": "ОФИЦИАЛНО! \"Пиреос\" продава активите си в България"}
{"url": "http://pik.bg/%D0%BD%D0%BE%D0%B2%D0%B0-%D0%B4%D1%80%D0%BE%D0%B3%D0%B0-%D0%BE%D1%82-%D1%81%D0%BB%D1%8A%D0%BD%D1%87%D0%B0%D0%BA%D0%B0-%D1%80%D0%B0%D0%B9%D1%81%D0%BA%D0%B8%D1%8F%D1%82-%D0%B3%D0%B0%D0%B7-%D1%81%D1%82%D0%B8%D0%B3%D0%BD%D0%B0-%D0%B8-%D0%B4%D0%BE-%D1%81%D0%BE%D1%84%D0%B8%D1%8F-news676342.html", "text": "Модата на райския газ сред младежите в Слънчев бряг прехвърли границите на курорта. Оказва се, че т.нар. весели балони вече са популярни и в столичните нощни заведения. Освен в балони, райският газ вече се предлага и в капсули, за по-продължителна употреба. Пред д-р Мирослав Ненков коментира новата мода сред младежите. \"", "date": "2017.07.18", "title": "НОВА ДРОГА! От Слънчака райският газ стигна и до София "}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D1%85%D0%B8%D0%B7%D0%B1%D1%83%D0%BB%D0%B0-%D1%81%D1%82%D0%BE%D0%B8-%D0%B7%D0%B0%D0%B4-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%B1%D1%83%D1%80%D0%B3%D0%B0%D1%81-%D0%B2%D1%8F%D1%80%D0%B2%D0%B0%D0%BC%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2-news676343.html", "text": "При строги мерки за сигурност се проведе церемонията в памет на жертвите при бомбения атентат на Летище-Бургас. Днес се навършват пет години от взрива, при който загинаха петима израелски туристи и български гражданин. На мястото на атентата е издигнат възпоменателен паметник, пред който всяка година се провежда церемония в памет на жертвите. На церемонията организирана от посолството на Държавата Израел у нас пристигнаха роднини на жертвите, бившият вътрешен министър Румяна Бъчварова, бургаски депутати, председателят на ГЕРБ Цветан Цветанов, който оглавяваше Вътрешното министерство на България по време на атентата, журналисти. Посланикът на Израел у нас Ирит Лилиян каза, че Хизбулла стои зад атентата на Летище-Бургас. Вярваме в българското правосъдие. Трябва да има справедливост за жертвите на атентата, добави тя. Израелският посланик не пожела да коментира искането на роднини на жертвите Хизбулла да бъде привлечена като страна по делото. Справедливостта ще възтържествува, каза Лилиян, предаде БТА. Обединени сме не само в нашата скръб, но и в решимостта си да не се поддадем на страха. Само заедно можем да противодействаме на тероризма. С тези думи от името на президента Румен Радев, секретарят по сигурността и отбраната Стефан Янев се обърна към пристигналите на бургаското летище, за да отдадат почит към загиналите. Всеки ден мисля за него. Никога няма да забравя този ужасен ден, каза бащата на Мустафа Кьосов, българският шофьор, който също бе убит при атентата. Подсъдими по делото са ливанец с австралийски паспорт и друг мъж с канадско и ливанско гражданство. Обвинени са в помагачество към тероризъм. На няколко пъти делото бе отлагано заради нередовно призовани свидетели.", "date": "2017.07.18", "title": "Посланикът на Израел: \"Хизбула\" стои зад атентата на Летище-Бургас, вярваме в българското правосъдие"}
