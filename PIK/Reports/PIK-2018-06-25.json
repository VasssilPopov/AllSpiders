{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%BA%D0%BE%D0%BD%D1%81%D1%83%D0%BC%D0%B8%D1%80%D0%B0%D1%82-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B8-%D0%B0%D0%BB%D0%BA%D0%BE%D1%85%D0%BE%D0%BB-news760654.html", "text": "Английският град Манчестър оглави класация на най-купонджийските градове в света, като се оказа, че в него се пада най-много консумирана марихуана на 100 хиляди души и най-много места в нощните заведения за същия дял от населението, съобщава в. \"Метро\". Столицата на Великобритания Лондон е далеч по-назад по тези показатели, като е поставена на 30-о място. Манчестър печели славата на най-дивия град в класацията на сайта Муув хъб, обхванала 112 световни мегаполиси, предаде БТА. Подреждането се изготвя въз основа на консумацията на алкохол и наркотици и на броя на местата в нощните заведения. В Манчестър на 100 хиляди души се падат 2,3 тона канабис и 818 места в нощните заведения. В купонджийската класация на второ място се нарежда Вашингтон, като в десятката са включени Маями, Сиатъл, Сан Франциско, Лийдс, Денвър, Бостън, Париж и Лион. Сподели:", "date": "2018.06.25", "title": "РЕКОРД! В Манчестър консумират най-много наркотици и алкохол"}
{"url": "http://pik.bg/%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D1%8A%D0%BB-%D0%B4%D0%B6%D0%B5%D0%BA%D1%81%D1%8A%D0%BD-%D0%BE%D1%82%D0%B8%D0%B2%D0%B0%D0%BC-%D0%BF%D1%80%D0%B8-%D1%81%D0%B8%D0%BD%D0%B0-%D1%81%D0%B8-%D0%B8%D0%B4%D0%B2%D0%B0-%D0%BA%D1%80%D0%B0%D1%8F%D1%82-%D0%BC%D0%B8-news760579.html", "text": "Родителят на Краля на попмузиката писа в Туитър няколко дни след като медии разпространиха информацията за тежкото му заболяване. \"Аз видях повече залези, отколкото ми остава да видя. Мисля, че идва моят край и ще се видя с Майкъл\", допълни той в системата за микроблогове днес – девет години след обявяването на новината за кончината на най-известния му син. Той е хоспитализиран в болница в Лас Вегас. Неговата диагноза е последен стадий на рак на панкреаса. Джо Джексън започна музикалната и продуцентската си кариера през 60-те години на ХХ век. Той бе импресарио на синовете си Джърмейн, Тито и Майкъл. Отивам при своя покоен син, заяви бащата на Майкъл Джексън – Джо Джексън, предаде АП. Сподели:", "date": "2018.06.25", "title": "Бащата на Майкъл Джексън: Отивам при сина си, идва краят ми"}
{"url": "http://pik.bg/%D0%B8%D0%B2%D0%BE-%D1%82%D0%B0%D0%BD%D0%B5%D0%B2-%D0%BD%D0%B0%D1%81%D0%BE%D0%BB%D0%B8-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%82%D0%B5-%D0%B7%D0%B0%D0%BF%D0%B0%D0%BB%D1%8F%D0%BD%D0%BA%D0%BE%D0%B2%D0%B8%D1%86---%D0%BC%D1%80%D1%8A%D0%BD%D0%BA%D0%B0%D0%BB%D0%B8-%D0%BA%D0%B0%D1%82%D0%BE-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%B8-%D0%BF%D0%BA%D0%B8-news760649.html", "text": "Шoyмeнът Ивo Taнeв ce вбecи, пpи тoвa нa пpeдcтaвитeли нa coбcтвeния cи пoл. Toй пoдoбaвaщo \"нaxpaни\" фyтбoлнитe зaпaлянĸoвци, ĸoитo цял мeceц нe cпиpaт дa мpънĸaт cpeщy ĸoмeнтaтopитe нa мaчoвeтe. Xeм глeдaт, xeм нapeждaт ĸaтo cтapи бaби. \"Зaпoчнe ли cвeтoвнo или eвpoпeйcĸo - зaпoчвa и мpънĸaнeтo oтнocнo ĸoмeнтaтopитe! Дoĸaзaнo e, чe ĸoйтo и ĸaĸтo дa ĸoмeнтиpa, пaĸ щe имa нeдoвoлни!! Bинaги e билo тaĸa. И c тeзи, ĸoитo вeчe нe ca cpeд живитe бeшe cъщoтo, нo нямaшe coциaлни мpeжи, зa дa ги oплюят, ĸaĸтo cи знaят. Haшитe мoмчeтa изпoлзвaт eдни и cъщи пpийoми и лaфoвe, ĸaтo чyждoзeмнитe. Ho пoнeжe идвaт oт нaшитe ce oцeнявaт, ĸaтo тъпи и дpaзнeщи. Ho aĸo идвaт oт чyждeнeц ca ĸлaca!!! Πpeз гoдинитe cмe имaли изĸлючитeлни ĸoмeнтaтopcĸи пoпaдeния, ĸoитo ca нocили мнoгo cилнa eнepгия и ca дoпpинacяли зa фyтбoлнитe пpaзници, нo ниĸoй нe ги e xвaлил. Ho ĸoгaтo няĸoй изпycнe нeщo мъничĸo в eфиp, вeднaгa мy ce cлaгa чepeн пeчaт. Чoвeĸ щe cи пoмиcли, чe фyтбoл глeдaт caмo филoлoзи, иcтopици, и cпeциaлиcти пo вcичĸo, ĸoитo ca пepфeĸтни в тoвa ĸoeтo пpaвят. A вcичĸи знaeм, чe въoбщe нe e тaĸa. Haли cтe мъжe, зaщo мpънĸaтe ĸaтo aбcoлютни п..ĸи?! Mнoгo ми ce иcĸa тeзи, ĸoитo ca нaй-нeдoвoлни, дa ги пoĸaнят тe дa ĸoмeнтиpaт, пoнe eднo пoлyвpeмe… Cлeд ĸoeтo cъc cигypнocт щe млъĸнaт. Πpиятнo глeдaнe и ce дpъжтe ĸaтo мъжe\"!, нacoли собствения си пол Ивo Taнeв, пише \"Клюки.бг\". Сподели:", "date": "2018.06.25", "title": "Иво Танев насоли футболните запалянковиц - мрънкали като абсолютни п..ки"}
{"url": "http://pik.bg/%D0%B5%D0%BF-%D0%B7%D0%B0%D0%BF%D0%BE%D1%87%D0%BD%D0%B0-%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%B0-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0-%D1%81%D1%80%D0%B5%D1%89%D1%83-%D1%83%D0%BD%D0%B3%D0%B0%D1%80%D0%B8%D1%8F-news760706.html", "text": "Комисията по гражданските свободи на Европейския парламент гласува за начало на наказателна процедура срещу Унгария, която по принцип може да доведе до лишаването на страната от право на глас в Съвета на Евросъюза, предаде Ройтерс. Мотивите за решението са застрашаване на независимостта на съдебната система, ограничаване на свободата на словото и правата на малцинствата, както и на мигрантите. Очаква се това решение да бъде подкрепено в пленарната зала на Европарламента през септември. Но за да започне такава процедура, е необходимо тя да бъде подкрепена от всички останали членки на Евросъюза. Унгарският премиер Виктор Орбан заяви, че парламентарната комисия се опитва да му оказва натиск, за да си промени мигрантската политика. \"Но няма какво да обсъждаме, след като унгарските гласоподаватели вече са с казали думата\", заяви Орбан. Сподели:", "date": "2018.06.25", "title": "ЕП започна наказателна процедура срещу Унгария"}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BD%D0%B5%D0%BC%D1%81%D0%BA%D0%B0%D1%82%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-ard-%D0%BF%D0%BE%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BC%D0%B5%D1%80%D0%BA%D0%B5%D0%BB-news760694.html", "text": "Кореспондент на немската обществено-правна телевизия АРД в Брюксел съобщи, че телевизията е поискала оставката на германския канцлер Ангела Меркел. Това се случва за първи път в историята на германска обществено-правна телевизия. Новината е публикувана и на официалния сайт на телевизията. До това се стигна след коментар на недоволство и яростни нападки към германския канцлер. \"ЕС се приближава към разпад: в една от най-важните области на политиката на нашето време – въпросите, свързани с имиграцията - нищо не работи. Освен отправяне на евтини изявления като \"външните граници трябва наистина да бъдат защитени\", държавните и правителствените ръководители не правят нищо. Със сигурност това се отнася и за германския канцлер.\" \"От 2011 и 2012 г. броят на хората, които търсят убежище в Европа, бавно, но стабилно нараства. Канцлерът досега имаше зад себе си многобройната \"европейска солидарност\". Под натиска на Меркел ЕС мълчаливо се съгласяваше да приема бежанци. Но от есента на 2015 г., тя все по-малко може да разчита на \"европейската солидарност\". \"След 13-годишното канцлерство на Ангела Меркел, сега е необходимо ново начало за ЕС. Общи, европейски решения, без които няма да се справим с миграционния проблем. Трябва да се спре неизбежната тенденция на европейското разделение! Управлението трябва да се поеме от наследник, чието име все още се чува в Европа. Който се осмелява да следва наистина интересите на всички! Нека дръзнем за ново начало!\" Сподели:", "date": "2018.06.25", "title": "ЗА ПЪРВИ ПЪТ: Немската обществена телевизия ARD поиска оставката на Меркел"}
{"url": "http://pik.bg/%D1%8F%D0%B4-%D1%80%D1%83%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82-%D1%80%D0%B0%D0%B7%D0%B1%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%BE%D1%80%D0%B0-%D1%81%D0%B8-%D1%81-%D0%B1%D1%80%D0%B0%D0%B4%D0%B2%D0%B0-%D0%BD%D0%B0-%D0%BC%D0%B0%D1%87%D0%B0-%D1%81-%D1%83%D1%80%D1%83%D0%B3%D0%B2%D0%B0%D0%B9-%D1%81%D0%BD%D0%B8%D0%BC%D0%BA%D0%B0-news760713.html", "text": "Бившият световен шампион по бокс и настоящ депутат в руската Дума Николай Валуев публикува снимка в профила си в \"Инстаграм\" на телевизора си със забита в него брадва. Валуев е прибегнал до тежкия удар по фината техника по време на мача на Русия с Уругвай, загубен от домакините на световното първенство с 0:3. \"Жалко, но това е спортът. Уругвай днес бе по-добрият отбор и не ни даде възможности да вкараме гол. Направихме грешки, но трябва да се съберем, да не униваме и да гледаме напред. Успех на нашия отбор\", написа Валуев като коментар към снимката. Сподели:", "date": "2018.06.25", "title": "ЯД! Руски депутат разби телевизора си с брадва на мача с Уругвай (СНИМКА)"}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%BF%D0%B8%D1%88%D0%BC%D0%B0%D0%BD-%D0%BA%D1%80%D0%B0%D0%B4%D0%B5%D1%86-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B2-%D0%B1%D1%83%D1%80%D0%B3%D0%B0%D1%81-%D0%B2%D0%B8%D0%B4%D0%B5%D0%BE-news760710.html", "text": "Момче опита да открадне два автомобила от паркинг в Бургас и накрая си тръгна с акумулатора на единия. Младежът претърсва автомобила основно, изпушва цигарите на собственичката, дори си намира и питие в багажника. Собственичката на едната кола изпрати видеозаписи в рубриката ни \"Вашият сигнал до ФЛАГМАН\" с молба да издирим крадеца. \"Вечерта на 24.06.2018 г. младеж на видима възраст около 18-20 г. се опитва да открадне паркирания пред дома ми служебен автомобил на ул. \"Фердинандова\" 78. След неуспешен опит да го запали, го претърсва основно и накрая си тръгва с акумулатора. Отваря Опела ми и прекарва вътре близо час в опити да го запали, дори се вижда как прехвърчат искри. Накрая колата ми е оставена заключена, макар и без акумулатор. Моля за гласност, за да се установи самоличността на младежа.\" Сподели:", "date": "2018.06.25", "title": "Издирват пишман крадец на автомобили в Бургас (ВИДЕО)"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D1%82%D1%80%D1%83%D0%BF%D0%BE%D0%B2%D0%B5-%D0%BD%D0%B0-%D0%BC%D0%B0%D0%BB%D0%BA%D0%B8-%D0%BA%D0%BE%D1%82%D0%BA%D0%B8-%D1%83%D0%B6%D0%B0%D1%81%D0%B8%D1%85%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB-%D1%81%D0%BD%D0%B8%D0%BC%D0%BA%D0%B8-18-news760641.html", "text": "Трупове на малки котки ужасяват пловдивчаните, които живеят в квартал Кършияка. Най-вероятно някой умишлено трови животинките, защото те умират за секунди. Само през уикенда са регистрирани няколко случая на отровени и умрели котки в района на кръстовището на бул. \"България\" и ул. \"Васил Левски\". За преживения ужас разказа 35-годишният Християн Христов, който живее на улица \"Зайчар\", пише \"Марица\". Първият сблъсък на Христов с ужасяващата гледка бил в събота, когато се прибирал към дома си. Тогава той видял малка космата топчица да лежи безжизнено на асфалта, потопена в малка локва кръв. Младият мъж веднага се разтревожил за 3-годишното си дете, което не би трябвало да вижда подобни ужасии, най-малко пред дома си. \"В неделя отново се прибирах към вкъщи. Беше около 10 сутринта и всичко изглеждаше нормално. Към 2 следобед се прибра жена ми с детето. Тя веднага сподели, че на улицата пред блока има три умрели котенца. Хукнах, за да види какво става и отново се натъкнах на ужасяваща гледка. Две котенца лежаха на асфалта. Понеже улицата е тясна и колите няма откъде да минават, шофьорите са били принудени да газят трупчетата, превръщайки ги в кървава пихтия\", разказа младият мъж. Третото котенце било легнало директно пред входа, а от устата му излизала пяна. Явно било умряло скоро. На няколко метра от него Христов намерил съмнителна тарелка с храна, която изглеждала като от порция дюнер. Мъжът веднага се сетил, че явно там е била сложена отровата, а веществото е било силно, тъй като животните са умрели в непосредствена близост до храната, а не са успели да се скрият и да агонизират тайно, както правят котките. Христов веднага сигнализирал на спешния телефон 112. Операторът заявил, че сигналът е приет, но никой не дошъл да види за какво става въпрос или да изследва тарелката. Впоследствие гражданите сами изхвърлили труповете в котейнерите в района. \"Тези тежки препарати, с които тровят котките, по принцип могат да убият и дете. Ако се наведе и после си пипне устата например, може да стане опасно. Съвсем наблизо се намира Начално училище \"Христо Ботев\". В момента то е затворено, но тук се събират всички деца от квартала, за да играят. Трябва ли децата ни да гледат тези ужасни сцени? Или трябва да се случи инцидент с човек, за да се размърдат институциите\", реторично пита Христов. Сподели:", "date": "2018.06.25", "title": "ЗЛОВЕЩО! Трупове на малки котки ужасиха пловдивски квартал (СНИМКИ 18+)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D1%85%D1%83-%D0%B8%D1%85%D1%83-%D0%B5%D1%82%D0%BE-%D0%B3%D0%B8-%D1%88%D0%B0%D1%84%D0%B5%D1%80%D0%BA%D0%B8%D1%82%D0%B5-%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%B1%D0%B8%D0%B2%D1%88%D0%B0-%D1%82%D0%B2-%D1%88%D0%B5%D1%84%D0%BA%D0%B0-%D0%B4%D0%B0%D1%80%D0%B8%D0%BD%D0%B0-%D1%81%D0%B0%D1%80%D0%B5%D0%BB%D1%81%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news760717.html", "text": "Тв водещите Ани Цолова, Миролюба Бенатова и Деси Стоянова се събраха за сватбата на приятелката си Дарина Сарелска. Булката беше шеф на новините на Нова, но напусна телевизията след шумен скандал с журналиста Васил Иванов, в който тя бе уличена, че е налагала цензура. Приятелките явно са играли шаферки на Сарелска и са отпразнували хубавия повод още на 12 юни, а снимки от щастливото събитие се появиха в профила на Бенатова в Инстаграм. Анна Цолова, която преди година изчезна мистериозно от ефира на Нова тв и оттогава не се вясва никъде, се появи свежа и наконтена в лила. Сподели:", "date": "2018.06.25", "title": "ЕКСКЛУЗИВНО! АХУ-ИХУ: Ето ги шаферките на скандалната бивша ТВ-шефка Дарина Сарелска! (СНИМКИ)"}
{"url": "http://pik.bg/%D0%BD%D0%B0%D0%B9-%D1%81%D1%82%D0%B0%D1%80%D0%BE%D1%82%D0%BE-%D0%B2%D0%B8%D0%BD%D0%BE-%D0%B2-%D1%81%D0%B2%D0%B5%D1%82%D0%B0-%D1%81%D0%B5-%D0%BF%D0%B0%D0%B7%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news760571.html", "text": "Винени кристали отпреди 8000 години се пазят във Варненския археологически музей. Те са открити по най-старото злато, тъй като е имало обичай древните да пръскат покойниците с вино. Това означава, че най-старата напитка е в морската столица, а не както се твърдеше – в Грузия, където е открито вино на 7000 години, обясни в морската столица Виталий Меркушев – председател на борда на Черноморския форум за винопроизводство, предава Дарик. По времето на Живков България е била втора по износ и четвърта по производство на вино, а сега е на 22-ро място, добави той. Страната ни държи едва 1% от пазара, а средната цена на литър е едва 1 евро. България е експортно ориентирана и изнася над 60% от произведеното вино, посочи Станимир Стоянов – председател на Съюза на енолозите у нас. Годишно производството достига 120 млн. литра. Основните пазари за износ са Полша, Чехия, Русия, Германия и САЩ. Петият Черноморски форум на винопроизводството 2018 ще се проведе от 27 до 29 юни в курорта \"Златни пясъци\". Гостите ще могат да посетят изложението за вино и високоалкохолни напитки, произведени в Черноморския регион, Кавказ и на Балканите, а също така да вземат участие в мероприятията на голямото международно събитие. На изложението ще могат да бъдат дегустирани вина от 20 страни от региона. Форумът се провежда под патронажа на Международната организация на лозарството и винопроизводството и с подкрепата на Министерството на селското стопанство на Руската Федерация и Съюза на енолозите в България. Задържан е и 44-годишен за телефонна измама от 17 април в Плевен. Мъж на 83 години заявил, че непознат му се обадил по телефона и се представил за полицай. Под претекст, че се провежда полицейска операция по залавянето на телефонни измамници го накарал да събере в плик наличните в дома му пари - 7000 лева и 3000 евро и да ги изхвърли през терасата. Задържаният измамник е от село Церовище, област Търговище. И тримата телефонни измамници са привлечени като обвиняеми и ще бъдат съдени в Районния съд в Плевен, уточниха от полицията. Сподели:", "date": "2018.06.25", "title": "Най-старото вино в света се пази във Варна"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B7%D0%B0%D1%89%D0%BE-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%BD%D0%BE%D1%81%D0%B8-%D1%82%D0%BE%D0%BA%D1%87%D0%B5%D1%82%D0%B0-%D0%B4%D0%B2%D0%B0-%D0%BD%D0%BE%D0%BC%D0%B5%D1%80%D0%B0-%D0%BF%D0%BE-%D0%B3%D0%BE%D0%BB%D0%B5%D0%BC%D0%B8-%D1%81%D0%BD%D0%B8%D0%BC%D0%BA%D0%B0-news760652.html", "text": "Когато станеш кралска снаха, нямаш право на грешка по отношение на стила и всяка подробност от външността ти незабавно се превръща в тема за разискване в медийното пространство. Точно това се случва и с Меган Маркъл от известно време насам. Още преди да стане официално част от британската кралска фамилия, тя бе обект на възхищение и критика и всеки неин моден избор беше обстойно коментиран. След сватбата тенденцията продължава, а днес на фокус са обувките на херцогинята. Забелязали ли сте, че те винаги са номер или два по-големи от нейния? Ако не сте, погледнете: Едва ли тази на пръв поглед малка подробност може да ви убегне. Е, оказа се, че за това си има причина, и не, не е, защото Меган има твърде малък крак. Модният експерт Хариет Дейви сподели пред вестник \"Сън\", че херцогинята на Съсекс съвсем не е първата знаменитост, която залага на този трик, а обяснението е напълно логично. Много дами в шоубизнеса носят по-големи обувки на червения килим, за да избегнат подуването на краката, което води до деформации и мехури, пише \"Уоман.бг\". \"Трикът, който Меган използва при по-дълги мероприятия, е да носи обувки, които са с един или два номера по-големи, като пред пръстите слага памук. По този начин няма опасност обувката да падне от крака\", разкрива Хариет. Сподели:", "date": "2018.06.25", "title": "Разкриха защо Меган Маркъл носи токчета два номера по-големи (СНИМКА)"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B0%D0%BB%D0%B1%D0%B0%D0%BD%D0%B8%D1%8F-%D0%BD%D0%B0-%D0%BA%D0%B0%D0%BD%D1%82%D0%B0%D1%80-%D0%BB%D0%B8%D0%BF%D1%81%D0%B2%D0%B0-%D0%B5%D0%B4%D0%B8%D0%BD%D0%BE%D0%B4%D1%83%D1%88%D0%B8%D0%B5-%D1%83%D1%82%D1%80%D0%B5-%D0%B4%D0%B0-%D0%B1%D1%8A%D0%B4%D0%B0%D1%82-%D0%BF%D0%BE%D0%BA%D0%B0%D0%BD%D0%B5%D0%BD%D0%B8-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%B5%D1%81-news760674.html", "text": "Българското председателство на Съвета на ЕС ще предложи утре Македония и Албания да бъдат поканени за преговори за присъединяване към Общността. Това съобщи пред български журналисти в Люксембург вицепремиерът Екатерина Захариева, предава БТА. Позицията на Македония е по-силна от тази на Албания, уточни тя. Захариева добави, че четири от пет държави в ЕС подкрепят виждането поканата да бъде отправена сега. Имаме още работа да убедим част от държавите, които са скептични. Довечера посланиците на държавите от ЕС ще продължат обсъжданията, допълни тя. Знаете колко усилия положи нашият премиер, разговаря с президента на Франция Еманюел Макрон на срещата за миграцията вчера, с гръцкия премиер Алексис Ципрас и с канцлера Ангела Меркел. Има още какво да правим, за да убедим всички, заяви Захариева. Тя отбеляза, че дори утре Съветът на ЕС да подкрепи начало на преговорите за разширяване, това не означава автоматично и незабавно пристъпване към преговори. Има много подготвителна работа, която трябва да свършат експертите в Европейската комисия, като например изготвянето на преговорната рамка, поясни вицепремиерът. По нейните думи изразените от някои страни в ЕС притеснения ще бъдат взети предвид. Работим да получим позитивно решение, добави тя. По нейните думи, ако утре няма положително решение, въпросът може да бъде разгледан от Европейския съвет в края на седмицата. С Франция трябва да поработим още доста. Никой не е против, уточни Захариева. Тя поясни, че различните мнения са около срока, в който да се пристъпи към преговори. Няма държава, която да е казала, че е против европейската перспектива на страните от Западните Балкани. Всички считат, че има сериозно развитие и сериозен прогрес в този регион. Въпрос е кога, а не дали. Въпрос е на тълкуване на готовност. Въпросът е в оценката сега ли е моментът, но сега не означава утре - дори и Европейският съвет да вземе решение, самите преговори ще се случат най-рано догодина. Полагаме всички усилия, всички държави, с много малки изключения, застават зад решението да се случи утре, обобщи вицепремиерът. Тя отбеляза, че нейните колеги днес са изразили изключително положителна оценка за усилията на българското председателство и на българското правителство за европейската перспектива на страните от Западните Балкани, както и за многото практически стъпки, предприети досега. Много се направи, балканските лидери показаха, че са смели, не постъпиха по типично балкански, както мнозина очакваха, започвайки с договора между България и Македония, което даде позитивен тласък в целия регион, коментира Захариева. По нейните думи това е насърчило решаването на въпроса с името на Македония, а преди това и за ратификацията на споразумението между Косово и Черна гора, отлагана с години. Подкрепа от 4/5 от държавите в ЕС е налице, всички осъзнават, че сега е изключително важен и критичен момент, който ще предопредели дали процесът и позитивната тенденция, започнала на Балканите, за реформи, за помирение и решаване на многогодишни въпроси, няма да спре, ако не се вземе това решение. Не че всявам драматизъм в ситуацията, но всеки трябва да бъде наясно с реалността в региона и за това колко чувствителни въпроси се решиха със смелостта и с очакването да започнат преговори, добави вицепремиерът. Сподели:", "date": "2018.06.25", "title": "Македония и Албания на кантар: Липсва единодушие утре да бъдат поканени за преговори с ЕС"}
{"url": "http://pik.bg/%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D1%81%D0%B5-%D1%81%D0%BA%D0%B0%D1%80%D0%B0-%D1%81-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BF%D0%BE%D0%B4%D0%B3%D1%80%D1%8F-%D1%81%D0%BB%D1%83%D1%85%D0%BE%D0%B2%D0%B5%D1%82%D0%B5-%D0%B7%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%BE%D1%81%D1%82%D1%82%D0%B0-%D1%81%D0%B8-news760693.html", "text": "Херцогинята на Съсекс Меган Маркъл се скара за пръв път сериозно със съпруга си принц Хари. Свадата се развихрила заради планираното през октомври посещение в Австралия и Океания. Меган ядосала Хари с отказа си да пътува с него, въпреки че визитата била планирана отдавна. С този свой жест тя подгря слуховете за бременността си. Британски таблоиди предполагат, че Меган е отказала да пътува поради опасения от вируса Зика, който е особено рисков за бременни. Слуховете за бременността на Маркъл вече плъзнаха из световните медии и са особено силно \"стимулирани\" от почитателите на кралското семейство. Така например изданието \"Холивуд Лайф\" твърди, позовавайки се на свой източник от двореца, че Хари и Меган очакват... близначета. Сподели:", "date": "2018.06.25", "title": "Меган Маркъл се скара с принц Хари и подгря слуховете за бременността си "}
{"url": "http://pik.bg/%D1%84%D0%B0%D0%BB%D1%88%D0%B8%D0%B2%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%BB%D1%83%D1%85-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%B1%D0%B0%D0%B7%D0%B0%D1%82%D0%B0-%D0%BD%D0%B0-%D1%81%D0%B1%D0%BE%D1%80%D0%BD%D0%B0%D1%8F-news760623.html", "text": "Слух за убийство в базата в Новогорск, където националният отбор на Русия се готви за мачовете си на Мондиал 2018, разбуни духовете в страната. По-рано Газету.ру съобщи, че в ресторант на територията на базата 28-годишен гражданин на Украйна е наръгал с нож и убил 55-годишен готвач. От Министерството на спорта обаче опровергаха информацията, заявявайки, че тя не отговаря на дейтвителността. Освен това на територията на Учебно-тренировъчния център \"Новогорск\" нямало ресторанти и други търговски обекти. Сподели:", "date": "2018.06.25", "title": "ФАЛШИВА НОВИНА: Слух за убийство в базата на Сборная"}
{"url": "http://pik.bg/%D0%B7%D0%B0%D0%B2%D0%B0%D1%80%D0%BA%D0%B0-%D0%B1%D0%B8%D0%B2%D1%88-%D0%B4%D0%B5%D0%BF%D1%83%D1%82%D0%B0%D1%82-%D0%B7%D0%B0%D0%BB%D1%8E%D0%B1%D0%B8-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%82%D0%BE-%D0%BA%D0%BE%D1%8F-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D1%81%D0%B5-%D0%BF%D1%8A%D1%85%D0%BD%D0%B0-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-%D0%BD%D0%B0-%D1%80%D0%BE%D0%B4%D0%BD%D0%B8%D1%8F-%D0%B0%D0%BB-news760622.html", "text": "Бившият депутат от Реформаторския блок Антони Тренчев се разхожда с гадже, за което всички му завиждат. Младият политик върти любов с \"Мис България 2011\" Ваня Пенева. Тези дни красавицата и нейният кавалер са били забелязани в Южния парк и изглеждали влюбени, доволни и щастливи. Двамата не спрели да се държат нежно за ръце. Ваня Пенева е спрягана за любовница на всевъзможни мастити бизнесмени, сред които са и братя Диневи, но до момента няма нито едно доказателство за тези слухове, пише седмичник. Отношенията й с Антони Тренчев, ако не друго, поне показват, че за манекенката със сигурност не е важен само портфейлът на мъжа, с когото се среща. Тя очевидно държи и на неговия външен вид. Докато беше депутат, 30-годишният Тренчев бе спряган за безспорен секссимвол №1 в родната политика и дори го наричаха Ален Делон в Народното събрание. По него си паднаха и народните представителки, и ресорните журналистки. Сподели:", "date": "2018.06.25", "title": "ЗАВАРКА! Бивш депутат залюби \"Мис България\"! Ето коя красавица се пъхна в леглото на родния Ален Делон - Антони Тренчев (ГОРЕЩИ СНИМКИ)"}
{"url": "http://pik.bg/%D1%87%D0%B0%D1%81%D1%82%D0%BD%D0%B0-%D1%81%D0%B8%D0%BD%D1%8F-%D0%B7%D0%BE%D0%BD%D0%B0-%D0%B6%D0%B5%D0%BD%D0%B0-%D1%87%D0%B0%D0%BA%D0%B0-3-%D0%B4%D0%BD%D0%B8-%D0%B4%D0%B0-%D0%BC%D0%B0%D1%85%D0%BD%D0%B0%D1%82-%D1%81%D0%BA%D0%BE%D0%B1%D0%B0-%D0%BE%D1%82-%D0%BA%D0%BE%D0%BB%D0%B0%D1%82%D0%B0-%D0%B9-news760709.html", "text": "Нов скандален случай с дадената на частници „Синя зона“ в Пазарджик. Жена остана без колата си за три дни, при това точно когато трябвало да пътува за абсолвентския бал на дъщеря си. Оказало се, че след 17,30 ч. в петък нямало кой да свали скобата, блокирала колата. Тя останала \"арестувана\" и през уикенда и била откопчана чак в понеделник. Сагата с наказателния отряд на „Контур 7“ за Мария Гърева започва на 15 юни. Към 5 следобед със съпруга  спират на паркинга при халите. Отиват до близък магазин. 15 минути по-късно заварват колата със скоба на едното колело. Веднага отишли в общината и платили глобата от 26 лева. Служителката от гишето уверила, че е подала сигнал за освобождаване на автомобила и че има дежурна група, която ще се погрижи, съобщава \"Марица\". Семейството се върнало на паркинга, където напразно чакали до 19,00 ч. някой да дойде да освободи колата им. През цялото време звънели на посочените на указателните табели телефони, включително и на този за „паяка“. На нито един не успели да се свържат - нито в петък, нито в събота и неделя. В понеделник сутринта в 8 без 10 заварили колата ударена и със счупена предна броня. Служителите на „Контур 7“ се появили едва в 9 без 15, и то след като Гърева ходила пак до общината да търси съдействие и да се жалва. Заради щетите поискала адрес на фирмата, за да предяви претенции, но от работниците не го получила. Поискала го и лично от шефа на общинската фирма „Паркинги и охрана“ Георги Шикерджиев. Той - дал адрес, който е в ресторант-градина в София. До момента на Мария Гърева не са - предоставени и снимки от момента на поставяне на скобата, за да се види, че тогава бронята на колата е била здрава. По свои пътища Мария научила къде е офисът на „Контур 7“ в Пазарджик - на ул. „Ген. Гурко“ зад Минералната баня. Там още в коридора била пресрещната от непознат, представил се като управител. Разговорът бил напълно безполезен - мъжът твърдял, че нищо не може да направи и че не е бил подаден сигнал от общината за свалянето на скобата след плащането на глобата. На въпроса с какво право задържат колата за цели 3 дни непознатият отвърнал, че жената трябвало да потърси „паяка“. Излиза, че след като не е можела да се свърже със служители на \"Контур 7\" по телефона, е трябвало да преследва някой от паяците на фирмата пеша по улиците на града. Парадоксът е, че репатриращите автомобили работят стриктно до 19,00 часа, но не и служителите от кол-центъра, които са на местата си едва до 17,30 часа. Засега Гърева е подала жалба само до общината и се надява там да си свършат работата. Срокът за отговор на оплакването е едномесечен. Жената обаче се подготвя и за съд, вероятно ще депозира сигнал до прокуратурата. Сподели:", "date": "2018.06.25", "title": "ЧАСТНА \"СИНЯ ЗОНА\": Жена чака 3 дни да махнат скоба от колата й"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B5%D1%82%D0%BE-%D0%BA%D0%B0%D0%BA-%D0%B3%D0%BB%D0%B0%D1%81%D1%83%D0%B2%D0%B0%D1%85%D0%B0-%D1%82%D1%83%D1%80%D1%86%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news760627.html", "text": "Индже събира подкрепата на 58,3 процента от гласувалите турци у нас, докато за Ердоган са гласували само 25,4 на сто. На трето място е кандидатът на \"Добра партия\" Мерал Акшенер, която е получила 8,6 процента подкрепа. Разбира се, у нас турската диаспора е твърде малка в сравнение с Германия например, където Ердоган води със смазваща преднина - 65 на сто от гласовете, докато за Индже са гласували само 21,8 на сто. Индже побеждава убедително също така в САЩ, Великобритания, Русия, Канада, Китай и др. Реджеп Ердоган е много убедителен още във Франция, Холандия, Белгия, Норвегия, Швеция, както и в самата Турция. По отношение на парламентарния вот картината е почти същата. Опозиционната Народнорепубликанска партия е получила 44 на сто от гласовете на турците в България, докато Партията на справедливостта и развитието на Ердоган събира само 21,6 процента от гласовете.  В Германия обаче, където живеят повече от 4 млн. турци, партията на Ердоган печели 55,9 на сто от гласовете, докато Народнорепубликанската партия получава само 15,5 на сто. На провелите се вчера предсрочни президентски и парламентарни избори в Турцияхората с турско гражданство у нас са гласували масово за кандидата за президент на основната опозиционна Народнорепубликанска партия Мухарем Индже. Това показват данните от гласуването, цитирани от турските медии. Сподели:", "date": "2018.06.25", "title": "ГОРЕЩА ТЕМА! Ето как гласуваха турците в България"}
{"url": "http://pik.bg/%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%BB%D0%B5%D0%B0-%D0%B8%D0%BC%D0%B0%D0%BB%D0%B0-%D0%B1%D1%83%D1%80%D0%BD%D0%B8-%D0%B2%D1%80%D1%8A%D0%B7%D0%BA%D0%B8-%D1%81-%D1%84%D1%80%D0%B5%D0%B4%D0%B8-%D0%BC%D0%B5%D1%80%D0%BA%D1%8E%D1%80%D0%B8-%D0%B8-%D0%B4%D0%B5%D0%B9%D0%B2%D0%B8%D0%B4-%D0%B1%D0%BE%D1%83%D0%B8-news760626.html", "text": "Актрисата Кари Фишър, която получи световна популярност благодарение на ролята си на принцеса Леа в сагата \"Междузвездни войни\", е имала бурни връзки с музикантите Дейвид Боуи и Фреди Меркюри. За това съобщава NME, позовавайки се на биографите Дарвин Портър и Дейнфорт Принс. Когато Кари се е срещала със звездите, тя е била едва 17-годишна. Тогава е учила в лондонска театрална школа и се е запознала с двамата на купон при Мик Джагър през 1973 г. Припомняме, че Кари Фишър почина внезапно на 27 декември 2016 г. Сподели:", "date": "2018.06.25", "title": "Принцеса Леа имала бурни връзки с Фреди Меркюри и Дейвид Боуи"}
{"url": "http://pik.bg/%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B3%D0%B0%D0%BB%D0%B0-%D0%B7%D0%B0%D0%B3%D0%BE%D0%BB%D0%B8-%D1%81%D0%B2%D0%B5%D0%B6%D0%B0-%D0%B3%D1%80%D1%8A%D0%B4-%D1%82%D0%B0%D1%82%D0%BA%D0%BE-%D0%B9-%D1%8F-%D0%BB%D0%B0%D0%B9%D0%BA%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news760631.html", "text": "Дъщерята на Гала все по-често гледа да провокира мъжките си последователи в социалната мрежа. Мари отново пусна горещ и еротичен кадър в \"Инстаграм\". Красивото, но и обвързано със сина на Джуди момиче, показа черно-бяла снимка, на която е по разтворена риза, пише \"Телеграф\". Сред харесалите палавия кадър е и бащата на Мари - Косьо Будев. Това не е първият път, в който наследницата на Гала се разголва. За Нова година тя бе пуснала снимка само по сутиен, а преди седмици показа и голо дупе в социалните мрежи. Сподели:", "date": "2018.06.25", "title": "ПРОВОКАЦИЯ! Щерката на Гала заголи свежа гръд! Татко й я лайкна... (СНИМКА)"}
{"url": "http://pik.bg/%D0%B8%D0%B7%D1%86%D0%B5%D0%BF%D0%BA%D0%B0-%D0%B0%D0%BD%D0%B4%D1%80%D0%B5%D0%B0-%D0%BF%D0%BE%D0%BA%D0%B0%D0%B7%D0%B0-%D0%B2%D1%81%D0%B8%D1%87%D0%BA%D0%BE-%D0%BF%D0%BE%D0%B4-%D0%BF%D0%BE%D0%BB%D0%B0%D1%82%D0%B0-%D1%81%D0%B8-%D0%B2-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D0%BA%D0%BE%D0%B1%D1%80%D0%B0%D1%82%D0%B0-%D1%81%D1%8A%D1%80%D0%B4%D0%B8%D1%82-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news760688.html", "text": "Певицата Андреа, която не спира да трупа световна слава, вдига не по-голям шум и у нас. Цяла България се порадва на култовото видео, направено от фен в дискотека, на което се вижда сочното ѝ дупе, пише Хот Арена. Наглият клиент на въпросното заведение нагло е наврял камерата на телефона си под полата на блондинката. Снима отдолу, което позволи всички, видели клипчето, да се порадват на Д-то ѝ в цялата му прелест. Изпълнителката на \"Секс за ден\" е направила завиден златист загар, който също допринася за красотата на гледката отзад. Само че критиците плюят, че носи прекалено къси поли и тя си е виновна за станалото. Трябвало е да предвиди, че пее на високи подиуми, поради което да не носи разкроени дрехи. Разправят още, че половинката ѝ Кубрат Пулев бил бесен, че е допуснала подобно нещо и е на път да развали дългата им връзка. Сподели:", "date": "2018.06.25", "title": "ИЗЦЕПКА! Андреа показа всичко под полата си в дискотека, Кобрата сърдит! (ВИДЕО/СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D0%B2-%D0%B3%D1%80%D1%83%D0%BF%D0%B0-%D0%B2-%D0%BB%D0%B0-%D1%84%D1%83%D1%80%D0%B8%D1%8F-news760689.html", "text": "Испания се спаси от шокираща загуба от Мароко и стигна до 2:2 с помощта на ВАР. С късен гол на Яго Аспас Ла Фурия докопа точката, с която тимът дори завърши първи в групата с 5 точки заради равенството на Португалия с Иран. На 1/8-финала испанците ще играят с домакините от Русия. Неприятното за тях обаче бе цялостното им представяне, което изобщо не бе на ниво. Мароко на два пъти повеждаше и определено победата нямаше да бъде незаслужена. Африканците останаха последни в групата с 1 точка, но показаха стойностен футбол във всеки от мачовете си. В състава на Испания имаше една промяна, след като Фернандо Йеро заложи на Тиаго Алкантара на мястото на Лукас Васкес. Една промяна имаше и за Мароко - Саис стартира вместо Бенатиа. Испанците очаквано овладяха инициативата, но без да създават положения в началото. В 7-ата минута се стигна до спречкване между Рамос и Амрабат, а малко след това Пике атакува много остро Саис и въпреки влизането си с двата крака с бутоните, му се размина дори без нарушение. Всичко изглеждаше под контрола на европейците, преди в 14-ата минута те да бъдат шокирани. Иниеста и Рамос не се разбраха в центъра, топката бе отнета от Бутаиб, който напредна, измъкна се сам срещу Де Хеа и го преодоля технично с удар през краката! Невероятно начало на двубоя. Радостта на мароканците обаче не продължи дълго, защото в 19-ата минута Испания изравни. Хубава атака завърши с извеждащо подаване към Иниеста в пеналта, той върна към Иско пред вратата и от 5-6 метра халфът на Реал Мадрид \"разстреля\" вратаря на съперника, реализирайки за 1:1, акцентира \"Гол\". Инициативата бе на Ла Фурия, но испанците отново действаха без конценрация в защита и в 25-ата минута Бутаиб можеше да ги накаже отново, но оказал се пак сам срещу Де Хеа, този път вратарят спаси. Последваха няколко нервни минути след груби действия на мароканците и жълти картони. Това накъса играта, а след това испанците потърсиха нов гол и в 37-ата минута Бускетс бе оставен сам при корнер на Иско, но с глава прати топката високо над вратата, правейки сериозен пропуск. До почивката Коста пропусна при едно добро подаване на Иниеста и в крайна сметка след първите 45 минути резултатът бе равен. След паузата ситуацията на терена не се промени. Испанците продължаваха да не бъдат убедителни пред вратата на съперника, а мароканците да чакат шанс на контра и при една от тях в 50-ата минута Де Хеа изпревари в последния момент включилия се Бусуфа, за да успее да избие. В 55-ата минута шансът пак покри Ла Фурия. Този път Амрабат отправи страхотен удар с външен фалц с десния крак, но топката срещна гредата. В средата на второто полувреме бе ред на Мароко да трепери. Първо удар на Иско с глава бе избит от Саис пред голлинията, а след това Пике прати топката покрай вратата след корнер. Този импулс обаче отмина и последваха нови безплодни минути, в които не се виждаше как испанците ще стигнат до гол. Вместо това попадението падна във вратата на европейците! В 81-ата минута Зиеш стреля от въздуха и Пике изби в корнер, след който резервата Ен Несири се извиси мощно и с глава прати топката в мрежата, след като наскочи категорично Рамос. Испанците бяха в шок! Те бяха на път да загубят преди в края щастието да им се усмихне. В 91-ата минута Карвахал центрира отдясно и Аспас отклони с пета в мрежата. Лайнсменът сигнализира за засада, но главният съдия получи информация от видео-асистента си, че има преразглеждане. По същото време Иран изравни на Португалия, а след няколко нервни секунди голът бе зачетен, тъй като Аспас наистина бе на една линия с последния в защитата. Така Испания успя да докопа първото място в група В. Испания - Мароко 2:2 0:1 Бутаиб 14' 1:1 Иско 19' 1:2 Ен Несири 81' 2:2 Аспас 91' Де Хеа, Карвахал, Пике, Рамос, Алба, Бускетс, Тиаго (74 Асенсио), Давид Силва, Иниеста, Иско, Коста (74 Аспас) Мохамеди, Хакими, Да Коста, Саис, Зиех, Ел Ахмади, Беланда (64 Фаджр), Бутаиб (71 Ен Несири), Бусуфа, Амрабат, Дирар Сподели:", "date": "2018.06.25", "title": "ИЗВЪНРЕДНО! Колосална драма в група \"В\"! \"Ла Фурия\"..."}
{"url": "http://pik.bg/%D0%B1%D0%B5%D0%B7%D0%BA%D1%80%D1%83%D0%BF%D1%83%D0%BB%D0%BD%D0%BE-%D0%BF%D0%B8%D1%8F%D0%BD-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%B2-%D0%B0%D0%B2%D1%82%D0%BE%D0%BC%D0%B8%D0%B2%D0%BA%D0%B0-%D1%81%D0%B2%D0%B8-%D0%BE%D0%BF%D0%B5%D0%BB%D0%B0-%D0%BD%D0%B0-%D0%BA%D0%BB%D0%B8%D0%B5%D0%BD%D1%82-news760637.html", "text": "40-годишен мъж от Балчик с инициали Д. А., служител в автомивка в Белия град, задигна оставен в обекта лек автомобил \"Опел\", съобщиха от Областната дирекция на МВР. Сигнал за противозаконното отнемане на колата е подаден в полицията около 01:55 часа тази сутрин. От последвалите незабавни оперативно-издирвателни мероприятия и процесуално-следствени действия автомобилът е намерен по ул.\"Странджа\" в Балчик. В близост до него във видимо нетрезво състояние е установен извършителят на деянието. По случая е образувано бързо полицейско производство. Сподели:", "date": "2018.06.25", "title": "БЕЗКРУПУЛНО! Пиян работник в автомивка сви опела на клиент"}
{"url": "http://pik.bg/%D1%80%D0%B0%D0%B7%D1%86%D0%B2%D0%B5%D1%82-%D1%80%D0%BE%D0%B4%D0%B0%D1%82%D0%B0-%D0%BD%D0%B0-%D0%B1%D0%BE%D1%81%D0%BE%D0%B2%D0%B5%D1%82%D0%B5-%D0%BD%D0%B0-%D0%B2%D0%B8%D1%81-%D0%B2%D0%B0%D1%81%D0%B8%D0%BB-%D0%B8-%D0%B3%D0%B5%D0%BE%D1%80%D0%B3%D0%B8-%D0%B8%D0%BB%D0%B8%D0%B5%D0%B2%D0%B8-%D0%B2%D1%8A%D0%B2-%D0%B2%D1%8A%D0%B7%D1%85%D0%BE%D0%B4-%D0%B1%D1%80%D0%B0%D1%82%D0%BE%D0%B2%D1%87%D0%B5%D0%B4-%D0%B8%D0%BC-%D0%B9%D0%BE%D1%80%D0%B4%D0%B0%D0%BD-%D0%B8%D0%BB%D0%B8-news760682.html", "text": "Роднини на висаджиите Васил и Георги Илиеви са станали собственици на МВЕЦ „Кресна електрик”.  Скандалният минивец, изграден навремето от бизнесмена Тодор Димов на водопровода в Кресна, е придобит от лелята на покойните братя Илиеви. 77-годишната Милка Илиева е станала собственик чрез няколко фирмени врътки, съобщава \"Струма.бг\". Първата стъпка е през март 2016 г., когато Тодор Димов продава фирмата си „Кресна Електрик” ООД на „Кей Джи Инвест холдинг“ ЕООД. За сделката се разбира през февруари 2017 г., след като общинската управа започва да подготвя предложение за съдружие с новия собственик. Тогава управител на фирмата, с адресна регистрация в гр. Елин Пелин, е Катя Георгиева. За полагане на бизнес отношения е сформирана специална комисия с участието на кмета на Кресна Николай Георгиев, управителя на ВиК дружеството и общински съветници, на които е възложена задачата да изготвят предложение за постигане на споразумение със собствениците на водната централа. Докато общинската управа умува, през юли същата година Катя Георгиева продава фирмения си дял на „Индустриал сервиз инженеринг” ЕООД, който през август е изкупен от дружеството „Водемил” ЕООД, чийто собственик е Милка Илиева, а управител нейната дъщеря Мая Благоева. Така де юре „Кей Джи Инвест холдинг“ ЕООД става собственост на фирмата на 77-годишната Милка, чиято адресна регистрация е на ул. „Китка” №15 в Кресна. Без съмнение зад фирмата стои реалният собственик – синът й Йордан Илиев, който от много години развива мощен бизнес в София чрез многобройните си фирми – като се почне от столичните фирми за чистота „Волф“ и ДИТЦ на Румен Гайтански-Вълка, на които беше управител,  мине се през транспортната компания „МТК груп” ООД, която взе за 8 години на концесия 16 автобусни линии в София, срещу което ще получи 140 млн. лв. от столична община, и се стигне до ВЕЦ „Хубча“,  закупен от фирмата му „Дани-М- 97“ ЕООД. Дали ще спечели от сделката с МВЕЦ в Кресна тепърва ще си проличи. „Водемил” ЕООД е сключил договор с Общинска банка за 2 040 000 лв., като е заложил предприятието си до изплащане на парите. Иначе Йордан Илиев има интерес и към земеделието. Наскоро е засадил 200 дка лозя в района на МВЕЦ-а в местностите Подината и Крастав рид, като зад тази инвестиция стои фирмата на сина му „Дарос енерджи“ ООД, където Кирил Илиев е съдружник с бизнес партньора на баща си Росен Илиев. Сподели:", "date": "2018.06.25", "title": "РАЗЦВЕТ! Родата на босовете на ВИС Васил и Георги Илиеви във възход! Братовчед им Йордан Илиев си купи мини ВЕЦ и 200 дка лозя "}
{"url": "http://pik.bg/%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0---%D0%BE%D0%B3%D1%80%D0%BE%D0%BC%D0%B5%D0%BD-%D1%82%D1%80%D0%B8%D0%BB%D1%8A%D1%80-%D0%B2-%D0%BB%D1%8E%D1%82-%D1%81%D0%BF%D0%BE%D1%80---%D1%80%D0%BE%D0%BD%D0%B0%D0%BB%D0%B4%D0%BE-%D0%BF%D1%80%D0%BE%D0%BF%D1%83%D1%81%D0%BD%D0%B0-%D0%B4%D1%83%D0%B7%D0%BF%D0%B0-%D0%BC%D0%BE%D1%80%D0%B5%D0%BF%D0%BB%D0%B0%D0%B2%D0%B0%D1%82%D0%B5%D0%BB%D0%B8%D1%82%D0%B5-%D0%B8-%D0%BF%D0%B5%D1%80%D1%81%D0%B8%D0%B9%D1%86-news760690.html", "text": "Големият герой до момента за Португалия на световното първенство – Кристиано Роналдо, едва не провали родината си при равенството 1:1 с Иран. Петкратният носител на Златната топка изпусна дузпа и му беше спестен чист червен картон, но въпреки това иберийците стигнаха до точка, благодарение на фамозен гол на Рикардо Куарешма в самия край на първото полувреме. И при двете спорни положения главният съдия Енрике Касерес се допита до ВАР, но не стана ясно защо не изгони аса на Реал Мадрид за удар с лакът срещу противник, акцентира \"Гол\". Мачът на \"Мордовия Арена\" в Саранск беше изключително напрегнат и реферът общо три пъти използва ВАР, като последният беше при дузпа за Иран в продължението на сблъсъка. От нея Карим Ансарифард не сбърка и оформи крайното 1:1. В крайното класиране Португалия и Испания завършиха с по 5 точки, но \"Ла Фурия\" зае 1-та позиция заради по-добра голова разлика – 6:5 срещу 5:4. На 1/8-финалите Роналдо и компания ще срещнат Уругвай, докато Испания ще играе с Русия. Иран (4 т.) и Мароко (1 т.) пък напускат Мондиал 2018. Фернандо Сантош изненадващо заложи в титулярния състав на Рикардо Куарешма. В атака действаха голямата звезда Кристиано Роналдо и Андре Силва, Адриен Силва също стартира срещата. Опитните Пепе и Жозе Фонте оформяха центъра на защитата. Сардар Азмун пък поведе атаката на Иран, голмайсторът на холандското първенство Алиреза Джаханбахш също стартира. Още от самото начало иберийците наложиха свиреп натиск и в 3-ата минута Жоао Марио с технично отиграване намери Кристиано Роналдо. Звездата овладя чудесно, освободи се и стреля от близка дистанция, но вратарят спаси. После Алиреза Беиранванд и Сайед Езоталахи не се разбраха, Марио се възползва и отправи свиреп удар, който мина над напречната греда. Португалия продължи да атакува и стигна до няколко корнера, от които не успя да се възползва. След четвърт час игра Вахид Амири спъна Андре Силва на удобна позиция, но ударът на Роналдо срещна стената. Постепенно Иран изнесе играта в по-предни позиции и в средата на полувремето Алиреза Джаханбанкш беше изведен на чиста позиция след грешка на Пепе, но Руи Патрисио предвидливо излезе и пръв стигна до топката. До края на полувремето \"мореплавателите\" продължиха да атакуват, но удар от дистанция на Кристиано излезе в аут. Така се стигна до 45-ата минута, когато Рикардо Куарешма вкара брилянтен гол. Ветеранът направи двойно подаване с Адриен Силва и с удар с външен фалц прати неспасяемо кълбото в далечния горен ъгъл за 1:0! Втората част започна много напечено. В 50-ата минута Роналдо беше повален в наказателното поле, но главният съдия от Парагвай Енрике Касерес остана безмълвен. След подсказване в слушалката от \"тъмната стаичка\", той се допита до ВАР и посочи бялата точка. Зад топката застана Кристиано, който стреля в долния ляв ъгъл, но Бейранванд с чудесна намеса остави \"персийците\" в мача. Това беше шести пропуск за звездата от бялата точка за родината си от 14 опита. След това \"мореплавателите\" натискаха, но не можеха да стигнат до втори гол. В 72-ата минута Иран създаде най-доброто си положение. Току-що появилият се на терена Саманд Годос овладя пред пеналта и шутира по земя, но милиметри го разделиха от целта. Десетина минути преди края Роналдо удари с ръка съперник. Съдията се допита до ВАР, но вместо да изгони Роналдо, му показа само жълт картон. В 90-ата минута Седрик Соареш игра с ръка в наказателното поле и след ново гледане на видео, реферът отсъди дузпа. Зад топката застана Карим Ансарифард, който едва не скъса мрежата за 1:1! В следващата атака Иран можеше да стигне до исторически обрат, но Мехди Терем изпусна от чиста позиция. Иран – Португалия Голмайстори: 0:1 Куарешма (45), 1:1 Ансарифард (90-д) Бейранванд, Поуралиганджи, Хаджисафи (56-Мохамади), Хосейни, Рамин, Езатолахи (76-Ансарифард), Омид, Амири, Тораби, Джаханбахш (70-Годос), Азмун Селекционер: Карлош Кейрош Руи Патрисио, Седрик, Пепе, Фонте, Герейро, Карвальо, Адриен Силва, Куарешма (69-Б. Силва), Марио (84-Моутиньо), Андре Силва, Кристиано Селекционер: Фернандо Сантош \"Мордовия Арена\", Саранск Съдия: Енрике Касерес Сподели:", "date": "2018.06.25", "title": "На Мондиала - огромен трилър! В лют спор - Роналдо пропусна дузпа! \"Мореплавателите\" и \"персийците\"... (ОБНОВЕНА)"}
{"url": "http://pik.bg/%D0%BF%D1%81%D0%B8%D1%85%D0%BE%D1%82%D0%B5%D1%80%D0%B0%D0%BF%D0%B5%D0%B2%D1%82-%D0%BE%D1%82-%D1%87%D0%B5%D1%85%D0%B8%D1%8F-%D1%87%D0%B8%D1%81%D1%82%D0%B8-%D0%BA%D0%B0%D1%80%D0%BC%D0%B0%D1%82%D0%B0-%D0%BD%D0%B0-%D0%BC%D0%BE%D0%BD%D0%B8%D0%BA%D0%B0-%D0%B2%D0%B0%D0%BB%D0%B5%D1%80%D0%B8%D0%B5%D0%B2%D0%B0-%D1%81%D0%BD%D0%B8%D0%BC%D0%BA%D0%B0-news760644.html", "text": "Моника Валериева сe oĸaзa ĸapмичнo oбpeмeнeнa. Секс бомбата нacĸopo тpъгнaлa дa ce пpeчиcтвa и дa ce oтъpвe oт лoшaтa ĸapмa пpи извecтнa пcиxoтepaпeвтĸa. Дaли пpичинaтa e, чe вce нe мoжe дa cлyчи нa cвecтeн мъж или чe oщe нe e зaчeнaлa, нe e яcнo. Eтo ĸaĸвo пpизнa caмaтa тя в coциaлнaтa мpeжa и oпpeдeлeнo ycпя дa зaпaли дocтa cвoи пocлeдoвaтeли, ocoбeнo жeни. \"Toвa e Дaшa! Tя e пcиxoтepaпeвт и e oт Чexия. Πpaви пcoxoтepaпия, нo ocвeн тoвa paбoти пo eдин мeтoд, ĸoйтo aз личнo пpeдпoчeтox дa изпoлзвaм. Зaщoтo вяpвaм в ĸapмичнaтa oбpeмeнeнocт. Kaĸвo щe peчe тoвa… мaйĸa ви и бaщa ви, бaбa ви и дядo ви или пpa пpa бaби и дядoвци имaт ĸapмa, poдa ви имa ĸapмичнa oбpeмeнeнocт. Toвa e eнepгия, ĸoятo влияe нa вceĸи cлeдвaщ члeн oт poдa ви. Haпpимep, aĸo мaйĸa ви e пpaвилa aбopт, cлeдвaщoтo дeтe мoжe дa имa пcиxични пpoблeми или aĸo e мoмичe дa имa cпoнтaнeн aбopт и т.н Aз вяpвaм в ĸapмaтa и eнepгиятa. Дaшa пpaви тepaпии тип мeдитaция, изчиcтвaнe нa eнepгиятa и нa ĸapмичнaтa oбpeмeнeнocт c цeл дa ти oлeĸнe и дa нe чyвcтвaш тaзи тeжecт или тpeвoжнocт. B пoвeчeтo cлyчaи xopaтa плaчaт нa ceaнcитe cи… и нopмaлнo, пpeмaxвaнeтo нa нaтpyпaнa нeгaтивнa eнepгия e oблeĸчeниe. Haдявaм ce, чe ви впeчaтлиx. Bceĸи зacлyжaвa дa знae зa Дaшa. И чe в Бългapия cъщecтвyвa вeчe тoзи мeтoд!\", щeдpo я пoxвaли Moниĸa Baлepиeвa, цитирана от \"Клюки.бг\". Сподели:", "date": "2018.06.25", "title": "Психотерапевт от Чехия чисти кармата на Моника Валериева (СНИМКА)"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B2-%D1%81%D0%B1%D0%BB%D1%8A%D1%81%D1%8A%D0%BA-%D1%81-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%BE%D0%BB%D1%83%D0%BD-%D0%B7%D0%B0%D1%80%D0%B0%D0%B4%D0%B8-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news760703.html", "text": "Ekathimerini. Протестиращи са се сблъскали с полицията пред конферентната зала на Солунския международен панаир, където управляващата партия СИРИЗА проведе събитие, на което представи споразумението за името, което Гърция и Македония подписаха по-рано този месец, пише Фенове на местния футболен отбор ПАОК са се опитали да влязат в конферентната зала, но са били спрени от полицията, която е използвала сълзотворен газ, за да разпръсне протестиращите. Организаторите на събитието първоначално са планирали да го проведат в културния център в източния солунски квартал Тумба, но са решили да извършат промяната, след като фенове на ПАОК, местни жители и различни групи са обявили протестно шествие срещу промяната на името на Македония пред сградата. Сподели:", "date": "2018.06.25", "title": "Протестиращи в сблъсък с полицията в Солун заради името на Македония"}
{"url": "http://pik.bg/%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%83%D0%BC%D0%B8%D1%8F-%D1%81-%D1%82%D1%80%D0%B8-%D0%BF%D1%80%D1%8A%D1%81%D1%82%D0%B0-%D0%B2-%D0%BF%D0%B5%D1%80%D1%83-%D0%BF%D1%80%D0%B8%D1%88%D1%8A%D0%BB%D1%86%D0%B8%D1%82%D0%B5-%D1%81%D0%B0-%D1%82%D1%83%D0%BA-news760634.html", "text": "Мумия с три пръста на крайниците бе открита от археолози в пустинята Наска в Перу. Тя със сигурност принадлежи на неизучен още човешки вид. Изводът е на изследователя Стив Мер, който заедно с екипа си изучава останките на загадъчни същества с помощта на ДНК анализ, съобщава \"Сън\". Ученият предполага, че съществото е умряло преди около 1800 години. ДНК-то на мумията съответства 98,5 % на гените на приматите, но има и 1,5 %, който остава неизвестен на науката. Необикновеният ДНК на намерената мумия е потвърден и от изследователи от Шри Ланка. По думите на археолога, това откритие може завинаги да промени историята на човечеството. Останките от мумията, която учените са нарекли Мария, както и части на други същества, са били предадени на перуанския институт Инкари още през 2017 г. Мария е описана от изследователите като \"жена с издължена глава и трипръстови крайници\". Мумията няма уши и кътници. \"Мария\" на черния международен пазар би струвала около 1,3 млн. долара. Има вероятност след обстойното й проучване тя да бъде изложена в музея  Наска. Сподели:", "date": "2018.06.25", "title": "НАШЕСТВИЕ! Откриха мумия с три пръста в Перу! Пришълците са тук?! "}
{"url": "http://pik.bg/%D0%B2%D1%81%D0%B5%D0%BA%D0%B8-%D1%82%D1%80%D0%B5%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BF%D0%BE%D0%BD%D0%B5-%D1%81-1000-%D0%BB%D0%B5%D0%B2%D0%B0-%D0%B1%D0%BE%D1%80%D1%87-news760602.html", "text": "Почти всеки трети българин е имал непогасени сметки и задължения в края на 2017 г. Става въпрос за просрочена ипотека, неплатен наем или сметки за битови услуги, месечни плащания на лизинг и др. Това сочат последните данни на Евростат. От изнесената  информация става ясно, че в Европейския съюз единствено гърците изпитват повече затруднения от нас при погасяването на задълженията си. Близо 48% от тях са имали  просрочена  ипотека, неплатен наем или други непогасени сметки. После сме българите  с 34%, на трето и четвърто място са Кипър и Хърватия с по 26% кредитополучатели със забавени плащания по заеми. През 2017 г. средният дълг на човек у нас се увеличил двойно - над 900 лева. За  сравнение, през 2015 г. сумата е била около 450 лв. Също така през миналата година 1,8 млн. души са били в графа кредитополучатели. Забавените плащания или необслужвани такива в края на 2017 г., са били както следва: по потребителски заеми - над 800 млн. лв., а по ипотеки - близо 1 млрд. лв. Бързите кредити са основен двигател за трупане на нови кредити и за лавинообразното задлъжняване на потребителите. За съжаление тази тенденция ще продължи и през тази година, сочат прогнозите на Комитета за защита на потребителите. Причината за това е максимално улесненият достъп за гражданите желаещи да получат пари назаем чрез изключително агресивна реклама и готовността на кредитните институции да отпускат пари на лица с лоша кредитна история, коментира председателят Пейо Майорски. Той уточни, че към организацията често се обръщат хора взели пари, за да купят среден или дори евтин клас мобилен телефон, таблет, компютър или телевизор, които обаче впоследствие при изплащането на кредита се оказват многократно по-скъпи. Дори по улиците все по-често ще попаднете на съобщения за отпускане на заеми до 5000 лв. на хора с лоша кредитна история. Сподели:", "date": "2018.06.25", "title": "Всеки трети българин поне с 1000 лева борч"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BB%D0%B8%D0%BF%D1%81%D0%B0%D1%82%D0%B0-%D0%BD%D0%B0-%D1%81%D0%B5%D0%BA%D1%81-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-news760532.html", "text": "Секс – това е хубаво и полезно нещо за нас и здравето ни. Когато в живота ни го практикуваме редовно, то ние сме щастливи, весели и много активни. Съгласете се, че е много по-добре с него, отколкото без. Какво обаче се случва с тялото ни по време на интимно затишие? Сексолог и гинеколог ще разкрият каква точно е вредата за здравето, психиката и тялото ни. „Няма да ви плаша с ужасяващи истории от поредицата „Едно момиче не прави секс една година и ужасни неща започнаха да й се случват\". Не е нещо фатално и невъобразимо. Сексът обаче е важен за тялото и психическото и физическо здраве. Ето защо отсъствието му влияе на тялото ни”, казва сексологът Наталия Романовска. Много хора говорят за ползите от секса и увреждането на тялото при отсъствието му. Малко хора обаче уточняват, че не точно интимният контакт е полезен, ами завършването му с оргазъм. Сексът без оргазъм е също толкова вреден колкото и липсата на каквито и да е забавления в леглото. Ако в живота ви има редовен секс, но не и редовен оргазъм, то трябва да помислите какво да направите по въпроса. „Както обичам да казвам: „Всяка жена отговаря за оргазма си”, добавя сексоложката. Това означава, че не е нужно да чакате чудо или да обвинявате половинката си години наред, защото не получавате удовлетворение. Важно е в такъв случай да се прегледате, защото причините, поради които може да отсъства оргазмът могат да бъдат много – психологически блокаж, физиологични проблеми и т.н. Ако решите този проблем, то вашият живот и здраве значително ще се подобрят. Големият град носи много стрес, умора и депресия. Ние сме принудени непрестанно да се стремим да намерим неща, които могат да ни направят щастливи. Научно казано, трябва ни източник на ендорфин и допамин. Ако сексът при вас липсва или е незадоволителен, то нормално да започнете да търсите други причини да се зарадвате. Често това е хапването на нещо сладко. По време на оргазъм, кръвта се превръща в един хормонален коктейл, който подмладява всички клетки на тялото. Резултатът е намаляване на вредните ефекти от външната среда върху организма ви. Това не означава например, че без редовен секс ще ви стане студено. Имунитетът ви наистина може да намалее, но ще го усетите по-леко. Ендорфините, които се отделят в процеса на секс, са близо до състояние на еуфория. Това пък допринася за отпускане на тялото. Хормонът окситоцин, който се освобождава по време на оргазъм, причинява сънливост, което пък прави съня ви много по-дълбок и качествен. Няма как да не се съгласите, че сънят след секс е много по-сладък и по-приятен, което пък означава, че на сутринта ще се чувствате отпочинали и щастливи. Сексът стимулира регенеративните процеси и активира производството на колаген. Според гинеколози, за жените над 35-годишна възраст, които имат гладка кожа, това е особено вярно. Не, без редовен секс, кожата ви няма да стане мигом по-сбръчкана. Активният и качествен полов живот обаче забавя този процес, което пък също допринася за това да се чувствате много по-добре. Сподели:", "date": "2018.06.25", "title": "ВНИМАНИЕ! Липсата на секс застрашава здравето"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D1%83%D1%81%D0%BE%D0%B2%D0%B5%D1%82%D0%B5-%D0%B2-%D0%B1%D1%81%D0%BF-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B7%D0%B5%D0%BC%D0%B5%D0%B4%D0%B5%D0%BB%D0%B5%D1%86%D1%8A%D1%82-%D0%BF%D0%B0%D0%BD%D1%87%D0%B5%D0%B2-%D0%B8%D1%81%D0%BA%D0%B0-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5-%D0%B3%D1%80%D1%83%D0%BF%D0%B0%D1%82%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81-news760538.html", "text": "Спас Панчев и Димитър Георгиев са поискали да напуснат ПГ на „БСП за България“ и да станат независими, ръководството на БСП настоява те да депозират своите оставки като депутати, съобщава \"Фокус\". Това се е случило по време на съвместно заседание на Изпълнителното бюро на БСП, коалиционния съвет на „БСП за България“ и ръководството на парламентарната група. На съвместното заседание е обсъдено какво ще се случи с народните представители от Земеделски съюз „Александър Стамболийски“ Спас Панчев и Димитър Георгиев след като партията им реши да напусне коалиция „БСП за България“. Окончателното решение трябва да се вземе от заседанието на цялата парламентарна група, което ще се проведе тази вечер. На парламентарните избори през 2017 г. Спас Панчев бе избран за народен представител от 27-ми Многомандатен избирателен район – Стара Загора. Той бе трети в листата на „БСП за България“ тогава. Димитър Георгиев бе десети в листата на 17-ти Многомандатен избирателен район – Пловдив–област. Номерът му съвпадаше с този на „БСП за България“ в бюлетината и впоследствие се оказа, че той е получил достатъчно преференции, за да влезе като депутат в 44-ото Народно събрание. На 23 юни 2018 г. на своя 44-ти редовен конгрес Земеделски съюз „Александър Стамболийски“ реши да напусне Коалиция „БСП за България”. Сподели:", "date": "2018.06.25", "title": "ИЗВЪНРЕДНО! Трусовете в БСП продължават! Земеделецът Панчев иска да напусне групата, социалистите им показват червен картон за парламента"}
{"url": "http://pik.bg/%D1%82%D0%BE%D0%B2%D0%B0-%D0%BD%D0%B5-%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D0%B2%D0%B8-%D0%B6%D0%B8%D0%B2%D0%BE%D1%82-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-%D1%82%D0%B5%D0%B7%D0%B8-4-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D0%B3%D0%BE-%D0%B4%D0%BE%D0%BA%D0%B0%D0%B7%D0%B2%D0%B0%D1%82-news760580.html", "text": "Прераждането е основна концепция в различни духовни и религиозни традиции. То все още е духовно понятие, вяра, че след смъртта душата ни е способна да се всели в друго тяло. Някои хора се връщат отново на Земята, за да облекчат кармата си, други – за да помагат на хората да се развиват. Има достатъчно научни доказателства, че прераждането съществува. Но как да разберем дали и друг път сме били на Земята? И дали пак сме били хора? Тези четири признака могат да ви накарат да повярвате, че душата ви е много по-стара от вашето тяло. Отдавна сте забелязали, че ви е достатъчно само веднъж да погледнете някой човек, за да разберете всичко за живота му. Само няколко минути с него са ви достатъчни да разберете как живее, щастлив ли е и какви неща го измъчват. Струва ви се, че във вас има софтуер, който ви позволява бързо да изтегляте информацията за другите души. Това е така, защото хората всъщност са много сходни помежду си. На вас не ви е нужно да поставяте някого на детектор на лъжата, за да разберете дали е добър човек. Не ви трябва да губите и много време в размисли дали трябва да се доверите на новия си приятел, защото получавате информацията мигновено. С подобни въпроси интуицията ви се справя много добре. Умеете да се наслаждавате на самотата и на времето, което може да посветите само на себе си. Това далеч не се дължи на факта, че сте социопат и обичате да сте сам, а защото най-добре от всички знаете, че времето, прекарано в съзерцаване на звездите, е много по-интересно от това, което ще прекарате в някой търговски център. Вие не сте отшелник. Просто не ви е нужно да общувате с хората, само за да доставите удоволствие на собственото си Аз. Не се нуждаете от одобрението на връстниците си и от обществено признание. Тъй като не сте на този свят за първи път, нямате нужда от експерименти, с които да разберете кой начин на живот ще е най-добър за вас. Все още се чувствате комфортно както сами, така и с други хора. И винаги знаете кога ще ви е по-интересен първият вариант и кога – вторият. Училище, работа, семейни празници… Търчите по тези мероприятия, взимате активно участие във всичко, но осъзнавате, че всичко това не е направено по най-добрия начин. Много често се замисляте над факта, че хората не постъпват разумно. Струва ви се, че светът е устроен по неправилен и неразумен начин. Понякога се чувствате като лъв, който е принуден в общество от овце да се държи като овца. Често ви се налага да се преструвате, че ви е интересно, въпреки че в действителност изобщо не е така. Понякога ви се струва, че не живеете живота си, а играете нечия роля. Интересувате се много повече от другите от тълкуване на сънища, от правата на животните и от духовност. Не си губите времето в разговори за спорт, метеорологични прогнози и други простовати неща. Хората ви търсят за съвет, въпреки че сте по-млад от тях с 10-20 години. Те знаят, че сте проницателен и мъдър човек. Изглежда, че имате особена философия за живота. Изглежда, че чувствате живота малко по-добре от останалите. Ако не живеете за първи път на тази планета, знаете истинската ценност на неща като търпение, увереност, честност, самоанализ. И ако на някои хора са нужни повече от 10 години, за да осъзнаят някои неща, на вас това ще ви отнеме само година, защото душата ви е минала през всичко това и по-рано. Не се вълнувате от слава, социален статут, изграждане на дом. Най-важното за вас е да растете и да се развивате духовно. Сподели:", "date": "2018.06.25", "title": "Това не е първият ви живот на Земята! Тези 4 признака го доказват"}
{"url": "http://pik.bg/%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%BE%D1%82%D0%BD%D0%B5%D1%81%D0%B5-9-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%BD%D0%B0-%D0%BF%D1%8A%D1%82%D1%8F-%D1%81%D1%80%D0%B5%D0%B4%D0%B5%D1%86-%D0%B1%D1%83%D1%80%D0%B3%D0%B0%D1%81-news760593.html", "text": "Дете от с. Дебелт е с фрактура на десния крак, след като бе отнесено от Хонда на пътя Средец-Бургас. Японският автомобил бил шофиран от 48-годишната Стамена Д. от Средец. Причините за инцидента, който като по чудо се е разминал без жертви. 9-годишният Д.К. е настанен за наблюдение в МБАЛ „Бургасмед“, без опасност за живота Сподели:", "date": "2018.06.25", "title": "Шофьорка отнесе 9-годишно дете на пътя Средец-Бургас"}
{"url": "http://pik.bg/%D0%BC%D0%B0%D1%89%D0%B0%D0%B1%D0%BD%D0%B0-%D0%B0%D0%BA%D1%86%D0%B8%D1%8F-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0---%D1%82%D0%B0%D1%80%D0%B0%D1%88%D0%B8%D1%85%D0%B0-%D0%BA%D0%BE%D0%BB%D0%B8-%D0%B7%D0%B0-%D0%B4%D1%80%D0%BE%D0%B3%D0%B0-news760660.html", "text": "Полицейската операция за противодействие на разпространението на наркотични вещества на територията на РУ – Г. Оряховица е започнала още в петък следобед и е продължила до ранните сутрешни часове в събота. В хода й е спрян за проверка лек автомобил «Опел Тигра», управляван от 36-годишен местен жител, регистриран за кражби. В колата пътувал и 23-годишен негов съгражданин. Полицейските служители забелязали, че той пуснал зад седалката на водача плик, в който е установено, че има около 2 г тревиста маса, реагирала при полевия наркотест на марихуана. Последвало задържането на двамата мъже и образуване на досъдебно производство по случая. 23-годишният е привлечен, като обвиняем, а пред униформените шофьорът признал, че е закупил дрогата от 39-годишен от Горна Оряховица, осъждан за престъпления, свързани с наркотици. Криминалистите бързо установили адреса на който рецидивиста – имот в местността «Под арбанашко бърдо». При вида на униформените той се заключил в жилището и отказал да изпълни полицейско разпореждане да отвори вратата. След предприети професионални действия криминалистите проникнали в жилището и задържали стопанина. Установили, че е опитал да изгори в печката пакет със суха тревиста маса. Общото количество на намерената и иззета дрога е: 20 грама марихуана и 8 грама метамфетамин. След 24-часовото полицейско задържане, с разпореждане на прокуратурата мярката му за задържане е удължена до 72 часа. По случая е образувано досъдебно производство. В района около алеята за хижа «Божур» в Г. Оряховица полицейски екипи изврършили проверка на лек автомобил «Опел Корса», управляван от 18-годишна местна жителка. На предната седалка на колата полицейските служители намерили пликче с около 0,5 грама амфетамин, дамата е задържана, а по случая - образувано бързо производство. В хода на полицейска операция бил засечен и 36-годишен от Лясковец, регистриран за разпространение на наркотични вещества. От него е иззета кутия от сладолед, в която имало 15 грама марихуана. Пред униформените той признал, че е закупил дрогата от 39-годишния рецидивист. По случая е започнато бързо производство. 29-годишен от Горна Оряховица също попаднал в полезрението на криминалистите. Той бил задържан в жилищен блок в кв. «Пролет», докато предлагал на двама свои клиенти близо 30 г марихуана. Той бил задържан, а по случая - образувано бързо производство. Действията по документирането на престъпната дейност на задържаните продължава под наблюдението на Районна прокуратура – Г. Оряховица и Окръжна прокуратура – В. Търново. Мащабна акция извършиха криминалисти от РУ- Горна Оряховица срещу наркоразпространението. Сподели:", "date": "2018.06.25", "title": "Мащабна акция на полицията в Горна Оряховица - тарашиха коли за дрога"}
{"url": "http://pik.bg/%D0%BF%D0%BE-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D0%BA%D0%B8-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D0%B8-%D0%BA%D0%B0%D1%80%D0%B4%D0%B8%D0%BD%D0%B0%D0%BB-%D0%BA%D0%B0%D1%81%D0%BF%D0%B5%D1%80-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%BF%D1%80%D0%B5%D0%B4-%D0%B5%D0%B2%D1%80%D0%BE%D0%BF%D0%B0-news760671.html", "text": "Негово Светейшество Българският патриарх Неофит се срещна с кардинал Валтер Каспер. Срещата се проведе в сградата на Софийска св. митрополия, а в нея участие взеха: Негово Високопреосвещенство Западно- и Средноевропейския митрополит Антоний, Мелнишки епископ Герасим, гл. секретар на Св. Синод, Белоградчишки епископ Поликарп, викарий на Софийския митрополит, архим. Василий, протосингел на Софийска св. митрополия и доц. д-р дякон Иван Иванов. Кардинал Валтер Каспер е почетен председател на Папския институт за християнско единение и е на посещение в страната по повод празника на светите апостоли Петър и Павел. Той предаде поздрави от името на папа Франциск на Българския патриарх Неофит и Св. Синод на БПЦ-БП. В хода на срещата бяха изтъкнати традиционно добрите взаимоотношения между Българската православна църква и Римокатолическата, като бяха припомнени двете дарения на св. мощи от страна на Ватикана към Русенската и Доростолската епархии - тези на св. Георги Победоносец и на св. Дасий Доросколски, както и храмовете предоставени за ползване на българските православни общности в Европа. \"Светиите правят общението между двете църкви възможно, имайки предвит общата ни история през първото хилядолетие\", заяви кардинал Каспер. Двете страни се обединиха около изключително важната роля на семейството, което е ядрото на всяко едно общество. Обсъдени бяха и проблемите, пред които е изправена съвременна Европа и обществото, касаещи човешкото достойнство и миграцията. В края на срещата бяха разменени подаръци с пожелание за още по-добро съработничество. Сподели:", "date": "2018.06.25", "title": "ПО ХРИСТИЯНСКИ: Патриарх Неофит и кардинал Каспер обсъдиха проблемите пред Европа"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B8-%D0%B8%D0%BD%D1%82%D1%80%D0%B8%D0%B3%D0%B8-%D1%81%D0%BF%D0%B0%D1%81-%D0%BF%D0%B0%D0%BD%D1%87%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B1%D1%81%D0%BF-%D1%81%D0%B8-%D0%BF%D1%80%D0%B0%D0%B2%D0%B8-%D0%BF%D0%B8%D0%B0%D1%80-%D0%B2-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%B1%D1%81%D0%BF-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news760699.html", "text": "В коалицията \"БСП за България\" политиката се провежда главно от БСП като ПР на партията и не остава възможност на коалиционните партньори да се изявят. Това каза председателя на партия „Земеделски съюз Александър Стамболийски“ Спас Панчев пред Фокус. \"Ако започна сега да говоря против „БСП за България“, ще кажат – ето го, той е настроен, сега иска да си отмъщава. Политиката в „БСП за България“ се провеждаше от БСП главно. БСП определяха говорителите, БСП определяха участниците в медиите, пиарът на БСП решаваше кой да говори и за какво да се говори. Бил съм част от тази коалиция и не ми се иска днес да злословя по адрес на който и да е от ръководството на партиите от коалицията или за нашите досегашни партньори в парламентарната група\", каза той. Спас Панчев каза още, че става независим депутат в парламента и от сега нататък ще гласува според интересите на ПП \"Александър Стамболийски\". Той уточни, че като подписал се за вота на недоверие срещу кабинета Борисов 3, ще го подкрепи. Сподели:", "date": "2018.06.25", "title": "ЧЕРВЕНИ ИНТРИГИ! Спас Панчев изригна: БСП си прави пиар в коалицията \"БСП за България\" "}
{"url": "http://pik.bg/%D1%82%D0%B5%D0%BC%D0%B8%D0%B4%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BE%D1%81%D1%8A%D0%B4%D0%B8%D1%85%D0%B0-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81-%D0%BF%D1%80%D0%B8%D1%87%D0%B8%D0%BD%D0%B8%D0%BB-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BF%D1%8A%D1%82%D0%BD%D0%B8%D1%87%D0%BA%D0%B0-news760670.html", "text": "Две години лишаване от свобода, отложено с 3 годишен изпитателен срок, както и отнемане на правото да управлява моторно-превозно средство за срок от 2г. е наказанието, което Варненският окръжен съд присъди на шофьор на автобус нарушил правилата за движение и с това причинил по непредпазливост смъртта на пътничка, съобщава \"Петел.бг\". Тричленният състав призна за виновен 55-годишния Димитър Д., в това че водачът на пътното превозно средство от редовните линии за обществен превоз на пътници не е осигурил възможност за безопасното слизане на Марийка Д. Нарушавайки Закона за движение по пътищата, по непредпазливост той причинил нейната смърт. Припомняме хронологията на обвинението. На 4 август 2016 г. подсъдимият изпълнявал задълженията си като шофьор на автобус по линия №148 във Варна. Около 11,30 часа Димитър Д. спрял автобуса на спирка по линията, намираща се на бул. Трети март посока ж.к. Вл. Варненчик. След като пътниците слезли, затворил вратите и потеглил, за да се включи в движението. При затварянето на трета врата на автобуса ръката на пострадалата пътничка била притисната и тя паднала на пътното платно, след като шофьорът потеглил. Задното колело притиснало единия крак на падналата жена. Водачът на автобуса чул виковете на останалите пътници и спрял. След това, за да освободи затиснатия от гумата крак на жената, преместил автобуса с около 30 см назад. Ранената пътничка била отведена в болницата. Наложило се да бъде оперирана няколко пъти. Въпреки положените медицински грижи и лечение жената починала на 7 септември 2016г., като причина за смъртта, според изготвената по делото съдебномедицинска експертиза сочи полиорганна недостатъчност, вследствие на тежка генерализирана инфекция. Разследването на инцидента продължи повече от година, като обвинителният акт влезе във ВОС през ноември 2017г. Подсъдимият водач е с чисто съдебно минало, санкциониран е само веднъж за допуснато административно нарушение по Закона за движение по пътищата през 1994г. Преди прочитане на присъдата Димитър Д. изрази съжаление и изказа съболезнования към близките на пострадалата. „Не считам, че имам вина за инцидента, но той ще остане завинаги в съзнанието ми“, бяха последните думи на подсъдимия. Варненският окръжен съд осъди подсъдимият да заплати на роднините на починалата жена сума в размер на 1000лв., разделена по равно между двете й дъщери, представляваща направените по делото разноски. Присъдата подлежи на обжалване или протест пред Апелативен съд - Варна. Сподели:", "date": "2018.06.25", "title": "ТЕМИДА! Във Варна осъдиха шофьор на автобус, причинил смъртта на пътничка"}
{"url": "http://pik.bg/%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80%D0%B8-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%B8-%D0%B7%D0%BD%D0%B0%D1%87%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B1%D0%BE%D1%8F%D0%BD-%D1%87%D1%83%D0%BA%D0%BE%D0%B2-%D0%B7%D0%B0-news760658.html", "text": "Експерти коментираха победата на турския президент Реджеп Ердоган и как това ще се отрази на България. Трябва да отчетем вота на турския народ, но не бих казал, че различните кандидати имаха еднакъв шанс с оглед на даденото им медийно време, което бе в пъти повече в полза на Ердоган. Това каза пред бТВ геополитическият анализатор Боян Чуков по повод вчерашните предсрочни президентски и парламентарни избори в Турция. Обикновеният турчин е горд, че Ердоган е върнал гордостта на турската държава, че Турция вече може да взема решенията си самостоятелно. Новата турска конституция е \"ушита\" за Ердоган. Ако не се случи нещо съвсем неочаквано, до 2023 г. в нашата югоизточна съседка ще имаме за президент Реджеп Ердоган, заяви Чуков. Ние имаме по-голям шанс в контактите си с Турция от гърците, защото те имат много по-голяма схватка с Турция за островите, докато Ердоган гледа на България като на ловно поле, където може с мека сила да завладява позиции. Той оказва внимателно мощен натиск за засилване на трансграничното сътрудничество, укрепване на връзките и т.н. Така граничните райони ще бъдат постепенно всмуквани и ще попадат в орбитата на Турция, където е опасността, допълни още анализаторът. Според бившия представител на България в ООН Стефан Тафров изборната победа на Ердоган е обезпокоителен знак за България. Всяко отстъпление от демокрацията е лош знак за страната ни. Имаше много манипулации на изборите, но това все пак е демократичен вот и нарушенията едва ли са имали решаващо значение за крайния резултат. България трябва да продължи да работи с Турция и с Ердоган, но се надявам това да не бъде на всяка цена. Има цена, която страна членка на Европейския съюз не може да плати. Не може да стигаме в угодничеството си дотам да експулсираме в Турция политически противници на Ердоган. Гърция например не го прави. Трябва да спрем и ние, трябва да пазим достойнството си, подчерта Тафров. По думите на Чуков милионите сирийски бежанци са силен коз в ръцете на турския президент и той може да ги насочи в различни посоки извън Турция в зависимост от интересите на страната. Сподели:", "date": "2018.06.25", "title": "Анализатори с горещ коментар за победата на Ердоган и значението за България! Боян Чуков: За турския президент България е ловно поле..."}
{"url": "http://pik.bg/%D0%B5%D0%BA%D1%88%D1%8A%D0%BD-%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B0%D1%88%D0%B5%D0%BD%D0%B5%D1%86-%D0%BD%D0%B0%D1%82%D1%8A%D0%BF%D0%BA%D0%B0%D0%BB-%D0%B2-%D0%B1%D1%83%D1%81%D0%B0-%D1%81%D0%B8-%D0%BE%D1%81%D0%B5%D0%BC-%D0%B8%D1%80%D0%B0%D0%BA%D1%87%D0%B0%D0%BD%D0%B8-news760672.html", "text": "Служители на ОДМВР-София задържаха водач на микробус,извършвал нелегален превоз на иракски граждани. Това съобщиха от пресцентъра на МВР. Вчера в полицията за случая сигнализирали служители на горко лесничейство. Те обяснили, че шофьор на товарен автомобил „Пежо Боксер“ с хасковска регистрация не се подчинил на подадения му сигнал за спиране. Незабавно били предприети заградителни действия, в резултат на които микробусът бил застигнат и спрян в глуха улица в близост до асфалтова база в с. Скравена. При извършения оглед на местопроизшествието в товарната част на автомобила, са установени осем чужденци от иракски произход. Те са отведени в РУ-Елин Пелин и работата с тях продължава. Водачът на микробуса е задържан за срок до 24 часа. По случая е образувано досъдебно производство. Документирането на престъплението продължава под надзора на прокуратурата. Сподели:", "date": "2018.06.25", "title": "ЕКШЪН! Спипаха нашенец, натъпкал в буса си осем иракчани "}
{"url": "http://pik.bg/2-%D0%B1%D0%BE%D0%BD%D0%B0-%D0%B3%D0%BB%D0%BE%D0%B1%D0%B0-%D0%B7%D0%B0-%D1%83%D0%B1%D0%B8%D0%B5%D1%86-%D0%BD%D0%B0-%D0%BA%D1%83%D1%87%D0%B5%D1%82%D0%B0-news760597.html", "text": "Районният съд в Попово глоби с 2000 лв. мъж застрелял двете кучета на съседката си. Мъжът е тази година той влязъл в двора на съседката си със законно притежавана ловна пушка и застрелял двете й кучета. Съдът сметна, че престъплението е извършено със средства, кото могат да заплашат обществената безопасност. Мъжът твърди, Съдът глоби мъж, застрелял съседски кучета. освободен от наказателна отговорност, но му е наложена глоба от 2000 лв. Освен това му е отнета и законно притежаваната пушка. На 17 март че е застрелял кучетата, защото са се държали агресивно към децата му. Сподели:", "date": "2018.06.25", "title": "2 бона глоба за убиец на кучета"}
{"url": "http://pik.bg/%D0%B1%D1%83%D1%81-%D1%81%D0%B5-%D0%BC%D0%B5%D1%82%D0%BD%D0%B0-%D0%BF%D0%BE-%D1%81%D0%BA%D0%BB%D0%BE%D0%BD%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D1%85%D0%B0%D0%BD-%D0%BF%D0%BE-%D1%87%D1%83%D0%B4%D0%BE-%D0%BD%D1%8F%D0%BC%D0%B0-%D0%B6%D0%B5%D1%80%D1%82%D0%B2%D0%B8-%D1%81%D0%BD%D0%B8%D0%BC%D0%BA%D0%B8-news760678.html", "text": "Лекотоварен автомобил „Ситроен“ със софийска регистрация е катастрофирал в прохода Петрохан, съобщиха от полицията. Сигнал за произшествието е подаден на телефон 112 в 12,45 часа. Бусът е бил управляван от жител на град София, на 44 години, който не е пострадал. Предполага се, че шофьорът е бил заспал на волана. На място са изпратени екипи на отряд „Специализирани оперативни действия“, които са предприели операция по евакуацията на потрошеното возило, съобщава \"Монтана24.нет\". Път  II – 81 e останал затворен за около два часа. На шофьора на катастрофиралия автомобил са направени тестове за алкохол и наркотици, които не са показали злоупотреба.  Съставен му е акт за пътнотранспортно произшествие. Сподели:", "date": "2018.06.25", "title": "Бус се метна по склона на Петрохан! По чудо няма жертви (СНИМКИ)"}
{"url": "http://pik.bg/%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D1%80%D0%B0%D0%B7%D1%86%D0%B5%D0%BF%D0%B5%D0%BD-%D0%BB%D0%B8-%D0%B5-%D0%B5%D1%81-%D1%81%D0%BF%D0%B0%D1%81%D1%8F%D0%B2%D0%B0%D1%82-%D0%BB%D0%B8-%D0%BA%D0%BE%D0%B6%D0%B0%D1%82-news760506.html", "text": "адио „Фокус ЕС е разцепен, общи европейски ценности няма и мини срещата на върха в Брюксел по въпросите за миграцията е типичен пример за това, каза в ефира на р политическият анализатор проф. Михаил Константинов. Западноевропейските лидери, които са подкрепяли идеята, че Европа има шанс само обединена, сега следва да се извинят за серията от грешки в сферата на миграцията. „Говори се за това, че трябва да се спре нелегалната миграция. Искам да попитам къде изобщо има легална миграция. Важно е да се уточни, че тя се провежда изцяло по нелегален начин, с нарушаване на всички европейски закони. Това действа крайно деморализиращо за европейското население. За едни може пълно беззаконие, другите трябва да спазват законите. Тези хора са криминални престъпници. Това е някакво феноменално безобразие, защото разрушава законността“, обясни проф. Константинов. Според него превръщането на идеята за общоевропейски практики в двустранно-тристранни решения коренно променя цялата политика на ЕС. Целта на срещата в Брюксел била спасяването на германския канцлер Ангела Меркел от общественото недоверие. Сподели:", "date": "2018.06.25", "title": "ЕКСПРЕСНО! Проф. Михаил Константинов с шокиращ коментар - разцепен ли е ЕС, спасяват ли кожата на Меркел със срещата за миграцията и кои са нелегалните бежанци"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D1%81%D1%8A%D1%80%D0%B1%D0%B8%D1%82%D0%B5-%D0%B2%D1%8A%D1%80%D0%BD%D0%B0%D1%85%D0%B0-%D0%B4%D0%B2%D0%B5-%D0%BF%D0%B0%D0%BC%D0%B5%D1%82%D0%BD%D0%B8-%D0%BF%D0%BB%D0%BE%D1%87%D0%B8-%D1%81-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B1%D0%BE%D1%81%D0%B8%D0%BB%D0%B5%D0%B3%D1%80%D0%B0%D0%B4%D1%81%D0%BA%D0%BE%D1%82%D0%BE-%D0%BA%D0%BB%D0%B0%D0%BD%D0%B5-news760680.html", "text": "Днес органите на сръбската полиция в Босилеград и съдът в сръбския град Враня върнаха двете плочи с имената на жертвите от погрома в Босилеградско през май 1917 г., съобщиха от културно-информационния център на българите в Босилеград. Така обещанието, което даде президентът на Сърбия Александър Вучич на срещата му с българския държавен глава Румен Радев преди няколко дни в Димитровград, вече е изпълнено, информира БНР. Паметните плочи бяха изработени по повод 100 години от погрома в босилеградските села, станал на 15 и 16 май 1917 г. за отбелязване на паметта на жертвите и иницииране на процеса за национално помирение между българи и сърби. Едната бе отнета миналата година от органите на МВР по нареждане на кмета на Босилеград Владимир Захариев и не бе върната в законоустановения срок. Другата, със същото съдържание и композиране беше задържана на 11 май т.г. от митническите органи на ГКПП „Рибарци-Олтоманци“. Президентът на Сърбия Александър. Вучич лично се ангажира плочите незабавно да бъдат върнати на представителите на българските организации в Босилеград. Върнатите паметни плочи са първият постигнат резултат от посещението на президента Румен Радев в Белград, коментират сънародниците ни от Западните покрайнини. КИЦ „Босилеград“ пое ангажимента да съхранява паметните плочи, а българските организации в Босилеград скоро ще възобновят административната процедура пред общината в Босилеград за поставяне на паметна плоча с имената на жертвите от погрома отпред 101 години в центъра на Босилеград. Сподели:", "date": "2018.06.25", "title": "ИСТОРИЧЕСКО! Сърбите върнаха две паметни плочи с жертвите на Босилеградското клане"}
{"url": "http://pik.bg/%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%B0%D0%BD%D1%82%D0%BE%D0%BD-%D0%BD%D0%B5%D0%B4%D1%8F%D0%BB%D0%BA%D0%BE%D0%B2-%D0%BF%D1%80%D0%BE%D0%B2%D0%B5%D0%B4%D0%B5-%D0%BF%D1%8A%D1%80%D0%B2%D0%B0-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B0-%D1%81-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news760603.html", "text": "Най-новото попълнение на Лудогорец - левият бек Антон Недялков, проведе първа тренировка с тима. Той се включи в сутрешното занимание в понеделник, като се готвеше наравно с останалите си съотборници, съобщава официалният сайт на шампионите. Привлеченият от американския Далас национал ще направи дебют за Лудогорец в някоя от оставащите контроли в Австрия. Утре орлите срещат руския Ахмат Грозни, а в събота - шампиона на Швейцария Йънг Бойс. Сподели:", "date": "2018.06.25", "title": "НОВО НАЧАЛО! Антон Недялков проведе първа тренировка с Лудогорец"}
{"url": "http://pik.bg/%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0%D1%89%D0%B8-%D0%B8-%D0%BC%D0%B0%D0%BB%D0%BA%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D0%B2%D1%8A%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D0%BE%D1%82-%D0%BD%D0%B0%D0%B4-200-%D0%BC%D0%BB%D0%BD-%D0%BB%D0%B5%D0%B2%D0%B0-news760679.html", "text": "Стартиращи и малки компании могат да се възползват от над 200 млн. лв. през настоящата година. Това обяви министърът на икономиката Емил Караниколов на церемонията по награждаване на победителите в тазгодишното издание на конкурса за успешен малък бизнес \"Големите малки\", съобщиха от Министерството на икономиката. Икономическият министър поясни, че вече е стартирала процедурата „Насърчаване на предприемачеството“ по оперативна програма „Иновации и конкурентоспособност“. Стартиращите предприятия могат да получат достъп до финансиране и чрез инструментите за финансов инженеринг и от наскоро подписаният нов инвестиционен фонд за рисков капитал в рамките на Инициативата JEREMIE. Заместник-министърът на икономиката Лъчезар Борисов изтъкна от своя страна, че малките и средни предприятия в България са 99,8% от компаниите и създават 67% от добавената стойност в страната. Сподели:", "date": "2018.06.25", "title": "ПОДКРЕПА: Стартиращи и малки компании могат да се възползват от над 200 млн. лева"}
{"url": "http://pik.bg/%D1%87%D0%B5%D1%80%D0%BD%D0%B0-%D0%BD%D0%B8%D0%BD%D0%B4%D0%B6%D0%B0-%D0%B1%D0%B5%D1%80%D0%B1%D0%BE-%D0%BF%D0%BE%D0%BA%D0%B0%D0%B7%D0%B0-%D0%BD%D0%B0-2-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D1%83%D1%88%D0%B8-%D0%BA%D1%80%D0%B0%D1%81%D0%BE%D1%82%D0%B8%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news760587.html", "text": "Димитър Бербатов изнесе кратка лекция на над 2 милиона свои последователи в социалната мрежа Фейсбук за красотите на своята родина. През уикенда бившият стрелец на Манчестър Юнайтед и двамата му верни другари Александър Томаш и Тодор Кючуков се впуснаха в изтощителен поход из чукарите на Пирин. Дегизиран като черна нинджа в половинчасов лайв Бербо показа на феновете си природата ни. Заради дегизировката си футболната звезда бе взета на мезе от някои от почитателите си. \"Само истинска черна Берба нинджа може да снима друга черна Берба нинджа\", шегуват се те под видеото от пиринските върхове. По време на живото излъчване седемкратният носител на приза \"Футболист №1 на България\" превеждаше и за англоговорящите. Сподели:", "date": "2018.06.25", "title": "ЧЕРНА НИНДЖА! Бербо показа на 2 милиона души красотите на България (СНИМКИ)"}
{"url": "http://pik.bg/%D1%81%D0%B0%D0%BC%D0%BE-78-%D0%B6%D0%B5%D0%BD%D0%B8-%D1%81%D0%B0-%D0%B8%D0%B7%D0%B1%D1%80%D0%B0%D0%BD%D0%B8-%D0%B7%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B2-%D0%BD%D0%BE%D0%B2%D0%B8%D1%8F-600-%D0%BC%D0%B5%D1%81%D1%82%D0%B5%D0%BD-%D1%82%D1%83%D1%80%D1%81%D0%BA%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news760683.html", "text": "Само 78 жени ще има в новия 600-местен турски парламент, показват изчисленията на базата на неофициалните резултати от предсрочните парламентарни избори в Турция вчера, информира телевизия \"Хабертюрк\". За сравнение, на изборите през 2015 г. 74 жени са извоювали места в 550-местния тогава Меджлис. Партията на справедливостта и развитието (ПСР) на президента Реджеп Тайип Ердоган е осигурила депутатски мандати за 39 жени на последните избори. Основната опозиционна сила - Народнорепубликанската партия (НРП), изпраща в парламента 14 жени, а прокюрдската Демократична партия на народите (ДПН) 19. Едва три от депутатките в Меджлиса ще бъдат от Партията на националистическото действие (ПНД). Също толкова ще има и \"Добра партия\" на Мерал Акшенер, сочат прогнозните изчисления въз основа на неофициалните резултати. Сподели:", "date": "2018.06.25", "title": "Само 78 жени са избрани за депутати в новия 600-местен турски парламент"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B8-%D0%BA%D1%80%D0%B0%D0%BC%D0%BE%D0%BB%D0%B8-%D0%B1%D1%81%D0%BF-%D0%B8%D0%B7%D0%BA%D0%BB%D1%8E%D1%87%D0%B8-%D0%BE%D1%82-%D0%B3%D1%80%D1%83%D0%BF%D0%B0%D1%82%D0%B0-%D1%81%D0%B8-%D1%81%D0%BF%D0%B0%D1%81-%D0%BF%D0%B0%D0%BD%D1%87%D0%B5%D0%B2-%D0%B3%D0%BB%D0%B0%D1%81%D1%83%D0%B2%D0%B0-%D0%B7%D0%B0-%D0%BE%D1%81%D1%82%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%B5%D0%BE-news760673.html", "text": "ПГ на левицата прие това решение, съобщиха от пресцентъра на БСП. Народните представители взеха още решение да изключат от групата Спас Панчев. Те настояват той да напусне парламента, в който е влязъл от квотата на \"БСП за България\" и да освободи мястото за следващия от листата в Стара Загора. Народният представител Димитър Георгиев ще замрази членството си в БЗНС \"Александър Стамболийски\" и изрази своето желание да остане да работи с парламентарната група за целите и политиките на Коалицията \"БСП за България\". Сподели:", "date": "2018.06.25", "title": "ЧЕРВЕНИ КРАМОЛИ! БСП изключи от групата си Спас Панчев, гласува \"за\" оставането на Димитър Георгиев "}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D1%81%D0%BB%D0%BE%D0%B6%D0%B8-%D0%BC%D0%B8%D1%81%D0%BA%D0%B8-%D0%B8-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B8-%D0%B2-%D0%BC%D0%B0%D0%BB%D0%BA%D0%B8%D1%8F-%D1%81%D0%B8-%D0%B4%D0%B6%D0%BE%D0%B1-55-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%BD-news760525.html", "text": "Изключително добра визия показа 55-годишната Илиана Раева. Председателката на Българската федерация по художествена гимнастика е на почивка със семейството си в Гърция и не пропусна да запечата хубавите моменти. Съпругата на Наско Сираков публикува няколко снимки, а на част от тях позира по бански. От фотосите се вижда невероятната форма на бившата гимнастичка, която е и майка на две деца. Под снимките приятели на Илиана Раева не пропускат да я поздравят за добрата й визия. Потребителите във Фейсбук дори стигат и по-далеч, като коментират, че съпругата на Наско Сираков е сложила редица миски и плеймейтки в малкия си джоб. Сподели:", "date": "2018.06.25", "title": "ГОРЕЩО В ПИК! Илиана Раева сложи миски и плеймейтки в малкия си джоб! 55-годишната съпруга на Наско Сираков изуми с визия на плажа (СЕКСИ СНИМКИ)"}
{"url": "http://pik.bg/%D1%81%D1%83%D0%B5%D0%B2%D0%B5%D1%80%D0%B8%D1%8F-%D0%BD%D0%B5-%D1%81%D0%BD%D0%B8%D0%BC%D0%B0%D0%B9%D1%82%D0%B5-%D1%87%D0%BE%D0%B2%D0%B5%D0%BA-%D0%B4%D0%BE%D0%BA%D0%B0%D1%82%D0%BE-%D1%81%D0%BF%D0%B8-%D0%BC%D0%BE%D0%B6%D0%B5-%D0%B4%D0%B0-%D0%B5-%D0%BC%D0%BD%D0%BE%D0%B3%D0%BE-%D0%BE%D0%BF%D0%B0%D1%81%D0%BD%D0%BE-news760531.html", "text": "Истината е, че съществуват редица вярвания, че не трябва да се снима човек, докато спи. Някои звучат съвсем налудничаво, други ни карат да се замислим дали няма зрънце логика. И чисто естетично – човек не винаги е красив, докато спи. Сънят отпуска мускулите и се променя изражението на лицето. Социалните мрежи налагат различни моди в снимането – „патешките устни“, кадри от типа „следвай ме“, селфи в огледалото, обзор на хранителното меню през деня и най-вече по празниците... Снимки на спящи деца и възрастни също са на особена „почит“ в социалните мрежи за ужас на по-суеверните. Най-популярна е версията, че душата на спящия човек напуска тялото . В това време той е абсолютно беззащитен и заснемането му в периода на „малката смърт“, както някога наричали съня, може да повлияе негативно на неговата енергия. В някои религии снимането на спящ човек е забранено . Последователите на исляма твърдят, че не бива да се снима човек, докато спи, така както са забранени скулптурите и изображенията на хора и животни от шериата. Друга мистична причина, изтъквана от по-религиозните, гласи, че снимайки спящ човек, може да изплашим неговият ангел хранител . Според лечителите и енерготерапевтите на снимка, заедно с човека се отпечатва и неговото енергийно поле. По време на сън това поле значително отслабва. Използвайки снимка на спящ човек, врачки и баячки могат лесно да му направят заклинание или магия . И далеч по-логични причина, поради които не трябва да снимаме спящи хора – просто могат да се събудят и сериозно да се изплашат . От биологична гледна точка по време на сън в тялото на човек се синтезира мелатонин, който регулира сърдечния ритъм. За правилното синтезиране на този хормон е особено важно спането на тъмно и в спокойна атмосфера. Събуденият от светкавицата на фотоапарата човек ще бъде неспокоен и раздразнен . Сподели:", "date": "2018.06.25", "title": "СУЕВЕРИЯ! Не снимайте човек докато спи, може да е много опасно"}
{"url": "http://pik.bg/%D0%BD%D1%8F%D0%BC%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-%D0%BE%D0%BF%D0%B5%D1%80%D0%B8%D1%80%D0%B0-%D0%B8-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%BF%D0%B0%D1%86%D0%B8%D0%B5%D0%BD%D1%82%D0%B8-%D0%B2-%D0%B1%D1%83%D1%80%D0%B3%D0%B0%D1%81-news760600.html", "text": "Републиканският консултант по ортопедия и травматология - проф. д-р Асен Балтов оперира в УМБАЛ Бургас през уикенда. Проф. Балтов е един от най-известните специалисти по раменна хирургия в страната и бе поканен от началника на бургаската ортопедия д-р Стоян Христов в екипа , който оперира възрастна бургазлийка с точно такава травма. Проф. Балтов е и председател на Българското научно дружество по ортопедия и травматология. Операцията се прави за първи път в Бургас. Нарича се хемиартропластика. Част от раменната става се подменя с изкуствена, като се запазва здравата й част - лопатката.Тъй като е много специфична и не може да се извърши от всеки ортопед се извършва в единици болници в България. Идеята е този тип операции да станат рутинни и да има тясно специализиран екип за този тип хирургия. Настоящата пациентка е на 71 г. и се чувства добре. За семейството й е голям плюс, че е оперирана в Бургас. Предвид възрастта и травмата транспортирането й до друг град е било рисковано. Проф. Балтов консултира и други пациенти в отделението и остана впечатлен от пълната промяна, която то е претърпяло. Ортопедията на УМБАЛ Бургас е основно ремонтирана, битовите условия са повече от отлични. Специалистите и специализантите посещават всички научни прояви, включително и международни квалификации. \"Развитието на отделението е видимо. Съвместната ни работа ще продължи, включително и в научен план\", каза при посещението си тук проф. Балтов. Сподели:", "date": "2018.06.25", "title": "НЯМА ПОЧИВКА! Шефът на \"Пирогов\" оперира и през уикенда, помага на пациенти в Бургас"}
{"url": "http://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D0%B7%D0%B0%D0%B2%D0%BE%D0%B4-%D0%B7%D0%B0-%D1%87%D0%B0%D1%81%D1%82%D0%B8-%D0%B7%D0%B0-%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%B8%D0%B7%D0%BD%D0%B8%D0%BA%D0%B2%D0%B0-%D0%B4%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-news760661.html", "text": "Първа копка на високотехнологичен завод за задните светлини на \"Мерцедес“ ще направят на 28 юни от 11 часа министърът на икономиката Емил Караниколов и Ахмет Байрактар, президент на \"Одело Фарба Лайтинг Груп“. Турската компания строи в индустриалната зона на Куклен, част от \"Тракия икономическа зона\". Чрез регистрираната у нас \"Одело Фарба България“ тя ще инвестира до 2023 г. поетапно 40.6 милиона евро в 3 завода и парк за поддоставчици, информира \"Пловдив 24\". Изпълнител на обекта е \"Сиенит строителна група“ ЕАД, а проектът е изготвен от екип на \"Архитектурно дизайнерско студио\", с водещ проектант арх. Георги Стоянов. Общата площ на парцела е 92 000 кв.м, като първият завод ще е върху 23 000 кв.м. По предварителни разчети серийното производство в него ще започне през декември 2020 г. През 2023-2024 г. трябва да бъде построен вторият завод, завод за електроника и парк за поддоставчици са предвидени за периода 2021-2023 г. \"Одело Фарба България“ е част от Байрактарал Холдинг, в чиято структура влизат компании в областта на производство на осветление - автомобилно и общо, автомобилно представителство и лизинг, застраховане, строителство и туризъм. През 2011 г. Байрактарал Холдинг придобива немската компания \"одело“. \"Одело Фарба Лайтинг Груп“ е производител на автомобилно осветление. Фирмата има 7 завода (3 в Турция, 1 в Китай, 1 в Германия, 2 в Словения). За 7 години е направила 214 милиона евро инвестиции в заводи. В компанията работят 3 581 служители, 200 са заети в Изследвания&Развитие (80 в Турция, 120 в Германия). 461 милиона евро е оборотът на \"одело Фарба Лайтинг Груп“ за 2017. Основни нейни клиенти са \"Мерцедес\", \"Ауди\", \"Рено\", \"Фиат\", \"Тойота\", \"Фолксваген\", БМВ, \"Форд\". Сподели:", "date": "2018.06.25", "title": "РЕВОЛЮЦИЯ! Завод за части за \"Мерцедес\" изниква до Пловдив"}
{"url": "http://pik.bg/%D0%BF%D0%B0%D1%80%D0%B8%D0%B6%D0%BA%D0%B8%D1%82%D0%B5-%D0%BA%D0%B0%D1%84%D0%B5%D0%BD%D0%B5%D1%82%D0%B0-%D0%B8%D1%81%D0%BA%D0%B0%D1%82-%D0%B7%D0%B0%D1%89%D0%B8%D1%82%D0%B0-%D0%BE%D1%82-%D1%8E%D0%BD%D0%B5%D1%81%D0%BA%D0%BE-news760530.html", "text": "Популярните парижки кафенета може да се присъединят към списъка на нематериалното културно наследство на ЮНЕСКО. Собствениците на традиционните френски бистра сами кандидатстват за защитения статут. Тези места, обикновено разположени по тротоарите на френската столица, са емблема на Париж от десетилетия. Според съдържателите им обаче те губят битката със заведенията за бързо хранене и трябва да бъдат защитени. Сподели:", "date": "2018.06.25", "title": "Парижките кафенета искат защита от ЮНЕСКО"}
{"url": "http://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D1%85%D0%B2%D0%B0%D0%BD%D0%B0%D1%85%D0%B0-%D0%B2%D0%BB%D0%B0%D0%B4%D0%BE-%D1%80%D1%83%D1%81%D0%B8%D1%8F-%D1%81-%D0%BA%D0%B8%D0%BB%D0%BE-%D1%85%D0%B5%D1%80%D0%BE%D0%B8%D0%BD-%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-news760598.html", "text": "Известният в кримисредите на Сандански Владо Русия, е арестуван в Швейцария с един килограм хероин, съобщава струма ком. Владо е задържан на излизане от хотел, придружаван от млада дама. Новината обиколи мълниеносно южния град. Според запознати, е трябвало да предаде \"стоката\" на местни дилъри, как обаче е пренесъл хероина през граница остава загадка. Има данни, че в Швейцария е друг санданчанин, издирван с години от полицията. Именно той е връзката на Владо Русия с местните дилъри на дрога. Владо е известен на полицията. Наскоро излезе от затвора, където излежа присъда за трафик на бежанци през граница. Той бе арестуван на ГКПП Кулата, заедно с двама свои авери от курортния град. Заради войната в ъндърграунда, която върви от години в Сандански преди време бе опожарен личния му автомобил. Сподели:", "date": "2018.06.25", "title": "БЕЛЕЗНИЦИ! Хванаха Владо Русия с кило хероин в Швейцария"}
{"url": "http://pik.bg/%D1%82%D0%B2-%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%B5%D0%B2%D0%B0-%D0%BA%D0%B8%D0%BA%D0%B5%D1%80%D0%B5%D0%B7%D0%BE%D0%B2%D0%B0-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D1%81-%D1%82%D1%80%D0%B5%D1%82%D0%BE-news760606.html", "text": "Красивата Ева Кикерезова очаква третото си дете, предава BLife. Водещата все още крие щастливата новина от суеверие, но според наши източници, Ева е бременна в петия месец. Чаровната журналистка е майка на две прекрасни деца – Ники и Ели. Старае се да поддържа перфектна форма, защото освен с журналистика, се занимава и с мода като модел. В момента Ева води рубрика, в която прави ексклузивни интервюта и разголва душите на популярните личности у нас. Рубриката е част от предаването “Денят започва с Георги Любенов“, което се излъчва по БНТ1 всяка събота и неделя сутрин. Двамата дори са спрягани за новите заместници от есенния сезон на Гала и мъжът ѝ Стефан по Нова телевизия. Въпреки че е доста млада, Кикерезова има вече повече от 15 години стаж в журналистиката. Кариерата й започва още като ученичка, когато дебютира като репортер в спортния всекидневник „Меридиан мач“. Всъщност детската мечта на Ева била да стане стюардеса, за да лети всеки ден до разни екзотични кътчета на земното кълбо. Сподели:", "date": "2018.06.25", "title": "ТВ водещата Ева Кикерезова е бременна с трето!"}
{"url": "http://pik.bg/%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0---%D0%BE%D0%B3%D1%80%D0%BE%D0%BC%D0%B5%D0%BD-%D0%B5%D0%BA%D1%88%D1%8A%D0%BD-%D0%B2-%D0%B3%D1%80%D1%83%D0%BF%D0%B0-%D0%B0-%D1%83%D1%80%D1%83%D1%81%D0%B8%D1%82%D0%B5-%D1%88%D0%BE%D0%BA%D0%B8%D1%80%D0%B0%D1%85%D0%B0-%D1%81%D0%B1%D0%BE%D1%80%D0%BD%D0%B0%D1%8F-%D0%B0-%D0%B2-%D0%B6%D0%B5%D1%81%D1%82%D0%BE%D0%BA%D0%B0-%D0%B1%D0%B8%D1%82%D0%BA%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-news760635.html", "text": "Уругвай победи Русия по категоричен начин с 3:0 в двубой от група А на световното първенство по футбол, игран на стадион \"Самара Арена\". Двукратният световен шампион откри резултата в десетата минута чрез Луис Суарес, който се разписа от пряк свободен удар. В средата на първата част пък Денис Черишев отклони тупалката на Диего Лаксалт в собствената си врата. Задачата пред Сборная стана непосилна десетина минути преди почивката, когато Игор Смолников получи червен картон след две сравнително бързи нарушения. През втората част южноамериканците контролираха мача и авансът им не беше застрашен, а в 90-ата минута Кавани оформи крайния резултат. Уругвай завърши на върха в групата с пълен актив от 9 точки и нито един допуснат гол, докато руснаците са втори с шест точки. Момчетата на Оскар Табарес започнаха по-активно от своя съперник и в десетата минута откриха резултата чрез Луис Суарес. Голмайсторът на тима застана зад топката при отсъдения пряк свободен удар и майсторски намери долния десен ъгъл. Руснаците веднага се втурнаха в търсене на изравнителен гол, но Муслера спаси удара отблизо на Денис Черишев. Малко след това Артьом Дзюба надскочи защитата на противника, но не успя да уцели вратата. В средата на първата част руснаците си вкараха автогол. Лаксалт стреля извън наказателното поле, получи се рикошет в тялото на Денис Черишев и топката влезе във вратата на символичните в този мач гости. Преди да изтече половин час игра Бентанкур излезе сам срещу вратаря и се опита да провре кълбото между краката му, но без успех. Десетина минути преди почивката Игор Смолников получи втори жълт картон и остави своите с 10 души на терена. Интересното е, че първото му официално предупреждение дойде девет минути по-рано. Още в началото на второто полувреме уругвайците получиха нова възможност да обстрелват съперниковата врата, но Единсон Кавани намери стената от фаул. В средата на втората част един от най-дейните на терена Кавани продължаваше да търси начин да се разпише. Той проби отляво, излъга Фернандес и намери коридор за стрелба, но не уцели вратата. Като цяло темпото на игра не беше толкова високо, колкото се очакваше да бъде в тази част на мача преди неговото начало. Руснаците не се предаваха, но се виждаше ясно, че умората започва да натежава в техните редици. Четвърт час преди края уругвайците проспаха добра атака на съперника и непокритият Дзюба получи в наказателното поле. Той финтира защитник и шутира с левачката, но много неточно! В заключителната част на мача домакините на световното имаха още две прилични акции, но те нямаха нужната острота и ясна идея в завършващата фаза. В същото време Кавани не спираше да се опитва да вкара гол, но така и не успяваше да го постигне. Това обаче продължи до 90-ата минута, в която Единсон направи успешна добавка отблизо след спасения удар с глава на Годин, акцентира \"Гол\". Уругвай - Русия 3:0 1:0 Луис Суарес - 10' 2:0 Денис Черишев - 23', автогол 3:0 Единсон Кавани - 90' Червен картон: Смолников (Русия) - 36' Муслера, Годин, Коатес, Касерес, Лаксалт, Нандес (Родригес - 73'), Бентанкур (Де Араскаета - 63'), Торейра, Весино, Луис Суарес, Кавани Акинфеев, Кутепов, Игнашевич, Кудряшов, Смолников, Черишев (Фернандес - 38'), Газински (Кузяев - 46'), Зобнин, Сaмедов, Миранчук (Смолов - 60'), Дзюба Междувременно Саудитска Арабия постигна първата си победа на Световни първенства от 1994 година насам - 2:1 над Египет. Саудитите нямаха нито един гол в двата си мача от Група А и изоставаха в резултата след 22 минути игра след попадение на Мохамед Салах. Още до почивката обаче изравниха след гол от дузпа на Салман Ал-Фараж в 6-ата минута на продължението. В 41-ата пък Фахад Ал-Мувалад пропусна от бялата точка при друга дузпа. След почивката \"Зелените соколи\" показаха повече желание за победата и я постигнаха с нов гол в продълженията. Салем Ал-Досари вкара в 95-ата минута и донесе трите точки на тима си. Така Египет напуска надпреварата без спечелена точка, докато Саудитска Арабия зае третата позиция в групата с 3 точки. За \"Фараоните\" остана утехата от рекордното участие на вратаря на тима Есам Ел Хадари. Той стана най-възрастният участник на световни финали със своите 45 години и 161 дни. Саудитска Арабия се опитваше да води играта почти през цялото време на срещата, но през първата част големите опасности бяха именно пред вратата на \"Зелените соколи\". В 22-ата минута Мохамед Салах бе изпуснат от защитата на тима след дълго подаване и нападателят на Ливърпул копна топката над вратаря за 1:0. Малко след това Салах можеше да реши интригата в мача. Салах отново изскочи сам срещу Ясер Ал Мосайлем, но не съумя да го преодолее. Прехвърлящият удар мина над Ал Мосайлем, но излезе в аут. Повторенията обаче показаха, че може би Салах бе в засада при подаването. Саудитите атакуваха, но с много несериозни далечни удари опитваха да изненадат опитния Ел Хадари. Контраатаките на египтяните пък бяха убийствени и в 33-ата Трезеге бе задължен да вкара втори гол. Крилото бе изведен от Салах в наказателното поле, но прибърза с удар от въздуха, който не намери целта. Малко след това Трезеге отново излезе на стрелкова позиция, но пак не намери вратата след фалцов шут от 20 метра. В 37-ата инута Ел Фараж бе близо до това да изравни, но пропускът му бе незначителен с този на Фахад Ал-Мувалад, който не успя да вкара от дузпа. Ахмет Фати игра с ръка в наказателното си поле, но ударът на Ал-Мувалад от бялата точка бе отразен от Ел Хадари. 45-годишният вратар на Египет изби топката, която след това удари горната греда и не пожела да мине голлинията. До края на полувремето обаче имаше още интересни ситуации. И то пред вратата на Египет. В 45-ата минута Саудитска Арабия получи втора дузпа след нарушение на Али Габр срещу Ал-Мувалад. Главният рефер се допита до ВАР за нарушението и след кратка дискусия остави дузпата. Ал-Фараж обаче стреля повече от убедително и направи 1:1. Това бе първи гол за Саудитска Арабия на Световното първенство в Русия. Саудитска Арабия бе по-активният отбор и през второто полувреме. Хатан Бабхир опита с далечни удари да притеснява Ел Хадари, а в 54-ата минута намери от воле една топка в наказателното поле, но стреля над гредата. В 57-ата минута Египет имаше шанс, но удар на Трезеге с глава мина на сантиметри от вратата. Малко след това стражът на саудитите внимаваше и успя да пресече хубаво подаване към Салах. \"Зелените соколи\" бяха близо до първата си победа на световни финали след 1994 година, но страхотен удар на Ал-Могахви с глава бе отразен от Ел Хадари. Това все пак стана в 5-ата минута на даденото продължение. След поредната постепенна атака Салем Ал-Досари остана непокрит в наказателното поле на Египет. Халфът стреля от воле по диагонала от малък ъгъл и не остави шансове на Ел Хадари - 2:1 за саудитите, акцентира \"Гол\". Саудитска Арабия - Египет 2:1 0:1 Мохамед Салах 22' 1:1 Салман Ал-Фараж 45+6’-д 2:1 Салем Ал-Досари 90+5’ Ал Мосайлем, О. Хосави, Ал-Бураюк, Ал-Шахрани, М. Хосави, Ал-Фараж, Бабхир (65 - Асири), Отаиф, Ал-Могахви, Ал-Досари, Ал-Мувалад (79 - Шехри) Ел Хадари, Габр, Хекази, Фати, Абдел-Шафи, Хамед, Елнени, Саид (45 - Варда), Трезеге (81 - Караба), Салах, Мохсен (64 - Собхи) Сподели:", "date": "2018.06.25", "title": "На Мондиала - огромен екшън в група \"А\"! \"Урусите\" шокираха \"Сборная\", а в жестока битка Саудитска Арабия и Египет..."}
{"url": "http://pik.bg/%D0%B1%D1%80%D0%B8%D0%B3%D0%B8%D1%82%D0%B5-%D0%BD%D0%B8%D0%BB%D1%81%D0%B5%D0%BD-%D1%81%D1%82%D0%B0%D0%BD%D0%B0-%D0%BC%D0%B0%D0%B9%D0%BA%D0%B0-%D0%B7%D0%B0-%D0%BF%D0%B5%D1%82%D0%B8-%D0%BF%D1%8A%D1%82-%D0%BD%D0%B0-54-%D0%B3%D0%BE%D0%B4%D0%B8%D0%BD%D0%B8-news760523.html", "text": "Бригите Нилсен роди петото си дете и първа дъщеря на 54 години. В петък актрисата и съпругът ѝ Матиа Деси са станали родители на момиченце - Фрида. Тя се е родила с тегло 2 520 г. \"Ние сме изключително щастливи да посрещнем красивата си дъщеря\", казаха гордите родители пред \"Пийпъл\". \"Преживяхме много, но си заслужаваше. Никога не сме били по-влюбени.\" Звездата от \"Червената Соня\" е била омъжена 5 пъти пъти. Тя има четирима синове - Раул, Дъглас, Килиан и Джулиан, които са съответно на 23, 25, 28 и 34 години. Нилсен обяви петата си бременност в края на май в социалните мрежи със снимка с доста голям корем. Сподели:", "date": "2018.06.25", "title": "Бригите Нилсен стана майка за пети път на 54 години"}
{"url": "http://pik.bg/%D1%81%D0%BB%D0%B5%D0%B4-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%81%D0%BA%D0%B0%D1%82%D0%B0-%D0%BB%D0%B8%D1%80%D0%B0-%D1%80%D1%8F%D0%B7%D0%BA%D0%BE-%D0%BF%D0%BE%D1%81%D0%BA%D1%8A%D0%BF%D0%BD%D0%B0-news760569.html", "text": "Поскъпването на лирата е факт, тъй като победата на досегашния и бъдещ президент Ердоган се тълкува от участниците на финансовите пазари като знак за политическа стабилност в Турция след месеци на притеснения преди самите избори. Редица анализатори и икономисти обаче предполагат, че възходът на турската лира може да се окаже ограничен и краткотраен с оглед на опасения относно бъдещата посока на водената от новия-стар президент икономическа политика. Реджеп Ердоган излезе победител в едно от най-големите изборни предизвикателство през последните 15 години, получавайки широкообхватни управленски правомощия поне до 2023-а година. Той получи около 52,5% от вота на турските избиратели, докато неговата Партия на справедливостта и развитието спечели 42,5% от парламентарни вот. В същото време досегашни му съюзници от Партията на националистическото действие спечелиха около 11%, което означава, че двете организации ще продължават да имат мнозинство в парламента на страната. Инвеститорите приветстваха перспективата за стабилни отношения между президента и новия турски парламент, въпреки че остават в сила опасенията от преди изборите за евентуално влияние на Ердоган върху паричната и лихвена политика на Турската централна банка. Първоначално турската лира поскъпна рязко с близо 3% спрямо долара и еврото с оглед на очертаващата се политическа стабилност в страната след проведените в неделя избори. Щатският долар се срина до близо двуседмично дъно около 4,5275 лири, преди обаче да отскочи към 4,6000 нивото, понижавайки се в рамките на деня с около 2%. В същото време еврото се понижава с 1,6% към 5,3530 турски лира, след като в началото на деня падна за кратко до двуседмично дъно около 5,2766 лири. По този начин турската лира парира част от близо 17%-ните си загуби спрямо долара от началото на годината, които бяха провокирани от опасения относно независимостта на централната банка на страната след очакваната изборна победа на Реджеп Ердоган. Тези притеснения обаче вероятно ще останат в сила и могат отново да натежат върху турските финансови пазари. Трябва да се има предвид, че Турската централна банка се наложи да повиши лихвите в страната от края на април насам с цели 500 базисни пункта (с 5%) , за да ограничи срива на лирата и двуцифрената инфлация в страната. В началото на днешната търговия доходността на 10-годишните турски облигации се понижава слабо до 16,28% от 16,53% в края на предходната седмица. Поскъпват и дългосрочните деноминирани в долари турски книжа с падеж през 2040-а година, като от началото на деня те нарастват с 2,989 цента до триседмичен връх от 93,698 долара, отбелязвайки по този начин най-силен ръст от 2013-а година насам. В същото време основният фондов индекс BIS на борсата в Истанбул се повишава с 0,84% към 95 852 пункта. Турската лира поскъпна рязко в началото на търговията в понеделник след победата на Реджеп Ердоган в президентската адпревара и на неговата партия в парламентарните избори, проведени в неделя, предаде БНР. Сподели:", "date": "2018.06.25", "title": "СЛЕД ПОБЕДАТА НА ЕРДОГАН! Турската лира рязко поскъпна"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-news760617.html", "text": "прессекретариата на държавния глава Държавният глава Румен Радев поздрави Реджеп Тайип Ердоган по повод преизбирането му за президент на Република Турция. Това съобщиха от . \"Вярвам, че конструктивният и интензивен диалог ще продължи възходящото си развитие в интерес на мира, стабилността и сигурността на Югоизточна Европа и за справяне с общите предизвикателства в региона“, заявява българският президент в поздравителния си адрес. Румен Радев изразява увереност, че отношенията между България и Турция и занапред ще бъдат пример за приятелство, добросъседство и ползотворно сътрудничество. „Вярвам, че вотът на турския народ, изразен на 24 юни 2018 г., ще бъде в основата на стабилното и успешно развитие на съседна Република Турция и на нейния просперитет във всички сфери“, посочва още Румен Радев в писмото си до своя турски колега Реджеп Тайип Ердоган. Сподели:", "date": "2018.06.25", "title": "Румен Радев поздрави Ердоган за победата"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%BB%D1%8F%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D1%8E%D0%BD%D0%B5%D1%81%D0%BA%D0%BE-%D0%B2-%D0%B1%D0%B0%D1%85%D1%80%D0%B5%D0%B9%D0%BD-news760615.html", "text": "Българска делегация начело с вицепремиера Валери Симеонов представлява България на 42-та годишна сесия на Комитета за световно наследство на ЮНЕСКО, която започна днес в Бахрейн. В делегацията са още Атанас Младенов, заместник-постоянен представител на страната ни в ЮНЕСКО в Париж, експерти от Министерството на околната среда и водите и Министерството на културата. В Бахрейн Симеонов и екипът от специалисти ще разговарят и за казуса „Пирин“, пише \"Труд\". Още през Национален парк „Пирин“ като зона за развитие на зимен туризъм. Това се различава драстично с твърденията на „зелените, че в планината за ски за определени 99.5 хектара В мониторинговите мисии на експертите от организация в България, е истината за споровете дали концесионерът на ски зона „Банско“ Юлен АД, е надвишил площта за ползване, разписана в договора с държавата. Манипулацията, че има нарушения, се разпространява от „зелените“ вече -а приема и одобрява 1078 хектара от обекта за ски и зимен туризъм, показва, че става въпрос за поредната „зелена“ измама. Всъщност всичко е записано в Действащия план за управление на НП „Пирин“. В него, в глава „Зониране“, за „Зона за туризъм“ са определени 895.1 хектара, което представлява около 2 процента от територията на НП „Пирин“. Отделно има предвидена зона за сгради и съоръжения от 218. . Те съвпадат с концесията, като и двете зони са определени на базата на Териториалния устройствен план на община Банско от , е определена от ЮНЕСКО за развитие на зимен туризъм и ски спорт. Съгласно плана за управление на НП „Пирин“ в „Зона за туризъм“ са позволени пешеходен туризъм, отдих, езда, колоездене и ски. Тоест няма никакво разминаване в площите, както твърдят „зелените“. Това бе категорично заявено и от мисията на ЮНЕСКО у нас през 2011 година, предвождана от тогавашния директор на Центъра за световно наследство към организацията – Кишоре Рао. По време на посещението си преди 7 години Рао се срещна с кметовете на Банско и Разлог, както и с депутати. Той се запозна на място с устройствените планове и бе категоричен, че модернизацията на съоръженията за зимен спорт в Пирин няма да застрашат по никакъв начин Националния парк. Кишоре Рао обясни, че въпросните 1078 хектара са изключени от зоните със строгите рестрикции, действащи на територията на НП „Пирин“, именно за да може да се развива туризма. Кметовете и депутатите подчертаха, че само така може да напредне туризмът в планината и регионът да се развие икономически, което ще гарантира по-добър живот на местните хора. Въпреки тези факти „зелените“ продължават да манипулират обществото, че Пирин е застрашен от застрояване. Истината е, че става въпрос за модернизация на ски зоната, която заема около 2% от територията на Националния парк. А площта е извадена с решение на ЮНЕСКО преди 9 години, за да има там зимен туризъм. Това сигурно ще бъде припомнено от българската делегацията по време на сесията на световната организация. световната Сподели:", "date": "2018.06.25", "title": "Валери Симеонов представлява България на срещата на ЮНЕСКО в Бахрейн"}
{"url": "http://pik.bg/%D0%B0%D1%82%D0%B0%D0%BD%D0%B0%D1%81-%D0%B7%D0%B0%D1%84%D0%B8%D1%80%D0%BE%D0%B2-%D0%BE%D1%82-%D0%B1%D1%81%D0%BF-%D0%BD%D0%B5-%D0%B5-%D0%B4%D1%80%D0%B0%D0%BC%D0%B0%D1%82%D0%B8%D1%87%D0%BD%D0%BE-%D0%B4%D0%B0-%D0%B8%D0%B7%D0%B3%D1%83%D0%B1%D0%B8%D0%BC-%D0%B4%D0%B2%D0%B0%D0%BC%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8-news760572.html", "text": "Не е драматично БСП да загуби двама депутати - по-добре да запазим чистотата си, както обещахме на повече от 1 млн. български избиратели. Това каза пред журналисти Атанас Зафиров, член на Изпълнителното бюро на БСП във връзка с изключването на ЗС „Александър Стамболийски“ от коалиция „БСП за България“ и съдбата на двамата депутати Спас Панчев и Димитър Георгиев Зафиров обясни, че съдбата на двамата народни представители Спас Панчев и Димитър Георгиев ще бъде обсъдена на заседание на парламентарната група. „Нашият призив на участниците в днешното съвещание беше категорично, че най-морално е да напуснат своите постове в Народното събрание“, коментира Зафиров. Според него винаги, когато БСП вдига проценти се правят опити този ръст да бъде спрян. Той припомни, че днес на съвместно заседание на коалиционния съвет на „БСП за България“, ръководството на парламентарната група и Изпълнителното бюро на БСП е взето решение за изключване от състава на коалицията на ЗС „Александър Стамболийски“. „Това е в съответствие с чл. 22 от коалиционния договор и във връзка с взетото от техен конгрес решение за самостоятелно явяване на избори. Категорично не сме съгласни с изказаното становище от председателя на ЗС „Александър Стамболийски“, че БСП и коалицията трябва да търсят компромиси с управляващата коалиция. Това не е нещо ново, тъй като е факт, че в страната в определени общини съветниците на ЗС „Александър Стамболийски“ работят и подкрепят заедно с ГЕРБ и подкрепят техните мнозинства“, каза Зафиров. Той даде пример с общините Пловдив, Видин, Тунджа, Средец, Созопол. По думите му някъде дори тази тяхна подкрепа осигурява и необходимото мнозинство на ГЕРБ в съответните общински съвети. Сподели:", "date": "2018.06.25", "title": "Атанас Зафиров от БСП: Не е драматично да изгубим двама депутати"}
{"url": "http://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D1%82%D1%80%D0%B8%D0%BC%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news760570.html", "text": "Трима участници в телефонни измами са установени от плевенски криминалисти, съобщи ОД на МВР в Плевен. Жена на 49 години от Плевен е съобщила в полицията, че 11-годишно момиче е измамено по телефона от непознат. Той се представил за лекар и под претекст, че майка й е претърпяла катастрофа и има нужда от операция, я накарал да изхвърли през терасата на жилището 3000 лева, 620 евро, три златни пръстена и една златна гривна. Мъжът е разкрит и задържан - 41-годишен от Варна. Разкрит е и друг варненец - на 41 години, който е подпомагал за престъплението първия. Задържан е и 44-годишен за телефонна измама от 17 април в Плевен. Мъж на 83 години заявил, че непознат му се обадил по телефона и се представил за полицай. Под претекст, че се провежда полицейска операция по залавянето на телефонни измамници го накарал да събере в плик наличните в дома му пари - 7000 лева и 3000 евро и да ги изхвърли през терасата. Задържаният измамник е от село Церовище, област Търговище. И тримата телефонни измамници са привлечени като обвиняеми и ще бъдат съдени в Районния съд в Плевен, уточниха от полицията. Сподели:", "date": "2018.06.25", "title": "Закопчаха трима телефонни измамници"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%B8%D0%B5%D0%BC%D0%B0-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%B8%D0%B7%D0%B1%D0%BE%D1%80%D0%B8%D1%82%D0%B5-news760574.html", "text": "„Приемам резултатите от изборите“, заяви кандидатът на кемалистката „Народна републиканска партия“, като добави, че  Ердоган трябва „да представлява 80 милиона турци“. „Сега вие сте президент на всички нас“, каза той на Ердоган. Основните съперник на Реджеп Ердоган в президентските избори Мухарем Инче заяви в понеделник, че приема резултатите от вота, според които настоящият държавен глава печели още на първи тур и го призова да бъде лидер на всички турци, предава Фокус, цитирайки AFP. Сподели:", "date": "2018.06.25", "title": "Главният съперник на Ердоган приема резултатите от изборите"}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%BF%D0%BE%D1%82%D1%80%D0%B5%D1%81-%D0%B5-%D0%B4%D0%B0-%D0%B4%D0%B0%D0%B2%D0%B0%D1%82%D0%B5-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%BF%D1%80%D0%B0%D0%B2%D0%B0-%D0%BD%D0%B0-%D0%B1%D0%BE%D1%81%D0%B8%D1%8F-%D0%B4%D0%BE-%D0%BC%D0%B0%D1%81%D0%B8%D0%B2%D0%B8%D1%82%D0%B5-%D0%BD%D0%B0-%D0%B4%D0%B0%D0%B8-%D0%B7%D0%B0%D1%89%D0%BE%D1%82%D0%BE-%D0%B3%D0%BB%D0%B0%D0%B4%D1%83%D0%B2%D0%B0%D0%BB-news760619.html", "text": "Днес транспортният министър Московски предоставил на поета Босия достъп до информационния масив на ДАИ?! Вече щял да може да гледа свободно кой как си е взел шофьорската книжка. Чудя се все пак това не нарушава ли Закона за личните данни. Какъв е тоя \"Босия\" всъщност? Некъпан ерзац на Радой Ралин с далеч по-скромен талант. Защо бе, господин министър? Защото Босия гладувал вече 13-и ден... Не знам как човек, който гладува 13 дни, има сили да ходи по инстанциите и да им търси сметка. Освен това откъде е ясно, че гладува, само на неговата дума ли вярваме? Но това, как да е. В България още от времето на Едвин Сугарев гладните стачки са извратен инструмент за рекет - да не говорим, че нито Едвин гладуваше като хората, нито Босия го прави... Въобще рекетът на масите е повсеместен, а властта кляка в наведена поза като новобранец. Днес превозвачи извадили 50 автобуса на \"Цариградско\", недоволни от някакъв закон. Кой крив, кой прав - трудно е да се определи. Сред взаимната размяна на псувни и закани как да се ориентираш в истината? Въпросът е, че Борисов веднага ги приел и...отменил закона. А може би законът е бил справедлив? Може би ощетява нелегалните превозвачи за сметка на легалните? Може би е в услуга на потребителите? Но не, кой ти гледа, важното е да \"озаптим\" протеста, да няма скандиращи пред Министерския съвет. Същата работа и със \"смелите\" майки. И с всички, които посъберат стотина човека и излязат на улицата да искат нещо. Обикновено пари, разбира се. За идеи и обществена полза никой не излиза. Дадат ти кинтите и ти доволен се връщаш у дома. Изживяваш се като боец, преборил си системата. Преборил си - вятър. Просто си напипал слабото място на премиера. Може и да си най-голямото психо, може да си взеизвестен мерзавец, но работата ти пораства в ситуация на \"протест\". Впрочем така ли се управлява държава? Сподели:", "date": "2018.06.25", "title": "Пълен потрес е да давате специални права на \"Босия\" до масивите на ДАИ, защото гладувал"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%B8%D1%82%D0%B5-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%BE%D1%82-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%82%D1%83%D1%80%D1%86%D0%B8%D1%8F-%D1%81%D1%82%D0%B0%D0%B2%D0%B0%D1%82-%D1%8F%D1%81%D0%BD%D0%B8-%D0%B4%D0%BE-10-%D0%B4%D0%BD%D0%B8-news760566.html", "text": "Предсрочните президентски и парламентарни избори в Турция са проведени без сериозни нарушения, официалните резултати ще бъдат оповестени след 10-11 дни. Това обяви председателят на Висшия избирателен съвет /ЦИК/ Сади Гювен, цитиран от БГНЕС. „Изборите преминаха в добра атмосфера, не бяха регистрирани много сериозни нарушения. Към момента са обработени 99,91% от бюлетините, след няколко часа ще бъдат 100%. Окончателните резултати ще бъдат обявени след 10-11 дни“, каза той, цитиран от Си Ен Ен-Тюрк. Настоящият президент Реджеп Тайип Ердоган беше преизбран на своя пост. Той получи 52,5% от гласовете, а неговият основен конкурент от Народно-републиканската партия Мухарем Индже – 30,7%. Намиращият се в затвора лидер на Партията на демократичните народи Селахатин Демирташ е трети с 8,4%, а Мерал Акшенер от „Добрата партия“ – четвърта със 7,3%. „Народният алианс“, съставен от управляващата Партия на справедливостта и развитието и Партията на националистическото действие, получава мнозинство във Великото Национално събрание на Турция /ВНСТ/. При обработени 99,9% от изборните протоколи за коалицията на Ердоган и Девлет Бахчели са гласували 53,6%. Опозиционната Народно-републиканска партия /НРП/ е втора с 22,7%. Бариерата от 10% преминават още две политически сили. Това са прокюрдската Партия на демократичните народи /11,6%/ и Добрата партия /10%/. Останалите партии остават извън бъдещия меджлис. Сподели:", "date": "2018.06.25", "title": "Окончателните резултати от изборите в Турция стават ясни до 10 дни"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%87%D0%B5%D0%BB%D0%B5%D0%BD-%D1%83%D0%B4%D0%B0%D1%80-%D0%BC%D0%B5%D0%B6%D0%B4%D1%83-%D1%82%D0%B8%D1%80-%D0%B8-%D0%B4%D0%B6%D0%B8%D0%BF-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-%D0%B8%D0%BC%D0%B0-%D1%80%D0%B0%D0%BD%D0%B5%D0%BD-%D1%87%D0%BE%D0%B2%D0%B5%D0%BA-%D1%81%D0%BD%D0%B8%D0%BC%D0%BA%D0%B8-news760632.html", "text": "Тежка катастрофа, при която има сериозно пострадал човек, затвори обходния път на Враца. Инцидентът е станал преди минути край язовира, при пресечката за село Косталево. Врачанска „Киа“, пътуваща в посока Оряхово, се забила челно в идващ срещу нея ТИР с плевенска регистрация. По информация на водача на голямата машина, другият мъж бил предприел изпреварване на камион и не успял да се прибере навреме. При жестокия удар е ранен шофьорът на колата, съобщава още \"Булнюз\". Той около 50-годишен мъж, който е бил в съзнание, но с множество травми при пристигането на спешните медици. Пострадалият е вдигнат незабавно с линейка и откаран в болница. Камионът и джипът все още са на пътното платно и заемат и двете ленти. По шосето има разпилени множество чаркове от колата, има и разлив на гориво и масло. Цялата дъга от Е-79 около язовира е затворена за движение, докато пътното платно бъде изчистено. И от двете страни вече са се образували километрични задръствания. Сподели:", "date": "2018.06.25", "title": "ОТ ПОСЛЕДНИТЕ МИНУТИ! Челен удар между ТИР и джип край Враца, има ранен човек (СНИМКИ)"}
{"url": "http://pik.bg/%D0%BD%D0%B0%D0%B4%D1%80%D1%83%D1%81%D0%B0%D0%BD-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D1%83%D0%B1%D0%B8-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-%D0%BD%D0%B0-%D0%BF%D1%8A%D1%82%D1%8F-news760577.html", "text": "65-годишен пешеходец бешие блъснат от мотор в Добрич и почина от раните си, съобщават от полицията. Инцидентът е станал на 23 юни в 18:05 часа на кръстовището на ул. „Христо Ботев” и ул. „Гривица”. Потърпевшият бил блъснат, докато пресича пътното платно от 22-годишен с мотоциклет „Сузуки”. Пешеходецът починал на място. При извършената проверка на водача на мотора, е установено, че той е неправоспособен и управлява след употреба на наркотични вещества. Задържан е за 24 часа. Сподели:", "date": "2018.06.25", "title": "Надрусан моторист без книжка уби възрастен мъж на пътя"}
{"url": "http://pik.bg/%D0%B4%D0%B0-%D0%B8%D0%B7%D1%8F%D0%B4%D0%B5%D1%88-%D0%BC%D0%B5%D1%81%D0%B8-%D0%B8%D0%B7%D0%B2%D0%B0%D1%8F%D1%85%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%BE%D1%82-%D1%88%D0%BE%D0%BA%D0%BE%D0%BB%D0%B0%D0%B4-%D0%B2%D0%B8%D0%B4%D0%B5%D0%BE-news760548.html", "text": "Аржентинската звезда Лионел Меси посрещна 31-ия си рожден ден на руска територия, където в разгара си е Световното първенство по футбол. За празника московска сладкарска фирма направи статуя от шоколад в цял ръст на футболиста. Изработката на 60-килограмовата фигура отнела почти седмица на петима майстори сладкари. \"Когато разбрахме, че Меси има рожден ден на 24 юни, решихме да му направим подарък - негова шоколадова статуя. Така ще подарим Лионел Меси от шоколад на Лионел Меси\", споделя с усмивка главната сладкарка Даря Малкина. Шоколадовата фигура на Меси, която е поставена върху основа от торта, първоначално ще бъде изложена в Броници, градче на 50 км от Москва, където е базата на Аржентина за Мондиал 2018. Сподели:", "date": "2018.06.25", "title": "ДА ИЗЯДЕШ МЕСИ! Изваяха звездата на Аржентина от шоколад (ВИДЕО)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D1%81%D0%B8%D1%85%D0%B8%D1%87%D0%B5%D1%81%D0%BA%D0%B8-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B8%D1%8F-%D0%B0%D0%B4%D1%80%D0%B8%D0%B0%D0%BD%D0%B0-%D1%81%D1%82%D0%BE%D0%B8%D0%BC%D0%B5%D0%BD%D0%BE%D0%B2%D0%B0-%D1%81-%D1%80%D0%B0%D0%B7%D1%82-news760461.html", "text": "Председателят на Центъра на психически изследвания Адриана Стоименова направи разтърсващи разкрития за заплахите и тайното финансиране на част от майките на деца с увреждания. Кой нарича родителите от национално представителните организации на инвалиди убийци? Какво искат част от тях, които протестират пред парламента с палатка и скелет? Защо са неприемливи промените в закона за грижите към хората с увреждания? Какво настрои заинтересованите срещу предложенията на омбудсмана Мая Манолова и защо тя плаши с оставка? \"За мен беше тежко, когато пожелаха детето ми да се разболее от левкемия, а в друг пост да умре\", коментира Адриана Стоименова. \"Имаме сигнали, че има организация, която вписва в бюджетите си, че финансира тези протести. Имаме сигнали и че религиозни общности подпомагат тези протести. Става въпрос за един от клоновете на християнството, но няма да се учудя и ислямисти да подкрепят тези протести\", коментира председателят на Центъра на психически изследвания относно протеста на майки на деца с увреждания пред парламента. \"Националният съвет за интеграция на хората с увреждания, национално представените организации не са против личната помощ за хората с увреждания\", добави тя. \"Децата с увреждания, които са под 90%, няма да получат помощ според този закон. Аз не мога да го кажа това на родителите, които съвестно си гледат децата. Тази бройка на децата е много по-голяма\", уточни Адриана Стоименова. \"Законът за личната помощ не е панацеята за хората с увреждания. 77 000 не е броят на хората в увреждания. Той е над 500 хиляди. Ако направим един закон, едно недоносче, което в самите си текстове има дискриминационни и неправилно написани текстове, реално няма да сме направили нищо\", коментира пред камерата на ПИК TV психологът Иван Соколов. \"Ние седим на масата и работим, имаме представители на всички организации. Но трябва да се знае - Йоло Денев е прекрасен човек, но защо не е в парламента - защото не е представителен. Ние националните организации търпим какви ли не унижения от самосиндкални хора, които защитават само себе си. И въпреки всичко ние работим с тях\", уточни той. \"Тях не ги убива системата, тях ги убива обществото - едно интернет общество, където се пускат фалшиви новини\", добави психологът. \"Оттук нататък нашите цели са да се направи едно законодателство, което да обхваща абсолютно всички хора с увреждания, а не само определена група\", обяви Адриана Стоименова. \"Хубаво е да фокусира и вниманието върху дневни центрове за хора с увреждания, които получават финансиране от религиозни общности. Хубаво е и да се обърне внимание на партии, които не са парламентарно представени, но подкрепят протеста\", добави председателят на Центъра на психически изследване. \"Омбудсманът си противоречеше дори и на Националния съвет. Първо каза, че Законът за личната помощ обхваща всички хора с увреждания, а после, че обхваща 77 000 хиляди души. Хората с увреждания над 500 хиляди\", коментира тя. \"На последната среща нямаше обиди, имаше диалогично отношение. Тези майки видяхме, че предложенията, които правим, обхващат всички хора с увреждания\", каза още Адриана Стоименова. \"В сряда или в четвъртък ще се срещнем отново. Работят няколко работни групи, които обсъждат различни закони, за да се състави целият\", заключи редседателят на Центъра на психически изследване. Сподели:", "date": "2018.06.25", "title": "САМО В ПИК TV! Председателят на Центъра на психически изследвания Адриана Стоименова с разтърсващи разкрития за заплахите и тайното финансиране на част от майките на деца с увреждания (ОБНОВЕНА)"}
{"url": "http://pik.bg/%D0%BD%D0%B0%D0%B3%D1%80%D0%B0%D0%B4%D0%B8%D1%85%D0%B0-%D0%BF%D0%BE%D1%81%D0%BC%D1%8A%D1%80%D1%82%D0%BD%D0%BE-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-%D0%B1%D0%BE%D0%BB%D0%B8%D0%B2%D1%83%D0%B4-%D1%88%D1%80%D0%B8%D0%B4%D0%B5%D0%B2%D0%B8-%D0%BA%D0%B0%D0%BF%D1%83%D1%80-news760546.html", "text": "Наградите за най-добър актьор и за най-добра боливудска актриса бяха раздадени в Банкок, съобщава Франс прес. Призът за най-добра актриса бе присъден на Шридеви Капур, която почина през месец февруари на 54-годишна възраст. Тя бе отличена за участието си в трилъра \"Мама\". Ирфан Хан спечели отличието за най-добър боливудски актьор за участието си в лентата \"Хинди медиум\". Хан, известен с участието си в блокбастъри като \"Животът на Пи\", \"Беднякът милионер\", \"Ад\", \"Джурасик свят\", е тежко болен. Той бе диагностициран с тумор и бе представен на церемонията по награждаването на Международната индийска филмова академия от своите продуценти. Всяка година Международната индийска филмова академия раздава своите награди в различни страни. През 2018 г. най-големите боливудски звезди си дадоха среща в Банкок, столицата на Тайланд. Сподели:", "date": "2018.06.25", "title": "Наградиха посмъртно звездата на Боливуд Шридеви Капур"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%88%D0%BE%D1%84%D1%8C%D0%BE%D1%80%D0%B8-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D1%82%D1%80%D1%83%D0%BF%D1%87%D0%B5%D1%82%D0%B0-%D0%BF%D1%80%D0%B8-%D0%BB%D0%B8%D0%BF%D1%81%D0%B0-%D0%BD%D0%B0-%D0%BF%D0%BB%D0%B0%D1%82%D0%B5%D0%BD-%D0%B4%D0%B0%D0%BD%D1%8A%D0%BA-%D0%B2-%D0%B5-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-news760516.html", "text": "Колата може да остане без документ за техническа изправност, ако при проверката на бумагите при годишния преглед онлайн не се получи потвърждение за платен годишен данък. Така въпреки че носим в себе си квитанция от общината, че сме изрядни за годината, прегледът ще бъде прекратен автоматично, пише \"Монитор\". Промяната в изискванията идва след изменения в наредбата за периодичните прегледи за проверка на техническата изправност на пътните превозни средства (Наредба Н-32). В нея е записано, че ГТП ще бъде прекратяван, когато в информационната система няма информация за платен пътен данък на превозното средство. Преди началото на преглед на превозно средство се проверят документите на хартия от служителите на пункта. След започване на инспекцията се сверяват с резултатите от автоматичната проверка в информационната система за данък върху превозното средство и задължителната застраховка „Гражданска отговорност“ на автомобилистите. Същото важи и за задължителна застраховка „Злополука“ на пътниците, когато такава се изисква. Когато няма достъп до базата с данни за платените задължителни застраховки, председателят на ГТП комисията вписва в информационната система номера на знака към съответната застрахователна полица. Но при наличен достъп до системата не се получи потвърждение, че не се дължи данък върху превозното средство и/или задължителна застраховка, председателят на ГТП комисията отразява несъответствията в протокола и не извършва периодичния преглед на превозното средство, пише още в наредбата. Сподели:", "date": "2018.06.25", "title": "ВНИМАНИЕ, ШОФЬОРИ! Колата на трупчета при липса на платен данък в е-системата"}
{"url": "http://pik.bg/%D0%B4%D0%B2%D0%B5-%D0%BA%D0%BE%D0%BB%D0%B8-%D0%BF%D0%BB%D0%B0%D0%BC%D0%BD%D0%B0%D1%85%D0%B0-%D0%BA%D0%B0%D1%82%D0%BE-%D1%84%D0%B0%D0%BA%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news760507.html", "text": "Два леки автомобила са изгорели тази нощ в пловдивския квартал Кючук Париж. Те са били паркирани пред жилищен блок, който не намира на бул. \"Никола Вапцаров\" 134 пише Марица.бг. Огнената стихия напълно е унищожила колите. По всяка вероятност става въпрос или за инцидент, или за умишлен палеж. Хората от квартала смятат, че може да става въпрос за \"паркинг вендета\" - да драснеш клечката на някой, който ти е паркирал на мястото. В момента пред блока има екип на МВР, който извършва оглед. Причините за палежа тепърва ще се изясняват. Сподели:", "date": "2018.06.25", "title": "Две коли пламнаха като факли в Пловдив"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B0-%D0%BA%D0%BE%D0%B6%D0%B0-%D0%B2%D0%B8%D0%B4%D0%B5%D0%BE-news760504.html", "text": "чени са разработили „Е-дермис” или електронна кожа, която може да се приложи към ръка протеза, позволявайки на потребителя да придобие усещане за допир. Използвайки електронни сензори, имитиращи нервните окончания в тялото, кожата може да предаде както усещане за допир, както и за болка. Кожата е изработена от плат и каучук, в които са вградени електронните сензори. Технологията не е инвазивна, а предава усещания чрез кожата на потребителя, използвайки метод, известен като TENS или електрическа стимулация на нерв през кожата, процес, за който са нужни часове за отбелязване на нервните окончания на пациента. Смята се, че технологията може да е полезна, при така нареченото, илюзорно усещане на крайници, който са ампутирани, когато човек, все още усеща липсващ крайник. Учените са използвали ЕЕГ (Електроенцефалограми), за да потвърдят, че илюзорното усещане за крайници е почувствано от пациента, през електронната кожа, при стимулирането й в продължение на десетки часове изпитания. Според изследването, пациента е получил предимно, усещане за натиск, както и  „електрическо изтръпване, както и не много силна, неприятна, но поносима болка. Учените казват, че пациентът е успял да посочи, абсолютно точно, кой пръст на протезата бива стимулиран. „За първи път протеза може да предостави редица възприятия, от фин допир до болезнен, което я прави по-скоро човешка ръка”, казва Нитиш Такор, водещ изследването. Намерението, за възвръщане на болката, може да бъде против човешката интуиция, но може да се използва, за да предупреждава пациента, че ще повреди протезата. „Това е интересно и ново, защото сега можем да имаме протеза за ръка, която вече е на пазара, и да я облечем с е-дермис, който може да позволи на потребителя, независимо дали той или тя, вдига нещо кръгло или дали има остър ръбове”, добавя Люк Осбърн студент по биомедицина. „След много години усетих ръката си, сякаш една куха черупка се напълни отново с живот”, казва пациентът участвал в изследването, анонимен доброволец. В момента електронната кожа може да долавя извивки и да различава остри предмети, но в бъдеще може да бъде адаптирана за чувствителност на температура. Освен че помагат на използващите протези, учените възнамеряват да използват технологията за подобряване на космическите костюми и за роботи. През годините, са се появявали различни усещащи допир протези, но тази разработка показва колко далеч е стигнала технологията, като вече не е нужна инвазивна хирургия, а разпознаването на допир и болка е потенциално приложимо на всяка протеза. Сподели:", "date": "2018.06.25", "title": "Уникално! Създадоха електронна кожа (ВИДЕО)"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BB%D0%B5%D0%BD%D0%B8%D1%83%D0%BC-18-24-%D1%8E%D0%BD%D0%B8-news760557.html", "text": "Книгата с билкови рецепти и легенди и обреди, посветени на Еньовден - \"Еньовче\", отново е под номер едно. Политическите хитови заглавия \"Интервюта с Путин\" и \"Утопия за реалисти\" остават сред най-търсените заглавия. Наръчниците за отслабване \"Размерът има значение\" 1 и 2, както обикновено са на гребена на вълната. 1. , Астра Луна - За модерния човек 24 юни е ден, който с нищо не се различава от останалите. Но той ни напомня за могъщата сила на билките, в които се крие тайната за лечението на всички човешки болести. 2. , Оливър Стоун - Документалният том събира записите от десетки срещи между изтъкнатия американски кинорежисьор Оливър Стоун и президента Владимир Путин. За пръв път руският държавен глава е подложен на „кръстосан разпит“ и отговаря на всякакви въпроси. 3. , Рутгер Брегман – Революционно проучване, което ни убеждава, че днес е напълно възможно да получаваме универсален базов доход, да работим само по 5 часа на ден и да живеем в свят без граници. 4. , Александра Иванова - Книгата, която се превърна в абсолютен бестселър, разкрива на читателите най-успешната система за отслабване, оздравяване и подмладяване през последните години. 5. , Александра Иванова - Продължението предлага детайлни насоки, подредени в ясни и прегледни таблици, които ни помагат да постигнем перфектна форма. Сподели:", "date": "2018.06.25", "title": "Топ 5 на най-продаваните книги на издателство \"Милениум\" (18-24 юни)"}
{"url": "http://pik.bg/%D0%B0%D0%B2%D1%81%D1%82%D1%80%D0%B8%D1%8F-%D1%81%D0%B5-%D0%B3%D0%BE%D1%82%D0%B2%D0%B8-%D0%B4%D0%B0-%D1%81%D1%8A%D0%B1%D0%B5%D1%80%D0%B5-%D1%82%D1%80%D1%8A%D0%BC%D0%BF-%D0%B8-%D0%BF%D1%83%D1%82%D0%B8%D0%BD-news760508.html", "text": "Австрийските власти вече се готвят за насрочената в средата на юли среща на руския президент Владимир Путин с президента на САЩ Доналд Тръмп. Дипломати от двете страни няколко дни са уточнявали подробности във връзка с предстоящата среща на върха, пише руското онлайн издание \"Газета\", като се позовава на австрийския в. \"Кронен цайтунг\". Освен това в Австрия са пристигнали експерти от службите за сигурност на двете велики сили, за да подготвят всички необходими мерки, се казва в материала. Прессекретарят на руския лидер Дмитрий Песков обаче съобщи междувременно за РИА Новости, че Кремъл още няма готовност да информира за среща между Путин и Тръмп. За нея ще се съобщи официално \"според хода на подготовката\". Преди това Песков заяви, че в разговор по телефона Путин и Тръмп са избрали Виена като място за срещата, посочва \"Газета\". От 1 юли Австрия поема председателството в ЕС, напомня руското издание, като изтъква, че Австрия си поставя по-специално задачата \"да продължи развитието на отношенията между Евросъюза и Русия (. . .) с оглед ключовата роля на Русия за стабилността и сигурността в Европа и света\". Руско-американската среща на върха в Австрия обаче буди опасения и недоверие у някои участници в европейския политически процес, отбелязва \"Газета\". Великобритания например е разтревожена от възможността за среща Путин-Тръмп преди лидерския форум на НАТО през юли в Брюксел. Според британски медии преговорите между Путин и Тръмп може да променят отношението на американския лидер към Северноатлантическия съюз, допълва руското издание. Лондон би предпочел Путин и Тръмп да разговарят на четири очи дори след 13 юли, когато се предвижда президентът на САЩ да посети Великобритания, пише \"Таймс\". При това положение \"пагубното влияние на Путин\" може да бъде убито в зародиш, смята британският вестник, цитиран в \"Газета\". Сподели:", "date": "2018.06.25", "title": "Австрия се готви да събере Тръмп и Путин"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BF%D1%80%D0%BE%D1%84-%D0%BA%D1%83%D0%BD%D1%87%D0%B5%D0%B2-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D0%BC%D0%B5-%D0%B4%D1%80%D0%B0%D1%81%D1%82%D0%B8%D1%87%D0%BD%D0%BE-%D0%B1%D0%B5%D0%BB%D0%B8%D1%8F-%D1%85%D0%BB%D1%8F%D0%B1-%D0%B2-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-%D0%B8-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%B3-news760502.html", "text": "По думите му употребата на бял хляб ще бъде драстично ограничена. „Според мен въобще не би трябвало да има”, коментира Кунчев. Той допълни, че ролята на рецептурниците е когато учебните заведения искат да стъпят на някакви научни норми, да имат голям избор от рецепти и продукти, които да могат да предложат на децата. Той коментира, че предстоят и сериозни промени в рекламата на нездравословните храни. „Няма да се позволяват никакви реклами, дори и скрити, на храни, които не са здравословни, особено ако са насочени към деца. Тази забрана няма да покрива само радио, телевизия и преса, но и интернет пространството и социалните мрежи”, поясни Кунчев. По думите му тази промяна ще бъде въведена плавно с участието на индустрията. Кунчев коментира, че в следващите години развитието на имунизационния календар ще върви към ограничаване на броя на реимунизациите за дадени заболявания, като туберкулоза например. Ще се въвеждат и нови ваксини, като се обсъжда и въвеждането на ваксина срещу варицела, която ще бъде по желание. „Идеята е да дадем на българските деца това, което се използва в най-развитите страни. Щом там е утвърдено, трябва и ние да го направим”, каза Кунчев. „Ще има промяна в рецептурниците за детски градини и училища”, каза главният държавен здравен инспектор д-р Ангел Кунчев в сутрешния блок на Би Ти Ви. Сподели:", "date": "2018.06.25", "title": "ВАЖНО ЗА РОДИТЕЛИТЕ! Проф. Кунчев: Ограничаваме драстично белия хляб в училищата и детските градини"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D1%82%D1%83%D1%88%D0%B8-%D0%BF%D0%BE%D0%B6%D0%B0%D1%80%D0%B0-%D1%81-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B8%D1%82%D0%B5-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8---%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D1%81%D0%BF%D0%B8%D1%80%D0%B0%D1%82-%D0%B2-news760537.html", "text": "Министър-председателят Бойко Борисов разпореди да бъде изтеглен законопроектът за създаването на Българска автомобилна камара. Въпреки всичките ми усилия да се решават проблемите по министерства, те пак опират до моя кабинет\", заяви в началото на изявлението си пред медиите премиерът. Припомняме, че по-рано днес той прие в Министерски съвет автобусните превозвачи, които днес организираха голям протест в София и други градове. \"Целта и мотивите на този законопроект бяха само едни, така както има строителна камара, така и транспортната да съдейства, да дава предложения и да бъде връзка между сектора и министерствата\", обясни Борисов. Това, което разбирам, е, че има детайли, които и аз не бих приел. Някои от нещата, които считам, че са нередни и неправилни, трябва да се поправят\", призова още министър-председателят. \"Изключително съм недоволен, че Министерството на транспорта трябва да има съвещателен глас, ако вие направите камара, която да е двукамерна, да разделим камионите от рейсовете и общо да давате предложения и да помагате. Тук трябва да се има предвид и това че ДАИ не може да контролира всичко, може да се обърнете към КАН\", каза още той. \"Изтегляте законопроекта, сядате говорите и го довеждате до там, че секторът да е дисциплиниран, защото като стане катастрофа всички медии обвиняват държавата и да няма никаква лобистка фирма, по която да ни обвиняват. През годините сме изградили доверие и по никакъв начин не искам да го разрушавам\", добави Борисов. \"Много съм благодарна на г-н Борисов, че ни разбра и ще продължим да работим в посока за спиране на нерегламентирания сектор\", заяви представител на протестиращите. \"Протестните действия се прекратяват, автобусите и тежкотоварните камиони ще бъдат изтеглени, без да се пречи на държавата\", каза още автобусните превозвачи. ОЧАКВАЙТЕ ПОДРОБНОСТИ В ПИК! Сподели:", "date": "2018.06.25", "title": "ПЪРВО В ПИК! Премиерът Борисов потуши пожара с автобусните превозвачи - протестите спират (ВИДЕО/ОБНОВЕНА)"}
{"url": "http://pik.bg/%D1%80%D0%B8%D0%BE-%D1%84%D1%8A%D1%80%D0%B4%D0%B8%D0%BD%D0%B0%D0%BD%D0%B4-%D0%BF%D1%80%D0%BE%D0%B4%D0%B0%D0%B2%D0%B0-%D1%81%D0%B5%D0%BC%D0%B5%D0%B9%D0%BD%D0%B8%D1%8F-%D1%81%D0%B8-%D0%B4%D0%BE%D0%BC---%D0%BD%D0%B0%D0%B2%D1%8F%D0%B2%D0%B0-%D0%BC%D1%83-%D1%81%D0%BF%D0%BE%D0%BC%D0%B5%D0%BD%D0%B8-%D0%B7%D0%B0-%D0%BF%D0%BE%D0%BA%D0%BE%D0%B9%D0%BD%D0%B0%D1%82%D0%B0-%D1%80%D0%B5%D0%B1%D0%B5%D0%BA%D0%B0-news760542.html", "text": "Бившият капитан на Манчестър Юнайтед Рио Фърдинанд продава семейния си дом в Чешир. Той ще се раздели с имението, в което живееше с починалата си съпруга Ребека и трите им деца. Цената, която иска, е 3 млн. паунда. Бившият национал на Трите лъва иска да се раздели с горчивите спомени от загубата на жена си и да започне на чисто с новата си половинка Кейт Райт. Актрисата вече живее с Фърдинанд и децата му. Двамата все по-често говорят за сватба, пише ежедневник. Сподели:", "date": "2018.06.25", "title": "Рио Фърдинанд продава семейния си дом - навява му спомени за покойната Ребека"}
{"url": "http://pik.bg/%D0%BB%D0%BE%D1%88%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-news760510.html", "text": "Рафаел Надал не игра миналата седмица, но отново измести Роджър Федерер от върха в световната ранглиста. Това стана възможно, след като швейцарецът не успя да защити точките от титлата си на турнира в немския град Хале. Маестрото стигна до финала и в него вчера изненадващо загуби от 21-годишния хърватин Борна Чорич. Федерер прекъсна серия от 20 победи на трева и не успя да защити точките си. Този сезон той три пъти става първи и съответно губи за трети път своето водачество. Сега на ветерана му предстои да защитава 2000 точки за трофея си на Уимбълдън. Надал миналата година стигна до 4-и кръг на турнира от Големия шлем във Великобритания (180 точки). Разликата между двамата в момента е само 50 т. Марин Чилич пък измести Григор Димитров от петото място в класацията на АТР, а това са и единствените рокади в Топ 10 тази седмица. Хърватинът вчера триумфира с титлата на турнира в лондонския Куинс Клъб след победа над Новак Джокович в заключителната среща. Младият Борна Чорич скочи с 13 позиции в ранглистата до 21-а, а това е върхово постижение в кариерата му. Сподели:", "date": "2018.06.25", "title": "Лоша новина за Григор Димитров"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%BA%D0%BE%D0%BB%D0%BE%D1%81%D0%B0%D0%BB%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%B5%D0%B4%D0%B8-%D0%B0%D1%80%D0%BC%D0%B8%D1%8F%D1%82%D0%B0-%D0%B4%D0%B0-%D0%B7%D0%B0%D0%B2%D1%80%D0%B8-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-%D1%81-%D1%82%D0%B5%D0%B6%D0%BA%D0%B0-%D0%BD%D0%B0%D0%BC%D0%B5%D1%81%D0%B0---%D0%B1%D0%BE%D1%81%D1%8A-news760629.html", "text": "Един от лидерите на Сектор \"Г\" Росен Петров преди малко съобщи в социалните мрежи, че дърпа ръчната в словесната битка с Христо Стоичков. Сайтът \"7 дни ЦСКА\" твърди, че Росен Петров-Животното е бил помолен от Гриша Ганчев да изостави за малко темата, за да спадне напрежението в клуба. \"Ок, така да бъде. Обичам ЦСКА, уважавам всеки негов привърженик. Ще замълча, но имам правото някой ден да задам въпросите си на господина (навярно визира Христо Стоичков). В името на ЦСКА!\". Трансферът на Антон Недялков (бивш любимец на Сектор \"Г\") в Лудогорец предизвика мини-трус сред \"червените\". Заформи се словесна \"престрелка\" между Петров и Стоичков, идея на Росен дори да се стигне до детектор на лъжата. Благодетелят на \"армейците\" Гриша Ганчев също направи изявление в официалния сайт на клуба. По всичко личи - Ганчев осъществява ходове, целящи напрежението около отбора да стихне. Сподели:", "date": "2018.06.25", "title": "ФУТБОЛНА БОМБА! Колосален скандал! Преди \"Армията\" да заври! Гриша Ганчев с тежка намеса - босът на \"червените\"..."}
{"url": "http://pik.bg/%D0%BD%D0%B0%D0%BF%D1%80%D0%B0%D0%B6%D0%B5%D0%BD%D0%B8%D0%B5-%D0%BC%D0%BE%D1%85%D0%B0%D0%BC%D0%B5%D0%B4-%D1%81%D0%B0%D0%BB%D0%B0%D1%85-%D0%BF%D1%80%D0%B5%D0%B4-%D0%BE%D1%82%D0%BA%D0%B0%D0%B7%D0%B2%D0%B0%D0%BD%D0%B5-%D0%BE%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BE%D1%82%D0%B1%D0%BE%D1%80-news760543.html", "text": "Драмата с Мохамед Салах и евентуалното му отказване от националния отбор на Египет все повече се разраства. От една страна журналисти, които са близо до отбора, твърдят, че това е възможно. Но напълно очаквано, хора от федерацията отричат това и обясняват, че няма никакъв конфликт. Двама души, близки до играча, твърдят как Салах се ядосал изключително много от избора на лагера на отбора в Чечня, както и постоянните политически препратки от това решение. Както е известно, Салах бе поканен и участва в специална вечеря от чеченския лидер Рамзан Кадиров, бе удостоен и с титлата почетен гражданин на републиката, пише \"Гол.бг\". Говорителят на Египетската футболна асоциация Осама Исмаил заяви, че Салах не се е оплаквал от техни решения. \"Няма нищо вярно, че Салах иска да се маха. Той се намира в лагера на тима, тренира наравно с останалите. Нищо подобно не е казвал, никакви разговори с такава тема не са се провеждали. Не знам откъде Си Ен Ен са намерили информация, че Мо Салах ще напуска отбора. Даже в момента той е с нас и вечеря до мене\", казва още Исмаил пред египетски журналисти по телефона. Един от редакторите на спортния сайт \"Ал Ахли\", Уалид Заки, пък заяви, че проблемите между топзвездата и федерацията на Египет не са от днес, а се трупат във времето. Поради тази причина не е изключено да напусне тима след Световното първенство. Сподели:", "date": "2018.06.25", "title": "НАПРАЖЕНИЕ! Мохамед Салах пред отказване от националния отбор "}
{"url": "http://pik.bg/%D1%81%D0%B0%D1%89-%D0%B4%D0%B0%D0%B2%D0%B0%D1%82-%D0%B3%D1%80%D0%B0%D1%84%D0%B8%D0%BA-%D0%B7%D0%B0-%D1%8F%D0%B4%D1%80%D0%B5%D0%BD%D0%BE-%D1%80%D0%B0%D0%B7%D0%BE%D1%80%D1%8A%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D0%BD%D0%B4%D1%80-news760512.html", "text": "Правителството на САЩ в близко време ще представят на властите на КНДР график за реализация на договореностите за ядреното разоръжаване, съобщи Ройтерс. Денуклеаризацията на Корейския полуостров бе договорена в Сингапур на среща между американския президент Доналд Тръмп исевернокорейския лидер Ким Чен Ун. Графикът ще е много точен и ще има конкретни изисквания. По-рано Тръмп заяви, че денуклеаризацията на Корейския полуостров вече трябва да започне. По негови думи САЩ и КНДР още преговарят. Сподели:", "date": "2018.06.25", "title": "САЩ дават график за ядрено разоръжаване на КНДР"}
{"url": "http://pik.bg/%D1%82%D0%BE%D1%80%D0%BC%D0%BE%D0%B7-%D0%B8%D1%80%D0%B0%D0%BD%D1%81%D0%BA%D0%B8-%D0%B7%D0%B0%D0%BF%D0%B0%D0%BB%D1%8F%D0%BD%D0%BA%D0%BE%D0%B2%D1%86%D0%B8-%D0%BD%D0%B0%D1%80%D1%83%D1%88%D0%B8%D1%85%D0%B0-%D1%81%D1%8A%D0%BD%D1%8F-%D0%BD%D0%B0-%D1%80%D0%BE%D0%BD%D0%B0%D0%BB%D0%B4%D0%BE-news760541.html", "text": "Ирански запалянковци обезпокоиха мегазвездата Кристиано Роналдо в хотела, в който е настанен отборът на Португалия преди мача с Иран. Иранците вдигнаха шум пред хотела в Саранск и накараха Роналдо да се покаже през прозореца на хотелската си стая и със жестове да покаже, че иска да поспи преди мача, съобщи B24PT. Срещата Иран - Португалия е тази вечер на Мордовия Арена в Саранск. Иран се нуждае от победа, за да продължи на осминафиналите, а на Португалия е достатъчно и равенство да прескочи в следващата фаза, напомня \"Гол.бг\". Сподели:", "date": "2018.06.25", "title": "ТОРМОЗ! Ирански запалянковци нарушиха съня на Роналдо"}
{"url": "http://pik.bg/%D0%BA%D0%BE%D0%BB%D0%B0-%D0%BF%D0%BE%D0%BC%D0%B5%D1%82%D0%B5-%D0%B8%D0%BD%D0%B2%D0%B0%D0%BB%D0%B8%D0%B4-%D0%B2-%D1%85%D0%B8%D1%82%D1%80%D0%B8%D0%BD%D0%BE-news760518.html", "text": "На 24 юни 2018 г. около 11:30 часа в село Хитрино на кръстовището на ул. \"Мир\" и ул. \"Еделвайс\" лек автомобил с френска регистрация, управляван от 33-годишния Е. Е. от село Хитрино, при движение назад е ударил електрическа триколка за хора с увреждания, управлявана от 82-годишен мъж от същото село. 82-годишният мъж е откаран от екип на центъра за спешна медицинска помощ в МБАЛ Шумен. Установен е фрактура на таза и е настанен за лечение. Започнато е досъдебно производство, съобщиха от ОДМВР-Шумен. Сподели:", "date": "2018.06.25", "title": "Кола помете инвалид в Хитрино"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%B4%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0-%D1%80%D0%B0%D0%B1%D0%BE%D1%82%D0%B0-%D0%BF%D0%BE-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D1%84%D0%B8%D1%80%D0%BC%D0%B8%D1%82%D0%B5-%D1%81%D1%8A%D0%B1%D0%B8%D1%80%D0%B0%D1%87%D0%B8-%D0%BD%D0%B0-%D0%B4%D1%8A%D0%BB%D0%B3%D0%BE%D0%B2%D0%B5-news760552.html", "text": "Комитетът за защита на потребителите отправи официално искане към председателя на Комисията по правни въпроси в 44-то Народно събрание, г-н Данаил Кирилов, да инициира законотворчески процедури с участието на всички засегнати страни, които да произведат работещ закон регулиращ дейността – събиране на дългове. Той трябва да защитава както кредитори така и длъжници. Тревожните данни на Евростат за просрочените плащания показват, че почти всеки трети българин е имал непогасени сметки и задължения през миналата година, а средният дълг на човек у нас се е увеличил двойно - над 900 лева. За сравнение, през 2015 г. сумата е била около 450 лв. Като прибавим и официалните данни на , от които стана ясно, че почти всеки трети българин е даден на събирачи на дългове. Тенденцията вече е просрочия от 2-3 месеца да се дават на тези фирми за разлика отпреди две години, когато се изчакваше да минат поне 6 месеца. Секторът на колекторските фирми с всяка година увеличава устойчиво пазарния си дял. Очакваме българският парламент да предприеме своевременни, адекватни и работещи законови решения. Проблемът е изключително наболял в нашето общество. Предвид все по-лесния достъп до кредити и липсата на добра финансова култура в нашето общество, разчетите на Комитета за защита на потребителите показват, че са налице условия, изкупените дългове за 2018 г. да достигнат 3 млн. вземания. В искането си председателят на комитета Пейо Майорски напомня, че България е една от малкото държави в Европейския съюз и Европа като цяло, която все още няма закон, регулиращ дейността на тези компании, формиращи все по-бързо разрастващ се сектор. Той очертава и трите основни групи проблеми произтичащи от дейността на тези фирми: -          Неяснота по отношение на начина на формиране на крайната сума, която колекторската фирма иска от потребителя да плати, за да погаси старо задължение. Тези компании системно отказват да представят на потребителите формулите и разходите, на чиито база е изчислена крайната цена; -          Агресивно отношение към длъжниците вариращо от грубо отношение, психически тормоз и понякога употреба на физическа сила; -          Подвеждане и манипулация в комуникацията с длъжниците, които често биват заплашвани с отнемане на имущество и други прийоми отнемащи на практика техните потребителски права и облагодетелстващи въпросните фирми. В писмото отправено към парламента се отбелязва, че Комитетът за защита на потребителите се обърнал към Омбудсмана и Комисията за защита на потребителите да положат усилия в рамките на техните правомощия този проблем, който касае стотици хиляди българи да бъде решен, но на този етап резултати няма. В писмото до депутатите се представя и писмо от еврокомисаря Вера Йоурова, отговаряща за правосъдие, потребители и равнопоставеност между половете, в което тя заявява, че Европейската комисия готви проектодиректива, която ще въведе правни гаранции и правила за прозрачност с цел защита на интересите и правата на потребителите. Европейската комисия е приела амбициозен пакет с мерки, чиято цел е намаляването на необслужваните дългове. Сред предложените мерки е директива относно обслужващите предприятия, купувачите на кредити и събирането на обезпеченията. Сподели:", "date": "2018.06.25", "title": "АКЦИЯ! Народното събрание да стартира работа по законопроект за фирмите събирачи на дългове"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%B7%D0%B0%D1%82%D0%B0%D0%BF%D0%B8-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F---%D1%87%D0%B5%D1%82%D0%B8%D1%80%D0%B8-%D0%BA%D0%BE%D0%BB%D0%B8-%D1%81%D0%B5-%D0%BD%D0%B0%D0%BD%D0%B8%D0%B7%D0%B0%D1%85%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D1%81%D0%BD%D0%B8%D0%BC-news760551.html", "text": "Тежка верижна катастрофа между четири автомобила затапи движението в центъра на София, видя ПИК. Мелето на Сточна гара е зверско и по чудо няма жертви, но колите са доста намачкани. Полицията изяснява причините за катастрофата, а междувременно в околните пътни артерии се образува сериозна тапа. Движението е силно затруднено и едва ли скоро ще се отпуши. ОЧАКВАЙТЕ ВИДЕО И ПОДРОБНОСТИ В ПИК! Сподели:", "date": "2018.06.25", "title": "ПЪРВО В ПИК TV! Зверско меле затапи центъра на София - четири коли се нанизаха жестоко (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%85%D1%80%D0%B0%D0%BD%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%E2%80%9E%D0%B0%D0%BC%D0%B5%D1%80%D0%B8%D0%BA%D0%B0-%D0%B7%D0%B0-%D0%B1%D1%8A-news760524.html", "text": "Темата за българската култура би трябвало да бъде невероятно консенсусна. В ситуация на духовна криза, която разтърсва държавата повече от две десетилетия, е израз на инстинкт за самосъхранение да се прави политика в защита на националната култура и за нейна подкрепа. Това звучи брилянтно на хартия, но всъщност точно в полето на културата от години насам се води една тиха, ожесточена, злостна и подмолна война, чиито отблясъци от време на време стигат до медиите, колкото да ни подскажат, че бойните действия не спират нито за миг. Просто грантовата интелигенция води своя упорит и тъпашки кръстоносен поход срещу културата, без да подбира средства и подлости. От няколко години насам много хора започнаха да си задават въпроса дали чуждото финансиране не деградира основни морални стойности в нашата представа за света, но подобен разговор винаги се посреща с яростен вой, ирония и злоба от реципиентите на грантове, защото за тях тази битка е на живот и смърт. И за да не бъдем голословни, ще илюстрираме този военен сюжет с една медийна история, която ясно ще разкрие какъв подмолен трилър тече пред очите на всички ни. Преди няколко години в българското интернет пространство възникна един сайт на име \"П. С.\" (изписваме го така, за да не обиждаме един поет), амбицирал се да бъде \"зона, свободна от чалга\", и медия, която пише единствено за проблемите на културата. Да, знам, това е мисия невъзможна по земите български, където властва тоталната диктатура на гериниколките и вероятно този процес е накарал сайта да се огледа жадно за някакво финансиране, което да му помогне да държи глава над водата. Тук в сюжета се намесва печално известната фондация \"Америка за България\", основен донор на няколко политически субекта и на проекти за \"култура\", които, кой знае защо, винаги са максимално насочени към абсолютни тъпотии, но упорито политкоректни и глобалистко зализани. НПО-то започна да финансира сайта, а това винаги означава коварна инжекция от антикомунизъм, снобария, лицемерие и високопарност. Така България се сдоби не със сайт за култура, а с поредната сектантска медия, която започна да се държи като моралистичен уличен проповедник, който се е събудил с внезапен и непоискан махмурлук. Изведнъж в духа на новото време сайтът прогласи, че \"не публикува текстове на хора, съпричастни към ДС\" - все едно това е основен критерий за интелект, а и по страниците му започнаха да щъкат доста десни инсекти, опиянени от идеята, че някой наистина се е навил да даде трибуна на техните културни лудости и мании. Защото това е основен критерий за финансовата намеса на \"Америка за България\" - те спонсорират единствено и само десни издания и всеки, който иска да се сдобие с гранта, трябва да скача според това въже. Именно сайтът \"П. С.\" например в духа на класическата соцпропаганда реши да разнищва Роджър Уотърс заради това, че на концерта си в София е казал, че не иска да се бие с руснаците. При това в опита за критика бяха привлечени не културни дейци, а откровени политически демагози като Огнян Минчев и Александър Кьосев, все едно тяхното мнение за музиката има стойност на откровение. Изобщо грантовите отпечатъци на местопрестъплението започнаха да си личат все повече. А линията на \"Америка за България\" е една - трябва да се унищожи самата идея, че е възможно национално изкуство, че един творец може да запази българския си корен и все пак да успее. Заради тази цел фабриката за колективни образи е изработила и модела за възхищение - Кристо. За него трябва да се пеят оди, да се бие чело в земята и да се слюноотделя, ако е възможно по пет пъти на ден. Кристо е идеалната глобална дъвка, творец, който напълно е изличил националната си идентичност, а следователно е като ходещ рекламен плакат на изкуството без ясни ценности и стойност, на зрелището само за себе си. Това е идеалният културен дискурс, защото е безобиден, комерсиален, звезден и става да се продава като висш порив на душата, без изобщо да има нещо общо с реалното осмисляне на света. Това е нещо като задължителното условие за следване, когато попаднеш в интелектуалната секта на снобската десница. Проблемът на тази групичка обаче дълго време беше, че не може да произведе нито един друг образ, който да става за масово смилане и продажба на колективното несъзнавано. Георги Господинов се провали в мисията си да стане глобален литературен хамбургер независимо от измъчените му преводи на много езици. Проблемът на литературата е, че тя борави с език и контекст и следователно трудно може да пробие комерсиалните граници, които пазарната диктатура е наложила. Най-накрая обаче колективните молитви на грантовия ум бяха чути - появи се някакъв аниматор на име тео ушев (изписваме го с малки букви, защото в предишна статия ясно обобщихме моралните му престъпления), който получи номинация за \"Оскар\" (любовен трепет в сърцето на главната редакторка на \"П. С.\"), а след това и \"Сезар\" (тук главната редакторка вече е готова да се съблече гола). Около 5 на сто от населението на България е гледало нещо от ушев, но той бе канонизиран като официалния гений на \"П. С.\", а фактът, че същият има кръчмарско ниво на русофобия и живее в Канада, дойде като приятен и мелодраматичен бонус. Изведнъж, без да го осъзнава, България се сдоби с нов гений, направо потенциален нобелов лауреат, който веднага ще бъде удостоен с наградата, щом тя почне да отличава и анимационните постижения. И всичко това може да бъде окачествено като експеримент, защото пак ще повторя - творческите достижения на ушев стоят в тайна за огромна част от българския народ. И тогава трилърът изведнъж помрачня. Светлин Русев почина, а тео ушев реши да изригне с един хейтърски пост, пълен с високомерие и патетика, нещо като танц върху тялото на един голям творец. И разбира се, сайтът \"П. С.\" веднага даде трибуна на това мародерство. То идеално се вписва в техните разбирания за култура - деградацията на духа трябва да се представя като висше културно достижение. Всеки опит за удар по националната култура трябва да бъде оргазмично изстенат и рекламиран. И съответно - всеки, който се опита да отрече това пипане с кални пръсти по паметта, трябва да бъде изкаран до стената за разстрел. Ето как грантовата паяжина се опита да ме вземе на прицел само защото казах на едно заседание на Комисията по култура, но без да споменавам имена, че днес сме свидетели на една ужасяваща тенденция недоказани анонимници да задават тон на абсолютно неуважение към основни имена в нашата култура. При което изобщо нямам нищо против интелектуалния бунт, но смятам, че той трябва да се води в присъствието на жив опонент. Ако изчакаш противникът ти да умре и тогава да започнеш спора, това не е доблест, това е страх, примесен с много лицемерие. И всъщност именно през даването на трибуна на подобно лицемерно съскане грантовата медия най-ясно разкри себе си и показа истинските си цели. Заради това изобщо не слушах по-нататъшните обвинения към мен - заради това как не съм уважавал големите награди на ушев, а пък Светлин Русев бил културен апаратчик и всички социалисти мразели успелите хора. Всъщност критериите за успех много рядко се покриват с даването на големи награди. Уникалните творци на света рядко са оценени приживе, защото обикновено изпреварват времето си. Ако почнат да те оценяват твърде много, има голям шанс да си просто конюнктурчик. Не казвам, че е задължително, но твърде често именно това се подразбира. Разказах ви предълго този банален случай, защото той е показател за процесите на загниване, които наблюдаваме в културен план. Много често ние не говорим за грантовата корупция, която раздира нашето общество, но тя е пред очите на всички. Това е една перфидна фабрика за производство на идеологически образи, които се налагат с упорита медийна диктатура. Защото повечето медии ни бълват представа за изкуство, сякаш излязла от конвейерите на \"Америка за България\". Големи поети, писатели и художници не помирисват с години медийно внимание, защото не се вписват в стерилните представи на грантовите кръстоносци за изкуство. И това е политически нетърпима ситуация, защото, когато хората търсят изкуство, те рядко посягат към пластмасовите буламачи и фалшификати, които медиите им набутват като лакомство. Те търсят автентичното изкуство, автентичната литература, автентичните автори. Именно това е светлината, която се вижда в края на тунела. Всякакви теоушевци са просто временна аномалия, предизвикана от чужди пари, но когато махмурлукът свърши, от тях няма да има никаква следа. И казваме това, защото сайтът \"П. С.\" няма да ви разкаже. Те са така обзети от страст към пари и модерни светила, че не им остава време за истинска култура. Жалко за тях. Сподели:", "date": "2018.06.25", "title": "САМО В ПИК И \"РЕТРО\"! Александър Симов с разтърсващ коментар за хранениците на „Америка за България” в изкуството  "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B0%D1%88%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83%D0%B4%D0%B0%D1%80%D0%B8-%D1%8E%D0%B6%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%BA%D0%B0%D1%80%D1%82%D0%B0-news760494.html", "text": "Земетресение с магнитуд 5.4 по скалата на Рихтер разтресе Южна Гърция в 08:15 часа, съобщава Източносредиземноморския сеизмологичен център (EMSC). Епицентърът на труса е бил на 30 километра югозападно от град Пилос на полуостров Пелопонес и е бил на 10 километра дълбочина. Засега не се съобщава за щети или пострадали от земетресението. Сподели:", "date": "2018.06.25", "title": "ИЗВЪНРЕДНО! Страшно земетресение удари Южна Гърция (КАРТА)"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D1%81%D1%82%D0%B0%D1%80%D0%BE%D0%B7%D0%B0%D0%B3%D0%BE%D1%80%D1%81%D0%BA%D0%BE---%D0%BD%D0%B5%D0%BF%D0%BE%D0%BD%D0%BE%D1%81%D0%B8%D0%BC%D0%B0-%D0%BC%D0%B8%D1%80%D0%B8%D0%B7%D0%BC%D0%B0-%D1%82%D1%80%D0%BE%D0%B2%D0%B8-%D1%86%D1%8F%D0%BB%D0%BE-%D1%81%D0%B5%D0%BB%D0%BE-news760475.html", "text": "Напрежение в старозагорското село Калояновец заради подвижен екарисаж – хората се оплакват от непоносима миризма, която според тях е резултат от изгарянето на труповете на мъртви животни. Местните обмислят протести и настояват инсталацията да бъде преместена вън от селото, предава Би Ти Ви. В Калояновец живеят над 1000 души. Задушливата миризма се усеща най-вече рано сутрин и късно вечер, обясняват местните и казват, че идва от инсталацията в края на селото. Управителят на инсталацията твърди, че съоръжението няма как да замърсява, защото е снабдено с предпазна вата, която обезврежда дима и миризмата. Подвижният екарисаж има всички необходими разрешения за работа. Правени са проверки то РЗИ и от Агенцията по храните – няма констатирани нарушения. Хората в селото обаче организират подписка за преместването на инсталацията. Това е възможно, потвърждава и управителят на подвижния екарисаж, но по закон инсталацията има договор с Агенцията по храните да реагира до 48 часа на сигнал за мъртво преживно животно на територията на шест области. Кметът на Калояновец е изпратил писмо на собственика на имота, където е поместен подвижният екарисаж – в устен разговор стопанинът му е съобщил, че за да разтрогне договора за ползване на земята са му необходими два месеца. Сподели:", "date": "2018.06.25", "title": "Напрежение в Старозагорско - непоносима миризма трови цяло село"}
{"url": "http://pik.bg/%D1%81%D0%B0%D1%89-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B3%D1%80%D0%B0%D1%84%D0%B8%D0%BA-%D1%81%D1%8A%D1%81-%D0%B7%D0%B0%D1%80%D1%8A%D0%BA%D0%B8-%D0%BA%D1%8A%D0%BC-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%82%D0%BD%D0%BE%D1%81%D0%BD%D0%BE-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%80%D0%B0%D0%B7%D0%BE%D1%80%D1%8A%D0%B6%D0%B0%D0%B2%D0%B0%D0%BD%D0%B5-news760459.html", "text": "САЩ ще представят график на Северна Корея със „специфични заръки“ за Пхенян след историческата среща между президента на САЩ Доналд Тръмп и лидера на Северна Корея Ким Чен-ун, предава Reuters, като се позовава на изявлението на висш представител на отбраната на САЩ. Представителят, който говори пред малка група репортери преди пътуването на министъра на отбраната на САЩ Джеймс Матис до Азия тази седмица, не уточни детайли, но предположи че графикът ще бъде достатъчно рязък, за да изясни нивото на отдаденост на Пхенян. „Много скоро ще знаем дали ще съдействат с добри намерения или не“, заяви той. „Ще има специфични заръки и специфичен график, когато запознаем севернокорейците с нашата концепция за това как изглежда осъществяването на споразумението от срещата“, допълни представителят. Сподели:", "date": "2018.06.25", "title": "САЩ подготвят график със заръки към Северна Корея относно ядреното разоръжаване"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D1%81%D1%8A%D1%8E%D0%B7%D0%B0-%D0%BD%D0%B0-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D1%81%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BD%D0%B8-%D0%B7%D0%B0-%D0%B4%D0%B0-%D0%B8%D0%BC%D0%B0-%D1%80%D0%B0%D0%B7%D0%B4%D0%B5%D0%BB%D0%B5%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D1%88%D0%BE%D1%84%D1%8C%D0%BE-news760481.html", "text": "\"В проектозакона е предвидено да има две секции на камарата, едната да отговаря за автобусните превозвачи другите на тежкотоварните. Няма такова нещо, че по-големите фирми ще дават лицензи на по-малките. Само министърът ще издава лицензи\", категоричен бе Арабажиев. Представители на протестиращите превозвачи заявиха, че може да се стигне до крайности, а автобуси да горят \"като факли\", докато не се изтегли законопроекта. \"Този законопроект е скандален, ще стоим тук, докато той не бъде изтеглен\", казаха още те. Протестите на превозвачите са организирани, за да има разделение между шофьорите. Няколко собственици на фирми искат да представляват бранша. Това е крайната цел. Прокрадват се съмнения за вкарване на политически раздор. Това заяви председателят на Съюза на превозвачите в България Йордан Арабаджиев в сутрешния блок на Нова телевизия. Сподели:", "date": "2018.06.25", "title": "Шефът на Съюза на превозвачите: Протестите са организирани, за да има разделение между шофьорите"}
{"url": "http://pik.bg/%D1%81%D0%B0%D1%89-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%82%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-news760469.html", "text": "Reuters, цитиран от \"Фокус\". Министерството на финансите на САЩ изработва регулация, която би попречила на компании с поне 25 процента китайско участие от закупуването на американски компании с „индустриално значима технология“, заяви представител на правителството в неделя, цитиран от Представителят подчерта, че прагът на китайска собственост може да се промени преди ограниченията да бъдат обявени в петък. Ходът отбелязва още една ескалация от търговския конфликт на президента Доналд Тръмп с Китай. Инвеститорските регулации на финансовото министерство се очаква да бъдат насочени към ключови сектори, включително някои, които Китай се опитва да развие като част от собствения си индустриален план „Направено в Китай 2025“, заяви правителственият представител. Сподели:", "date": "2018.06.25", "title": "САЩ ограничават китайските инвестиции"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%86%D0%B0%D1%87%D0%B5%D0%B2%D0%B0-%D0%BF%D0%BE%D0%BA%D1%80%D0%BE%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D1%88%D0%B5%D1%84-%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-news760490.html", "text": "Бившият шеф на затворите Свилен Цветанов е бил върнат на предишната си позиция - а именно зам.-директор на Главна дирекция \"Изпълнение на наказанията\". Това стана ясно по време на интервюто на правосъдния министър Цецка Цачева пред Би Ти Ви. Припомняме, че именно под ръководството на Свилен Цветанов избягаха двамата затворници Владимир Пелов и Радослав Колев. Тогава шефът на ГДИН беше уволен, а сега става ясно, че от директор той е понижен в заместник-директор. \"Има голяма разлика между двата случая на бягство от затвора. Това през април беше изключително тежко престъпление. Двама затворници избягаха въоръжени от строго охраняван затвор през централния вход. При последният случай става въпрос за отклоняване на затворник. Той е бил допуснат да упражнява труд в място, което не се охранява от държавата\", заяви министърът на правосъдието Цецка Цачева във връзка с бягството на пандизчията Борис Иванов от затвора в Ловеч. \"Големият проблем е кога и как се решава лишените от свобода да полагат обществен труд на място, където не се охранява от държавата. Предложението затворникът да работи на такова място е дело на инспектор, който отговаря за тези дейност\", коментира тя. \"Според закона отговорността по контрол на затворниците на тези обекти е е на юридическите или физическите лица, които управляват въпросните обекти\", добави Цецка Цачева. \"В тези текстове има нужда от промяна на закона. Трябва да се търси промяна на взаимодействието между Главната дирекция \"Изпълнение на наказанията\" и тези собственици на обекти, където работят лишените от свобода\", категоричен е правосъдният министър. \"14 души са дисциплинарно наказани за бягството на двете лица от Софийския затвор. Зам.-директорът на Главната дирекция \"Изпълнение на наказанията\" е уволнен. Директорът на ГДИН Свилен Цветанов също е махнат от поста и в момента заема длъжността заместник-директор\", разкри тя. На въпрос на водещия смята ли, че този ход е уместен - един директор, който не се справя със задълженията си да бъде понижен в зам.-директор, министърът на правосъдието обясни, че Свилен Цветанов дълги години преди нея е заемал поста заместник-директор. Въпреки това и към този момент се прави проверка срещу него заради бягството на затворника от ловешкия пандиз. че по нейно време бившият шеф на плевенския затвор и съгражданин на Цачева - Свилен Цветанов, е назначен за и.д. началник на дирекцията, на чието подчинение е шефът на софийския затвор. (ВИЖТЕ \"ОЩЕ ПО ТЕМАТА\"). \"Свилен Цветанов е един от двамата заместник-директори на ГДИН. Отговаря за охраната на затворите, това е неговият ресор. Ако се докаже липса на негова адекватна реакция или пропуски в работата му… Няма недосегаемо лице\", поясни тя. Правосъдната министърка коментира и напрежението между управляващи и опозиция и предстоящия вот на недоверие. \"Във вота на недоверие, внесен от БСП, ме притеснява непознаването на това, което през последните години се направи в системата\", каза още Цецка Цачева. Сподели:", "date": "2018.06.25", "title": "ЕКСКЛУЗИВНО! Цачева покровителства скандален шеф на затворите?"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D1%8F%D0%B2%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%81%D0%B8-%D0%BF%D1%80%D0%BE%D0%B5%D0%BA%D1%82%D0%B8-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news760471.html", "text": "РИА Новости, цитирана от \"Фокус\". я, планирайки да проведе разговори през тази седмица за възстановяването на железопътната и автомобилната комуникация между двете страни, както и сътрудничество в областта на горското стопанство, съобщават от южнокорейското министерство по въпросите на националното обединение, предава Работна среща по отношение на транспорта се планира да се проведе на 26 и 28 юни в демилитаризираната зона на корейския полуостров, а среща за горското стопанство ще се проведе на 4 юли. Мястото на провеждане ще бъде определено по-късно, уточняват от министерството. „Чрез срещи на отраслите за сътрудничество в областите на железопътния и автомобилния транспорт, както и на горското стопанство, ще изградим основата за дългосрочното развитие на отношенията между Юга и Севера, за траен мир на корейския полуостров и искрено обсъждане на направленията за реализация на „декларацията от Пханмунджом““, се казва още в съобщението от министерството. Сподели:", "date": "2018.06.25", "title": "ПРОБИВ! Южна Корея възобновява икономическите си проекти със Северна Корея"}
{"url": "http://pik.bg/%D1%81%D0%BF%D0%B0%D1%81%D0%B8%D1%85%D0%B0-460-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D0%B8%D0%B1%D0%B8%D1%8F-news760474.html", "text": "Бреговата охрана е спасила край град Злитен 97 човека, включително 22 жени и 26 деца, пътували с гумена лодка. Други 361 души, включително 88 жени и 44 деца, пътували с два плавателни съда, са били спасени край град Хомс. На всички мигранти е била оказана хуманитарна и медицинска помощ. Те са били отведени във военноморска база в Триполи и в бежански лагер в Хомс. Либийската брегова охрана заяви, че е спасила около 460 африкански мигранти в Средиземно море близо до бреговете на Либия, предадоха Асошиейтед прес и ТАСС. Сподели:", "date": "2018.06.25", "title": "Спасиха 460 африкански мигранти край бреговете на Либия"}
{"url": "http://pik.bg/%D0%B1%D0%B8%D1%82%D0%B8%D1%8F%D1%82-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D0%B2-%D0%B1%D1%83%D1%80%D0%B0%D1%81-%D0%B4%D0%B5%D0%B2%D0%BE%D0%B9%D0%BA%D0%B0%D1%82%D0%B0-%D1%83%D0%B4%D1%80%D1%8F%D1%88%D0%B5-%D0%BC%D0%BD%D0%BE%D0%B3%D0%BE-%D1%81%D0%B8%D0%BB%D0%BD%D0%BE-%D0%BC%D0%BE%D0%B6%D0%B5-%D0%B1%D0%B8-%D0%B1%D0%B5%D1%88%D0%B5-%D1%82%D1%80%D0%B5%D0%BD%D0%B8%D1%80%D0%B0%D0%BB%D0%B0-%D0%BD%D0%B5%D1%89%D0%BE-news760479.html", "text": "Битият таксижия в Бургас разкри първи подробности за екшъна, след като беше нападнат от млада дама. 56-годишният шофьор е с наранявания на ръката и ухото. Според него побойничката е младо момиче в добра спорта форма. Таксиметровият шофьор Димитър Киров още не може да се отърси от шока. Разказва, че младата дама се качва в таксито видимо ядосана, след като той отказва да вози приятеля , който пуши цигара. \"По пътя тя започна да ме хваща за гушата, да ме души. Започна да ме удря с юмруци... Тя беше дама може би около 167 см висока, но много силно удряше може би беше тренирала нещо\", разказва Димитър пред България он еър Докато го удря в ухото момичето завърта волана и за малко таксито се разминава с катастрофа. Димитър успява да спре до близка бензиностанция и да звънне в полицията. Тогава младата дама отново го напада. Момичето му отмъква ключовете за колата. Според таксиметровия шофьор най-вероятно дамата е била дрогирана. Полицията я издирва по описание. Сподели:", "date": "2018.06.25", "title": "Битият таксиджия в Бурас: Девойката удряше много силно, може би беше тренирала нещо"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D0%BF%D1%8A%D0%BB%D0%B5%D0%BD-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF---%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82%D0%B5-%D0%B4%D0%BD%D0%B5%D1%81-news760496.html", "text": "Денят е благоприятен за всички, които се занимават със застрахователен бизнес Не пропускайте да се възползвате от поднесеното ви делово предложение. Общувате с лекота. Проведете планираните разговори. Ще получите заслужено признание. Не налагайте волята си с инат и агресия. Внимавайте да не изречете думи, за които веднага да съжалите. Засиленият стремеж към материални придобивки превръща вашите колегите във ваши врагове. Бъдете сдържани в отношенията си с тях.  Начинанията са успешни. Предприемайте предпазливо промените, за да не си навредите сами. Ще ви се отрази добре пътуване, особено ако е свързано с вашия бизнес. Пригответе се да преодолеете незначителни трудности на работното място, които не пречат да стабилизирате финансовото си състояние. Не допускайте да ви измамят. Обрат във вашата кариера и ще ви помогне да постигнете поставената професионална цел. Не играйте роля, за да завладеете някого или да ви допуснат до мястото, което ви привлича. Когато свалите маската може да се окажете отхвърлени от вашата среда. Бъдете самите себе си. Бъдете умерено щедри и благоразумни, за да избегнете последващи финансови загуби. Отложете деловите разговори. Избягвайте запознанствата. Завист заради успехите ви, бликнала във вашите неприятели няма да липсва и днес. Не се впечатлявайте, за да си спестите ненужните разправи, от които нямате полза. Не рискувайте. Денят не е добър за обсъждане на нови назначения, дори и ако се налага да сте на работното си място. Сутринта сте натоварени с достатъчно отговорни задачи, които отхвърляте с лекота. В края на деня ще се почувствате уморени и отпаднали, заради напрежението на работното място. Имате възможност да стабилизирате отношенията си с нови делови партньори. Преговорите, които провеждате ще ви осигурят успех и отлични приходи. Вашите колеги завиждат на постиженията ви. Вместо да се притеснявате от коментарите им се заемете със задълженията си. Не отказвайте полезно делово сътрудничество. Помощта на влиятелни хора също е добре да не отказвате. Постоянно ще ви вменяват вина, за да приемете да помогнете на ваш роднина, който иска да започне бизнес, но видите ли, с вашите пари. Не давайте заем и не допускайте да ви изнудват, защото скоро ще съжалявате. Не е изключена криза в материално отношение. Контролирайте разходите си и не обещавайте заеми, за да избегнете финансовите проблеми. Денят е изпълнен със срещи, затова  нямате време за губене. Завършете започнатите задачи и се включете в нов проект, който ви привлича с обещание за нови възможности за себеизява. На работното място колегите ви осигуряват нужното спокойствие. Не взимайте прибързани решения и избягвайте грешките, водещи до финансови загуби. Вашите планове може да се объркат заради некоректното отношение на ваш колега. Вие сте тези, които е редно да блокирате опитите да нарушат спокойната ви работа, за да не се разминете с успеха. Деловите разговори са проблемни, ако непрекъснато прекъсвате събеседниците си или ако ви безпокоят ваши колеги, които нарочно търсят за какво да ви питат. Успехът е с вас през целия ден. На работното място срещате трудности, които сте в състояние да преодолеете и да се справите със задълженията си. Не споделяйте с никого плановете си, ако развивате собствен бизнес. Време е да разберете, че сте по-силни, когато премълчавате плановете си, защото така няма как да ви навредят. Досадно раздразнителни и капризни сте, въпреки че успехът може да ви споходи още до обед. Притъпете желанието си да се противопоставяте на вашите колеги. Въпреки трудностите, имате възможност да реализирате всичките си планове. Дайте всичко от себе си, за да пожънете мечтаният професионален успех и признание. Сподели:", "date": "2018.06.25", "title": "САМО В ПИК! Алена с пълен дневен хороскоп - ето за какво да внимавате днес"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BF%D0%BE-%D0%BC%D1%83%D1%81%D1%82%D0%B0%D1%84%D0%B0-%D1%87%D0%B0%D1%83%D1%88%D0%B5%D0%B2-%D0%B2-%D1%82%D1%83%D1%80%D1%86%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%BD%D0%B5%D1%85%D0%B0%D1%8F%D1%82-news760488.html", "text": "Стреляха по Мустафа Чаушев в Турция. 75-годишният певец имал \"неблагоразумието\" да направи забележка на турски шофьор. \"На 22 април пътувахме към Турция със семейството ми. Вече бяхме на границата, когато един млад човек на около 45 г. мина пред нас. Аз станах от колата и го попитах възпитано защо не си чака реда, а се прережда. Той беше намръщен и измърмори нещо. Взех си документите и тръгнах за Истанбул\", разказа в ефира на Нова телевизия легандарният певец. Шофорът, на който направил забележка, бил турчин. \"Минах Лозенград. Както си карах с 60 км в час, чух огромен шум. Нямах време да се уплаша. Жена ми каза: \"Стъклото ни счупено\". Спрях и видях, че има огромна дупка. Извикахме полицията и те казаха, че това е стрелба. Потърхихме консулството в Истанбул, те ме пратиха в Анкара\", к.сподели Мустафа Чаушев. Чаушев и семейството останали разочаровани от нашите дипломатически власти. \" \"Обещаха да върнат обаждането, но не го направиха. Явно трябва да си отиде един човек, че да обърнат внимание. Много се уплаших . Изгубих гласа си за около 10 дни. Събуждах се сутрин и имах чувството, че се задушавам\", каза дъщерята на Мустафа Чаушев - Ажда, която също е певица. Консулът ни в Анкара заяви, че щом няма убийство няма проблем\", каза огорчен Мустафа Чаушев. Сподели:", "date": "2018.06.25", "title": "ИЗВЪНРЕДНО! Стреляха по Мустафа Чаушев в Турция, българските власти нехаят"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%BE%D1%82%D0%B1%D0%BE%D1%80-%D0%B8%D0%B7%D1%87%D0%B5%D0%B7%D0%BD%D0%B0-%D0%B2-%D0%BF%D0%B5%D1%89%D0%B5%D1%80%D0%B0-news760482.html", "text": "Сътрудници на националния парк открили до входа на пещерата мотоциклет и 11 велосипеда, а също раници, футболни обувки и друг спортен инвентар. Те се свързали с местния футболен клуб, откъдето им потвърдили, че намерените вещи са на играчите и на треньора. Свидетели разказали, че видели 12 души да влизат в известната със своите сталактити и сталагмити пещера. Спасители навлезли на 3 км във вътрешността на пещерата, но трябвало да се върнат заради силния дъжд, който имало опасност да затвори изхода. Търсенето на изчезналите продължава. Футболен отбор от 11 души и треньор изчезнаха в пещерата Кхао Луанг край тайландския град Хуахин, предаде ТАСС, като се позовава на неделния „Банкок пост“. Спасители се опитват да открият местонахождението на спортистите. Сподели:", "date": "2018.06.25", "title": "Футболен отбор изчезна в пещера"}
{"url": "http://pik.bg/%D1%81%D0%BE%D0%BB%D0%B5%D0%BD%D0%BE-200-%D0%BB%D0%B2-%D0%B7%D0%B0-%D0%B0%D0%BA%D0%B2%D0%B0%D0%BF%D0%B0%D1%80%D0%BA-news760483.html", "text": "Около 200 лева ще са ни необходими, ако искаме да отидем с децата в аквапарк на морето. В Несебър цената за вход за възрастен е 42 лв., което означава, че за да влязат двамата родители с децата си, ще трябва да дадат 84 лв. За малчуганите пък ще трябва да дадем 21 лв., ако височината им е от 91 см до 1,30 м. Ако обаче са по-високи, ще бъдат таксувани като възрастни. От безплатен вход могат да се възползват само бебетата и децата не по-високи от 90 см. Така излиза, че за да заведат двете си отрочета на водни пързалки, родителите ще трябва да се бръкнат с цели 126 лева само за да прекрачат прага на увеселителния парк. Ако пък искаме да сложим ценните си вещи в сейф, ще трябва да доплатим 7 лв. и отделно още 5 лв. за депозит, който се връща при освобождаване. Шкафчетата също се таксуват - 5 лв. е едното, като отново ще трябва да внесем и депозит от още 5 лв., който ще ни бъде възстановен на излизане от парка, съобщава \"Монитор\". По този начин за един сейф и две шкафчета ще трябва да се бръкнем с 27 лв. Допълнително ще ни струват и снимките, които професионален фотограф ще ни направи, докато се спускаме по пързалките. Всички питиета и храна също ще трябва да плащаме отделно. Важно е да се отбележи обаче, че в самия аквапарк нямаме право да плащаме в брой. На входа всички посетители получават гривни, с които могат да се разплащат вътре на баровете и допълнителните атракциони, като няма ограничение за сумата, която ще заредим. Разбира се, фирмата предлага и отстъпки, ако закупим билетите си онлайн. Цената за възрастен е 39,90 лева, но в тази сума е включен и транспорт за Слънчев бряг, Елени, Свети Влас, Несебър и Равда. Входните билети в аквапарка в Слънчев бряг е с 2-3 лева по-евтини. Там входът за възрастни е 38 лева, а за малчугани – 19 лева. Близо десетачка обаче можем да спестим, ако закупим билета от сайтовете за колективно пазаруване. Така вместо 38 лева за водни забавления в Равадиново, то ще дадем 29,80 лева. От Комисията за защита на потребителите (КЗП) заявиха, че аквапарковете задължително трябва да имат информация за цените на услугите и предупредителни табели за евентуални ограничения по отношение на възраст и килограми на лицата, които могат да ги ползват. „За всеки атракцион поотделно трябва да има информация за възрастовите граници под или над които не може да бъда използван. Задължително е обявяването на цената, както и на продължителността на използването на съоръжението срещу тази цена. Ако има допълнителни услуги, те също би трябвало да бъдат отбелязани на информационните табели”, обясняват експертите. Освен това потребителите трябва да бъдат предварително осведомени и за това какво се заплаща, ако оставят детето си в детски кът с аниматори например. Сподели:", "date": "2018.06.25", "title": "Солено! 200 лв. за аквапарк"}
{"url": "http://pik.bg/%D0%B1%D1%83%D0%BC-%D0%BD%D0%B0-%D1%81%D0%B4%D0%B5%D0%BB%D0%BA%D0%B8-%D1%81%D1%8A%D1%81-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B0-%D0%B7%D0%B5%D0%BC%D1%8F-news760503.html", "text": "Летният сезон форсира пазара на земя в цялата страна. Собственици на имоти, които са решили да се разделят с част от активите си или да продадат цялата си земя, търсят купувачи, които да им предложат оптимална цена за парцелите им. Нотариуси отчетоха сериозен ръст на сделките със земеделска земя през последния месец. Очакванията са броят има да скочи главоломно следващите седмици. Сред най-честите продавачи са хора, които не се интересуват от земеделие и не развиват имотите си по никакъв начин. Това показва проучване на нагласите на собствениците на земеделски земи, направено от „Агрион“. Не се интересуват от земеделие и са оставили земите си да пустеят или са ги дали под наем на близки и познати срещу символични суми. Около 20% от анкетираните са готови веднага да продадат земята си, ако получат добра оферта. Една от най-честите причини за продажба на земеделска земя е необходимостта от свежи пари за посрещане на непредвидени разходи, става ясно още от проучването. Собствениците и наследниците се решават да се разделят с имотите си, също така, ако им предстои придобиване на друг имот, семейно тържество или за издръжка на студент. Сериозен е делът на собствениците, които продават имотите си, за да финансират обучение в чужбина. Според експерти в бранша през последните години се наблюдава тенденция за сериозен ръст на сделките в началото на летния сезон. Причината е, че повечето университети в Западна Европа и САЩ изискват плащането на таксата за обучение през юли или най-късно началото на август. Това провокира притежателите на имоти да бързат с продажбата, за да посрещнат разходите за образование. Притежатели на земеделски имоти в България са предимно хора от по-възрастното поколение, над 55 години. Те притежават средно по около 20 дка земя, но често тя е разпокъсана и в различни землища. В повечето случаи собствениците живеят в София или другите големи градове, а терените са им в отдалечени райони, над 100 км разстояние от местоживеенето им. Водещи фактори при избора на купувач, са сигурността на сделката и бързото й реализиране. Потенциалите продавачи предпочитат да сключат договор с роднини и познати или със специализирана компания, която е доказала във времето, че е добър стопанин и партньор. Резултатите от проучването показват, че „Агрион“ е сред компаниите, които са предпочитани от собствениците за сключването на сделка. Компанията е най-разпознаваемият земеделски бранд в България. Една от причините притежателите да избират компанията е безплатната оценка на земята, която дружеството предлага. Всеки собственик на имот, без значение къде се намира парцела му, може да попълни заявление чрез сайта на компанията на адрес или да посети някой от регионалните офиси на земеделското дружество. „С извършването на безплатни оценки искаме да помогнем на собствениците на земеделски земи да добият реална представа за пазарната оценка на активите им и каква цена да очакват, ако решат да продадат имота си“, казаха от ръководството на дружеството. Експертите прилагат индивидуален подход към всяко едно запитване, за да гарантират прозрачна и адекватна цена. За разлика от други компании, „Агрион“  не използват метода на осреднената оценка за дадено землище, който изкривява ценообразуването, а формират цената на конкретния имот в съответствие със специално създаден алгоритъм, включващ различни показатели. Безплатната оценка на терените, която прави „Агрион“, спестява пари и време на собствениците на земя, казаха от компанията. Таксата, която вземат лицензираните оценители, за да формират цена на даден имот, често надхвърля 100 лв., без значение каква е големината на имота. Това е сериозен разход за собствениците, които най-често са пенсионери и не разполагат с големи доходи. Сподели:", "date": "2018.06.25", "title": "Бум на сделки със земеделска земя "}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news760465.html", "text": "Протестите в съседна Гърция заради името на Македония продължават. Над 5000 души протестираха в гръцкия град Солун срещу споразумение, целящо да уреди дългогодишния спор. Демонстрантите се включиха в шествие до македонското консулство, а после към офисите на двете политически сили, които са партньори в управляващата коалиция в Гърция – СИРИЗА и „Незасими гърци”. Протестиращите хвърляха бутилки и столове пред партийните представителства. Полицията отвърна със сълзотворен газ и зашеметяващи гранати, за да отблъсне тълпата. Не се съобщава за пострадали хора, няма и арестувани. Сподели:", "date": "2018.06.25", "title": "Продължават протестите в Гърция заради името на Македония"}
{"url": "http://pik.bg/%D1%88%D0%BE%D0%BA-%D0%B7%D0%B8%D0%BC%D0%B0%D1%82%D0%B0-%D1%81%D0%B5-%D0%B2%D1%8A%D1%80%D0%BD%D0%B0-%D1%81%D0%BD%D1%8F%D0%B3-%D0%B7%D0%B0%D0%B2%D0%B0%D0%BB%D1%8F-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news760487.html", "text": "Както ПИК писа, в България също новата седмица идва с хладно време. Слава богу няма да има сняг, но щесе очакват проливни дъждове. Зимата се върна в Румъния. Сняг заваля посред лято, предадоха световните агенции. Сняг заваля в Карпати. Температурите паднаха до минус девет градуса. Минус два градуса са отбелязани в Тарку (югозападния край на планината)  и минус един градус на връх Ому. Сподели:", "date": "2018.06.25", "title": "ШОК! Зимата се върна, сняг заваля в Румъния"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%BD%D0%B0-%D0%BA%D1%80%D0%B0%D0%B9%D0%BD%D0%BE%D1%81%D1%82%D0%B8---%D0%BF%D1%80%D0%BE%D1%82%D0%B5%D1%81%D1%82%D1%8A%D1%82-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B5%D1%80%D0%B0%D1%81%D0%BD%D0%B5-%D0%B2-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%BE-%D0%BD%D0%B5-news760478.html", "text": "Ако подготвеният законопроект за създаването на Българска автомобилна камара не бъде оттеглен, сме готови да стигнем до крайности. Това заявиха представители на автобусните превозвачи, които днес ще протестират в София. \"Планирани са следващи протести. Ще затворим граничните контролно-пропускателни пунктове за тежкотоварни автомобили. Колегите са отчаяни, готови са на крайности - протестът може да прерасне в гражданско неподчинение, ще се палят автобуси\", предупредиха автобусните превозвачи. Те разкриха, че са получили отказ всички протестиращи автобуси да дойдат в столицата, затова ще има шествия и в други градове. Въпреки това в протеста в София се очаква да се включат повече от 200 автобуса, което значително ще затрудни движението в столицата. Заради протеста на автобусните превозвачи в София се налагат промени в движението. От 9.00 часа до приключване на мероприятието на 25 юни е разрешено паркирането на автобусите, които участват в шествието на крайна дясна лента на бул. „Цариградско шосе“ между 7-ми километър и отклонението откъм бул. „М. Еминеску“ в посока център, извън обхвата на спирките на масовия градски транспорт и зоните за престрояване. От 7.00 часа до приключване на мероприятието на 25 юни ще е забранено паркирането, с изключение на автобусите, участващи в шествието, на севрозападната част на пл. „Св. Ал. Невски“ между ул. „Оборище“ и ул. „11-ти август“ и на югоизточната част на пл. „Св. Александър Невски“ между ул. „Оборище“ и ул. “Шипка“. Сподели:", "date": "2018.06.25", "title": "СКАНДАЛНО! Превозвачите са готови на крайности - протестът може да прерасне в гражданско неподчинение, ще се палят автобуси"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D0%B5%D0%BC%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8-news760513.html", "text": "Премиерът Бойко Борисов откликна на това, че искаме среща с него, за което сме му благодарни. Поканени сме да отидем на среща с него в 11.00 часа в Министерски съвет. Това каза пред журналисти Магдалена Милтенова, председател на Браншовия съюз за стопанска инициатива в транспорта,. „След приключването на срещата ще знаем как ще продължим действията си по-нататък“, обясни тя. „Очакваме положителен развой на събитията. Премиерът да заеме положителна позиция в името на това браншът да се развива в правилната посока, да защити демократичните принципи на България за свободно сдружаване, свободна стопанска инициатива и развитие на всички сектори“, заяви Магдалена Милтенова. Сподели:", "date": "2018.06.25", "title": "ИЗВЪНРЕДНО В ПИК! Борисов приема протестиращите превозвачи"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2%D1%80%D1%8A%D1%87%D0%B2%D0%B0-%D0%BE%D1%80%D0%B4%D0%B5%D0%BD-%D1%81%D1%82%D0%B0%D1%80%D0%B0-%D0%BF%D0%BB%D0%B0%D0%BD%D0%B8%D0%BD%D0%B0-%D0%BD%D0%B0-%D1%80%D0%B5%D0%B6%D0%B8%D1%81%D1%8C%D0%BE%D1%80%D0%BA%D0%B0%D1%82%D0%B0-%D0%B0%D0%B4%D0%B5%D0%BB%D0%B0-%D0%BF%D0%B5%D0%B5%D0%B2%D0%B0-news760464.html", "text": "прессекретариата на държавния глава Президентът Румен Радев ще удостои с държавни отличия дейци на културата и изкуството. Това съобщиха от . На церемония в Гербовата зала в 14 ч. режисьорът Адела Пеева ще бъде отличена с орден „Стара планина“ – първа степен. Румен Радев ще удостои с орден „Св. св. Кирил и Методий“ - огърлие, балетната изпълнителка, педагог и хореограф доц. Калина Богоева, оперната прима Стефка Евстатиева, дългогодишния директор на Националния учебен комплекс по култура с лицей за изучаване на италиански език и култура Величка Велянова. На церемонията актьорите Иван Иванов и Христо Мутафчиев, както и композитора и педагог проф. Милко Коларов също ще бъдат удостоени с орден „Св. св. Кирил и Методий“ – огърлие. Румен Радев ще връчи орден \"Св. св. Кирил и Методий\" - втора степен, на писателя и преводач Петър Велчев и на д-р Иван Ангелов - директор (2000-2015) на Народната библиотека \"П. Р. Славейков\" във Велико Търново. Сподели:", "date": "2018.06.25", "title": "Румен Радев връчва орден \"Стара планина\" на режисьорката Адела Пеева"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%BE%D1%81%D1%82%D0%B8-%D0%BE%D1%82-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%B2%D0%B8%D0%B4-%D0%B3%D0%B8%D0%B1%D0%BE%D0%BD%D0%B8-%D0%B2%D0%B8%D0%B4%D0%B5%D0%BE-news760489.html", "text": "Череп на гибон от вида бил намерен в гробницата на Ся - бабата на първия китайски император Цин Шъхуан, който дошъл на власт през 221 г. пр.Хр. и наредил да бъдат построени Великата китайска стена и Теракотената армия. В откритата през 2004 г. гробница на Ся учени попаднали на животински кости. Ново изследване на маймунски череп отпреди 2200 години разкрива, че Ся имала като домашен любимец гибон, различен от днешните видове. \"Да имаш гибони като домашни любимци било често срещано сред царедворците в Китай по онова време\", поясни Алехандра Ортис от Нюйоркския университет. Макар че не извлекли ДНК от черепа, учените потвърдиха, че става въпрос за неизвестен досега вид. Те стигнали до този извод, след като анализирали структурата на черепа във формат 3D и я сравнили с тази на известни на науката видове гибони. Новооткритият вид е кръстен Junzi imperialis. Учените смятат, че черепът свидетелства за най-ранното изчезване на вид маймуни след края на последния ледников период и вероятно за най-ранното предизвикано от хора изчезване на бозайници. \"Находката и описанието на J. imperialis навеждат на мисълта, че подценяваме влиянието на хората върху разнообразието на приматите\", отбеляза Самюъл Търви от Института по зоология в Лондон. Днес екологичното влияние на хората, включително обезлесяването и ловуването, не е никаква тайна. Изследването сочи, че тези заплахи имат древни корени. Предишни проучвания показаха, че популацията на редица видове гибони намалява от няколко века. Гибоните, които днес се срещат в Китай, са смятани за критично застрашен вид. Учени откриха нов, изчезнал от лицето на планетата вид гибони, съобщи ЮПИ. Сподели:", "date": "2018.06.25", "title": "Невероятна находка! Археолози откриха кости от изчезнал вид гибони (ВИДЕО)"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%B7%D0%BE%D0%B2%D0%B0-%D0%B2%D1%81%D0%B8%D1%87%D0%BA%D0%B8-%D1%81%D1%82%D1%80%D0%B0%D0%BD%D0%B8-%D0%B4%D0%B0-%D1%81%D0%B5-%D0%BE%D1%82%D1%8A%D1%80%D0%B2%D0%B0%D1%82-%D0%BE%D1%82-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D1%81%D0%B8-%D0%B1%D0%B0%D1%80%D0%B8%D0%B5%D1%80%D0%B8-%D0%B8-%D0%BC%D0%B8%D1%82%D0%B0-news760433.html", "text": "Президентът на САЩ Доналд Тръмп заплаши с допълнителни мерки в областта на търговията против тези страни, които не се отърват от търговските си бариери и мита, предава РИА Новости, цитирана от Фокус. „САЩ настояват всички държави, които са поставили изкуствени търговски бариери и мита върху стоки влизащи в страните им, да премахнат тези бариери и мита или да се изправят пред повече от реципрочни действия от страна на САЩ. Търговията трябва да бъде честна и да престане да бъде еднопосочна улица“, написа американският президент в социалната мрежа „Туитър“. Сподели:", "date": "2018.06.25", "title": "Доналд Тръмп призова всички страни да се отърват от търговските си бариери и мита"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D0%BE%D0%BB%D0%B8%D1%86%D0%B0%D1%8F%D1%82-%D1%81%D0%BF%D0%B0%D1%81%D0%B8%D0%BB-%D0%B7%D0%B0%D0%BB%D0%BE%D0%B6%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D1%81-%D1%88%D0%BE%D0%BA%D0%B8%D1%80%D0%B0%D1%89-%D1%80%D0%B0%D0%B7%D0%BA%D0%B0%D0%B7-news760476.html", "text": "Познах жената. Тя ми направи знак с главата. Това разказа в ефира на Нова телевизия Димитър Димитров, началник на полицейското управление - Летница. Той си спомни как се е срещнал очи в очи с избягалия от ловешкия затвор рецидивист Борис Иванов. Димитров познал Иванов от снимките. И решил веднага да действа, за да спаси жената. Не реагирал, когато отвлечената му направила знак, за да не привлече вниманието на рецидивиста. Обадил се на колегите си да стеснят периметъра и да го заловят. \"Обикновено престъпленията при нас са сравнително малки, за първи път попадам в такава ситуация. Не беше ме страх, аз съм единственият човек тука. Жената като ме видяла, се успокоила. Не мога да кажа, че съм герой\", каза Димитър Димитров. Преди да вземе жената за заложник, Борис Иванов бил забелязан и в къщата на възрастен мъж. \"Той търсеше нещо\", каза внукът му Здравко Ванков. Сподели:", "date": "2018.06.25", "title": "ЕКШЪН! Полицаят, спасил заложницата на избягалия затворник, с шокиращ разказ "}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D1%85%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%81-%D0%B4%D0%B5%D1%82%D0%B5-%D0%B2-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%8F-%D0%B8%D0%BC-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-news760381.html", "text": "Семейство с дете бе разстреляно в собствения им апартамент в Харков, съобщават от пресслужбата на областната Национална полиция. По предварителни данни, полицаите са открили в жилището труповете на 40-годишни мъж и жена. 13-годишният им син бил ранен, в тежко състояние, но все още жив. Момчето веднага е откарано в болница, където му е направена животоспасяваща операция. Нападателят избягал от местопрестъплението, но бил задържан по горещи следи. Подробностите за жестокото покушение се изясняват. Сподели:", "date": "2018.06.25", "title": "КЪРВАВА КАСАПНИЦА! Разстреляха семейство с дете в собствения им апартамент"}
{"url": "http://pik.bg/86-%D0%B4%D1%83%D1%88%D0%B8-%D1%81%D0%B0-%D0%B1%D0%B8%D0%BB%D0%B8-%D1%83%D0%B1%D0%B8%D1%82%D0%B8-%D0%B2-%D0%BD%D0%B8%D0%B3%D0%B5%D1%80%D0%B8%D1%8F-%D1%81%D0%BB%D0%B5%D0%B4-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0-%D0%BD%D0%BE%D0%BC%D0%B0%D0%B4%D1%81%D0%BA%D0%B8-%D0%BF%D0%B0%D1%81%D1%82%D0%B8%D1%80%D0%B8-news760425.html", "text": "86 души са били убили след предполагаемо нападение на номадски пастири срещу фермерски общности в щата Плато, Нигерия, заявиха от полицията в неделя, цитирани от AFP. Полицейски комисар Унди Ади заяви, че след претърсване на селища в местността Барикин Лади в събота са били намерени „86 убити души, събрани на едно място“. Не се съобщава дали това нападение има връзка с терористичната групировка „Боко Харам“. Сподели:", "date": "2018.06.25", "title": "86 души са били убити в Нигерия след нападение на номадски пастири"}
{"url": "http://pik.bg/%D0%BB%D0%B8%D0%B1%D0%B8%D1%8F-%D0%BE%D1%82%D0%BD%D0%BE%D0%B2%D0%BE-%D1%81%D0%BF%D0%B0%D1%81%D0%B8-%D0%BE%D1%82-%D1%83%D0%B4%D0%B0%D0%B2%D1%8F%D0%BD%D0%B5-%D1%81%D1%82%D0%BE%D1%82%D0%B8%D1%86%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-news760423.html", "text": "Пореден кораб със стотици мигранти на борда бе открит бедстващ от либийската брегова охрана, предаде АП, цитира Нюзбг. Мигрантите са най-малко 100 души, африканци. Половината от тях са жени и деца. Те са били спасени край пристанищния град Злитен. Отведени са в база в столицата Триполи. Корабът е пътувал към Европа. Това е предпочитан път за много африкански мигранти. Много от тях обаче не достигат Европа, която обикновено е крайната цел на пътуването им, тъй като условията за пътуване са ужасяващи. Всяка година се съобщава за хиляди загинали. Сподели:", "date": "2018.06.25", "title": "Либия отново спаси от удавяне стотици мигранти"}
{"url": "http://pik.bg/%D0%B7%D0%B0%D0%B1%D1%80%D0%B0%D0%B2%D0%B5%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BE%D0%B1%D0%B8%D1%87%D0%B0%D0%B8-%D0%B8-%D0%B7%D0%B0%D0%BD%D0%B0%D1%8F%D1%82%D0%B8-%D0%BE%D0%B6%D0%B8%D0%B2%D1%8F%D0%B2%D0%B0%D1%82-%D0%B2-%D0%BC%D0%B5%D0%BB%D0%BD%D0%B8%D0%BA-news760426.html", "text": "Стари български занаяти и обичаи са представени на започналия в Мелник фестивал \"Мелнишки дни на възрожденската култура“. Организатори и домакини са Община Сандански, Историческият музей и народното читалище \"Емануил Васкидович\". Нов живот на забравените български обичаи дадоха местни и гостуващи фолклорни формации. “Все по-посещаеми са тези фестивали. Алеята на занаятите и дните на възрожденската култура стават все по-интересни“, каза за Радио Благоевград Мария Гелишева – ръководител на фолклорен ансамбъл за народни танци “Китка шарена” – с. Катунци, предава БНР. Направена бе възстановка на стария обичай „Седянка“, както и „Извеждане на Булката“. На мегдана в Мелник приготвиха и традиционни за региона тестени изделия. От кулинарните изкушения могат да опитат и всички гости на фестивала „Мелнишки дни на възрожденската култура“, който продължава и утре. Организаторите са предвидили представяне на обичая „Еньовден“ и още много изненади. Сподели:", "date": "2018.06.25", "title": "Забравени български обичаи и занаяти оживяват в Мелник"}
{"url": "http://pik.bg/%D0%B1%D1%80%D0%B8%D1%82%D0%BD%D0%B8-%D1%81%D0%BF%D0%B8%D1%8A%D1%80%D1%81-%D1%81%D1%8A%D1%81-%D0%B7%D0%B0%D0%B1%D1%80%D0%B0%D0%BD%D0%B0-%D0%B4%D0%B0-%D1%81%D0%B5-%D0%BE%D0%BC%D1%8A%D0%B6%D0%B8-%D0%B7%D0%B0-23-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D1%81%D0%B8-%D0%B3%D0%B0%D0%B4%D0%B6%D0%B5-news760427.html", "text": "Феновете на Бритни Спиърс се чудят защо тя все още не се е омъжила за новия си любим. Неотдавна певицата заяви, че иска пак да е булка, а и си личи, че е много влюбена в последния си приятел Сам Асгари. Двамата обаче едва ли ще чуят Менделсоновия марш, защото бащата на певицата е твърдо против съюза им. Бритни и Сам повече от година са заедно и многократно са отваряли темата за семейство. То отдавна щеше да е факт, ако бащата на певицата одобрявал връзката  й с доста по-младото й гадже. Тойобаче настоявал, че това е само краткотрайна авантюра  и скоро двамата няма да са заедно. „Таткото се притеснява, че пак ще я наранят, и не иска да я окуражава пак да повярва в брака. Настоявал е, че няма да й даде благословията си и нищо не може да го разколебае“, допълват близки до семейството. Затова пък Спиърс е уверена, че именно Асгари е този, с когото иска да прекара живота си. Сам пък бил готов да я чака колкото е необходимо, докато получи благословията на баща й. За връзката между 36-годишната Бритни и 23-годишния танцьор стана ясно през ноември 2016 година. Приятели на Спиърс убеждават, че откакто е с него, се е преобразила. Вталила се е, започнала е да спортува редовно, да се храни здравословно и напълно забрави за депресивните си състояния. Сподели:", "date": "2018.06.25", "title": "Бритни Спиърс със забрана да се омъжи за 23-годишното си гадже "}
{"url": "http://pik.bg/%D0%B8%D0%BC%D0%B0-%D0%BB%D0%B8-%D0%BD%D1%83%D0%B6%D0%B4%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D0%BE%D1%82-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81%D0%B8-news760415.html", "text": "Що се отнася до отношения между двама души, компромисите винаги имат място там. Ако ги няма, мястото остава празно, а когато някъде нещо липсва, цялата система престава да функционира правилно. Компромисите не са знак на слабост те трябва да се правят непрекъснато. Разбира се и от двамата участници във връзката. Представете си какво би било, ако всеки иска нещо различно и не приема желанията на отсрещния. Това дори трудно може да се нарече връзка. Когато на някое вкусно ястие му липсва основният продукт, то просто не се получава, така е и с отношенията – когато липсва компромис, всичко отива по дяволите. Но защо са толкова важни за една връзка: Компромисите са важни, за да съществува хармония. Те помагат за това и двамата души в една връзка да за удовлетворени и да правят това, което сметнат за правилно и приятно. Днес компромис прави единият, утре – другият и в този случай губещ няма – всеки получава своето. Компромисът е първи враг на скандала. Ако искате да избегнете скандалите и то за дреболии, правете компромиси, отстъпвайте. Да, вашето мнение и нужди са важни, но знайте, че и половинката също има такива. Ценете ги. Правете компромиси, за да бъдете щастливи. Няма по-ценно нещо от това да видите човекът до вас щастлив. А това няма как да се получи, ако не виждате по-далеч от носа си. Отстъпвайте и избягвайте да властвате над половинката си. Това по-скоро би разрушило отношенията ви. Сподели:", "date": "2018.06.25", "title": "Има ли нужда връзката от компромиси? "}
{"url": "http://pik.bg/%D0%BB%D0%BE%D1%88-%D0%BA%D1%8A%D1%81%D0%BC%D0%B5%D1%82-%D0%B5%D1%82%D0%BE-%D0%BA%D0%BE%D0%B8-%D0%B4%D0%B5%D1%86%D0%B0-%D0%BD%D0%B0-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80%D0%B8-%D0%BD%D1%8F%D0%BC%D0%B0-%D0%B4%D0%B0-%D0%BD%D0%B0%D1%81%D0%BB%D0%B5%D0%B4%D1%8F%D1%82-%D0%BF%D1%83%D0%BA%D0%BD%D0%B0%D1%82%D0%B0-%D0%BF%D0%B0%D1%80%D0%B0-news760158.html", "text": "Децата на много богаташи могат да се нарекат истински късметлии, тъй като родителите им оставят наследство, което се измерва в милиони, пишат американски медии. Ала има и родители, които напълно са изхвърлили децата си от наследството. Една от тях е Найджела Лоусън, авторка на книги за здравословно хранене, телевизионер и журналист, която има 15 милиона долара. Тя има две деца, които, както самата твърди, няма да бъдат финансово осигурени, тъй като според нея, хората, които не заработват средствата си за препитание, пропадат. А нейното решение следва и Гордън Ремзи, който се счита за един от най-известните готвачи в британската кулинарна индустрия. Само през миналата година той заработи 60 милиона долара, благодарение на шоупрограмите, които снима. Той е баща на три деца, на които няма намерение да остави и цент. Британската звезда Стинг пък е баща на шест деца и многократно е казвал, че те също няма да видят и стотинка от огромното му богатство, припомня за решението му \"Марица\". Състоянието на Елтън Джон се преценя на около 480 милиона долара. Той има двама сина, но също не възнамерява да ги разглезва. Създателят на Фейсбук Марк Зукърбърг сподели още при раждането на първата си дъщеря, че той и съпругата му ще дадат 99 на сто от парите си за благотворителност. Основателят на Майкрофофт Бил Гейтс също има намерение на дари голямата част от своето богатство за благотворителни цели, а неговите три деца от малки си знаят, че няма да наследят милиардите му. Вторият най-богат човек в света Уорън Бъфет също планира след смъртта си да дари цялото си богатство на различни благотворителни организации. Неговите три деца няма да наследят никакви пари, ала все пак, на Бъфет му се откъснали от сърцето акции от компанията му \"Berkshire-Hattaway\" на стойност 2,1 милиарда долара. Сподели:", "date": "2018.06.25", "title": "ЛОШ КЪСМЕТ! Ето кои деца на милиардери няма да наследят пукната пара"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-49-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F%D1%82%D0%B0-%D0%B2-%D0%B7%D0%B8%D0%BC%D0%B1%D0%B0%D0%B1%D0%B2%D0%B5-news760448.html", "text": "Най-малко 49 души, включително двамата вицепрезиденти на Зимбабве, са пострадали при експлозия, станала в събота по време на предизборен митинг в град Булавайо. Това съобщи говорител на президентството, цитиран от Асошиейтед прес, предава БНР. Пред обществения вестник \"Сънди мейл\" говорителят Джордж Чарамба е добавил, че взривът е бил в непосредствена близост до президента Емерсън Мнангагва, който се размина невредим. Чарамба е уверил, че изборите в Зимбабве ще се състоят по план на 30 юли, въпреки нападението, извършено малко след като Мнангагва говори на предизвборен митинг на стадион в град Булавайо. Няма информация да са извършени арести във връзка със станалото. Сподели:", "date": "2018.06.25", "title": " Най-малко 49 са пострадалите при експлозията в Зимбабве  "}
{"url": "http://pik.bg/%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%81%D0%BA%D0%B8%D1%8F%D1%82-%D0%BD%D0%B0%D1%80%D0%BE%D0%B4-%D0%B4%D0%B0%D0%B4%D0%B5-%D1%83%D1%80%D0%BE%D0%BA-%D0%BF%D0%BE-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-%D0%BD%D0%B0-%D1%81%D0%B2%D0%B5%D1%82%D0%B0-news760447.html", "text": "„Турция даде уроци по демокрация на света със своята близо 90 процентова избирателна активност“, заяви президентът на Турция Реджеп Тайип Ердоган, цитиран от Anadolu Agency, предава Фокус. В неделя вечерта той обяви победата си в президентските и парламентарни избори. „Нашата нация ми даде отговорностите на президентството и изпълнителната власт“, заяви Ердоган пред журналисти в Истанбул, цитирайки неофициалните резултати, които ще го направят първия турски лидер в президентска система на управление. Той призова всички да оставят на заден план предизборните аргументи, напрежения и обиди, за да се фокусират върху бъдещето на страната. Сподели:", "date": "2018.06.25", "title": "Реджеп Ердоган: Турският народ даде урок по демокрация на света"}
{"url": "http://pik.bg/%D0%B4%D0%B6%D0%BE%D0%BD-%D1%81%D0%BD%D0%BE%D1%83-%D1%81%D0%BA%D0%BB%D1%8E%D1%87%D0%B8-%D0%B1%D1%80%D0%B0%D0%BA-%D1%81-%D0%BA%D0%BE%D0%BB%D0%B5%D0%B6%D0%BA%D0%B0-%D0%BE%D1%82-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-%D1%81%D0%BD%D0%B8%D0%BC%D0%BA%D0%B8-news760509.html", "text": "Актьорите Кит Харингтън и Роуз Лесли, чиито звезди изгряха с участието им в кървавата сага \"Игра на тронове\", си казаха заветното \"Да\" този уикенд. Двамата се врекоха във вечна вярност на церемония в Абърдийн. Влюбените бяха посрещнати пред църквата Райн с конфети и цветни листа от гостите на събитието. Приемът продължи в замък Уордхил, който е собственост на бащата на Роуз - Себастиан Лесли. \"Много сме развълнувани от сватбата на Роуз и Кит. Днес е страхотен ден!\", коментира повода тъстът на екранния Джон Сноу. Сред гостите на сватбената церемония бяха някои от колегите им и близки приятели Емилия Клар, Питър Динклидж, Софи Търнър, Мейзи Уилямс и др. Искрата между Харингтън и Лесли пламна по време на снимките на втори сезон на \"Игра на тронове\", пише \"Монитор\". Кит неведнъж споделя, че чаровната червенокоска постъпила с него точно така, както в сериала дивачката Игрит открадна сърцето на нищо незнаещия Джон Сноу. Последният осми сезон на \"Игра на тронове\" ще се завърти по HBO догодина. Лесли вече не е част от актьорското семейство на сагата. След финала на поредицата пък Харингтън се зарече, че ще се раздели с косата и брадата си с цел да бъде по-малко разпознаваем. Сподели:", "date": "2018.06.25", "title": "Джон Сноу сключи брак с колежка от \"Игра на тронове\" (СНИМКИ)"}
{"url": "http://pik.bg/%D1%84%D0%B8%D1%82%D0%BD%D0%B5%D1%81-%D0%B8%D0%BD%D1%81%D1%82%D1%80%D1%83%D0%BA%D1%82%D0%BE%D1%80-%D0%BC%D0%B0%D0%BC%D0%B8-%D0%BA%D0%BB%D0%B8%D0%B5%D0%BD%D1%82%D0%B8-news760428.html", "text": "Фитнес инструкторът Николай Чолаков мами клиенти, оплакаха се пострадали. „Искаше предварително да си платя за хранителен и тренировъчен режим, каза ми, че до няколко дни ще ги получа и двата. След седмица получих само единия, при това не бяха съобразени моите предпочитания“, жалва се жертва на Чолаков пред Secret.bg. По думите му Николай взима само парите и разпраща почти идентични програми на всичките си клиенти. Вторият режим, за който е платено преди месеци, все още не бил изпратен. „Не съм за 50 или 100 лева, но това не е нормално. Лятото настъпи, разчитах на този режим“, допълва ощипаният клиент на фитнес инструктора. Сподели:", "date": "2018.06.25", "title": "Фитнес инструктор мами клиенти "}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D1%80%D0%BE%D0%BC%D0%B8-%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%B2-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-%D1%81%D0%BB%D0%B5%D0%B4-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D1%81%D0%B8%D0%BB%D0%BD%D0%B0-%D0%BC%D1%83%D0%B7%D0%B8%D0%BA%D0%B0-news760430.html", "text": "Шестима мъже и една жена са били задържани след спречкване между роми и полицаи в Ботевград през миналата нощ. Малко преди полунощ полицаи отишли до блок в циганската махала на Ботевград по сигнал за силна музика. Според МВР след пристигането им се събрала тълпа, която ги атакувала. Нанесени са щети по полицейските коли. Близки на участниците в сблъсъка обаче разказват, че те били нападнати от полицаите. Оплакват се, че били бити. Твърдят още, е простреляна бременна жена, която наблюдавала случващото се от терасата си. От МВР обаче обясниха, че до стрелба не се е стигнало, предава Дарик. Вицепремиерът по обществен ред и сигурност Красимир Каракачанов с публикация в социалните мрежи защити действията на полицаите и настоя в законите на България да бъде вкарана тяхната неприкосновеност като неизменно право, релевантно с техните професионални задължения. По думите му маргиналите и екстремните субекти, които не желаят да спазват законите на страната ни, ще бъдат поставяни на мястото им с цялата сила и строгост на закона. Каракачанов заяви още, че на циганизацията, циганската престъпност и безчинствата трябва да се сложи край. Сподели:", "date": "2018.06.25", "title": "Напрежение между роми и полицаи в Ботевград след сигнал за силна музика"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%B4%D0%BE%D0%B2%D0%BE%D0%BB%D0%BD%D0%B0-%D0%BE%D1%82-%D0%BC%D0%B0%D0%BB%D0%BA%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%BF%D1%80%D0%BE%D1%8F%D0%B2%D0%B8%D0%BB%D0%B0-%D1%81%D0%B5-%D0%B4%D0%BE%D0%B1%D1%80%D0%B0-%D0%B2%D0%BE%D0%BB%D1%8F-news760436.html", "text": "На дискусиите за миграцията на минисрещата на върха в Брюксел беше проявена много добра воля, заяви канцлерът на Германия Ангела Меркел. Участниците в срещата са единодушни, че външните граници на Европа трябва да бъдат охранявани по-добре, за да не се допуска нелегално влизане на хора и че \"всички страни трябва да споделят всички тежести\" на миграцията, каза Меркел. Страните, където за първи път влизат повечето мигранти, не бива да бъдат оставени да се справят сами с мигрантския наплив. Освен това не бива мигрантите да избират в коя европейска страна да кандидатстват за убежище, добави Ангела Меркел: \"Всички сме съгласни, че искаме да намалим незаконната миграция, че искаме да защитим границите си и че всички сме отговорни по всички въпроси. Не може едни да се занимават само с първичната, а други - само с вторичната миграция. Всеки отговаря за всичко. Когато е възможно, искаме европейски решения. Когато това не е възможно, искаме да съберем тези, които имат желание, и да намерим обща рамка за действие.\" Меркел обърна специално внимание, че споразуменията между ЕС и Турция служат за пример, но за да може Турция да изпълнява задачата да подкрепя мигрантите с европейска помощ, трябва, \"да платим и втория транш\". \"Доволен съм, че на тази среща не бяха взети решения, противоречащи на нашите ценности. Решения, които биха използвали тактиката на принудително връщане или биха противоречали на международните закони за човешките права, на европейското право\", заяви френският президент Еманюел Макрон след края на разговорите в Брюксел, предава БНР. Италианският премиер Джузепе Конте каза, че се връща в Рим доволен от срещата. \"Поведохме дебатите в правилната посока\", заяви Конте, който представи план на Италия за радикална промяна в миграционната политика на Европейския съююз. На срещата в Брюксел не присъстваха лидерите на държавите от Вишеградската четворка, които имат много твърда позиция по отношение на преразпределянето на мигрантите. Сподели:", "date": "2018.06.25", "title": "Меркел доволна от малката среща на върха, проявила се добра воля"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B1%D0%B5%D0%BB%D0%B0%D1%80%D1%83%D1%81-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BB%D1%83%D0%BA%D0%B0%D1%88%D0%B5%D0%BD%D0%BA%D0%BE-%D0%BE%D1%82%D0%BA%D1%80%D0%B8-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%B5%D0%BD-%D1%84%D1%80%D0%BE%D0%BD%D1%82-news760440.html", "text": "Беларуската икономика „се опира на несигурност“, което може да стане причина за загуба на независимостта на страната и дори започването на война, заяви президентът на Беларус Александър Лукашенко, пише руското електронно издание „Независимая газета“, цитира Фокус. „Днес вече имаме някаква сигурност в селското стопанство. Стои въпросът как да оцелеем по-дълго, как да вървим напред, за да осигурим ефективно производство и да оцелеем в конкуренция“, призна беларуският президент. Министърът на земеделието и храните на Беларус Леонид Заяц от своя страна обясни, че главният проблем на селското стопанство е отсъствието на изпълняваща дисциплина. Вероятно най-добрият начин за подобряване на дисциплината, според държавния глава, е сплашването. „Решихме да го направим – трябва задължително да бъде направен железобетон. Последствие от едно неизпълнение – смърт. Ние – на фронта. Ако не издържим тази година, проваляме се – това значи, че или влизаме в състава на някоя друга държава, или просто ни затриват краката. А да не дава Господ, да се отприщи война, както в Украйна“, заяви той. Лукашенко не уточнява в чий състав би влязъл Беларус в случая на икономически провал и кой може да отприщи война, но според местни наблюдатели, очевидно става на въпрос за Русия. Във военновременни условия Лукашенко е дал на чиновниците си кардбланш за каквито и да е действия за възстановяване на реда: „Ако искате – ходете в строя, ако искате – вземете пистолети и въведете порядък тук. Това са ваши проблеми“. Местни наблюдатели и експертната общност са останали удивени от откровените заявления на беларуския президент. Намеци от подобен род той си е позволявал и преди, но те са били много по-неясни. Сподели:", "date": "2018.06.25", "title": "Президентът на Беларус Александър Лукашенко откри неизвестен фронт"}
{"url": "http://pik.bg/%D1%80%D0%B0%D1%87%D0%BA%D0%BE%D0%B2-%D0%B8%D0%BC%D0%B0%D0%BB-%D0%BF%D0%BB%D0%B0%D0%BD%D0%BE%D0%B2%D0%B5-%D0%B4%D0%B0-%D0%B5%D0%BC%D0%B8%D0%B3%D1%80%D0%B8%D1%80%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0-%D0%B4%D0%B0-%D0%B1%D0%B5%D1%80%D0%B5-%D0%BF%D0%BE%D1%80%D1%82%D0%BE%D0%BA%D0%B0%D0%BB%D0%B8-news760439.html", "text": "В зората на демокрацията Димитър Рачков сериозно обмислял да емигрира в чужбина, но не за да превземе тамошните театрални сцени и шоубизнес. Актьорът възнамерявал да изкарва прехраната си като повечето наши сънародници, което макар да не му било никак на сърце, в тогавашната ситуация си изглеждало съвсем реалистично. Пред тази тежка дилема Димитър Рачков, който е роден и израснал в Бургас, се изправя малко след като се дипломира в НАТФИЗ през 1995 г. „Завърших и отидох в казарма, което беше много тъпо”, споделял е актьорът. След като приключил с казармата, Димитър Рачков започнал да играе в сливенския драматичен театър „Стефан Киров”, но ентусиазмът му бързо стихнал, заради настъпилата повсевместна криза. „А тогава беше най-голямата инфлация и немотия. Сменяха се цените през три минути буквално. Беше голяма немотия, не знам как оцеляхме”, връщал се е назад обичаният актьор. В театъра, по време на репетиции с колеги, Рачков се чувствал чудесно. Работата им споряла, а и помежду им се имало шеги. Когато обаче от 14 до 17 часа излизали в почивка, настроението им рязко преминавало в депресия. „И в момента, в който излизахме от театъра, аз адски се потисках. Там беше някакъв оазис, а навън – нещо страшно, хората озверели и отчаяни, без пари. И тогава си зададох въпрос: „Ако работя тази професия, с какво ще се изхранвам?”. Тъкмо бяха тръгнали първите българи за Гърция. И щях и аз да ходя в Гърция – дали спасител, дали да бера портокали. Дали сезонно или завинаги, не се замислях, и си казвах: „Ако не мога да се изхранвам тук с това, там поне ще оцелея”. Имаше едни времена – ние петнайсет души на сцената, в публиката – десет. Голяма мъка беше през 90-те”, споделял е Димитър Рачков за този труден период от живота си, пише седмичник. За щастие той не заминава, иначе в противен случай българските театър и телевизия щяха да изгубят един от най-ярките си и забавни актьори. Именно като комик Рачков съумява да се утвърди и да се превърне в разпознаваемо лице и за малки, и големи. Има завидна кариера, която преминава през Варненския драматичен театър „Стоян Бъчваров”, Малък градски театър „Зад канала”, Народен театър „Иван Вазов”, а в телевизията преминава през предаването „Клуб НЛО” и забавната поредица „Пълна лудница”. Димитър Рачков се утвърди и като един от водещите на предаването „Господари на ефира” и на шоуто „Като две капки вода”. Отскоро се е посветил и на проекта си „Забраненото шоу на Димитър Рачков”, което бързо се превърна в хит. Изявява се и на театрална сцена. Това, което му липсва за близо 20-те години в професията, е да му бъде даван шанс да играе повече драматични роли. Сподели:", "date": "2018.06.25", "title": "Рачков имал планове да емигрира в Гърция, за да бере портокали"}
{"url": "http://pik.bg/%D0%B3%D0%B0%D0%BB%D0%B5%D0%BD%D0%B0-%D0%B2%D1%8A%D0%B2%D0%B5%D0%B6%D0%B4%D0%B0-%D0%BD%D0%BE%D0%B2%D0%BE-%D0%BF%D1%80%D0%B0%D0%B2%D0%B8%D0%BB%D0%BE-%D0%B2-%D0%B1%D1%80%D0%B0%D0%BD%D1%88%D0%B0-%D1%80%D0%B5%D1%88%D0%B8-%D0%B4%D0%B0-%D1%81%D0%B8-%D0%B3%D0%B8-%D0%BD%D0%B0%D0%BC%D0%B0%D0%BB%D0%B8-news760437.html", "text": "Галена въвежда ново правило в бранша. Звездата на „Пайнер” е намалила участията си и пее само 3 дни в седмицата. Засега няма последователи, но изпълнителката на „Мама Ураган” смята, че колегите й трябва също да съкратят програмата си. Преди Галена работеше през цялата седмица, но наскоро се решила на промяна, тъй като искала да прекарва повече време с двамата си сина. Освен това смята, че хората не трябва да са в дискотеките от понеделник до сряда, а да са съсредоточени върху професионалните си ангажименти, пише седмичник. „Така смятам, че трябва да работим всички изпълнители - четвъртък, петък и събота”, сподели Галена. Тя допълни, че през седмицата хората трябва да работят или пък да учат, ако са ученици и студенти. Явно певицата е убедена, че ако с колегите й имат изяви през цялата седмица, няма да повлияят на благотворно на много свои почитатели. Певицата даде пример с колегите си зад граница. В чужбина имало концертни изяви само в петък и в събота. Сподели:", "date": "2018.06.25", "title": "Галена въвежда ново правило в бранша, реши да си ги намали"}
{"url": "http://pik.bg/%D0%B5%D0%BD%D0%B4%D0%B6%D0%B8-%D0%BA%D0%B0%D1%81%D0%B0%D0%B1%D0%B8%D0%B5-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0-%D0%B4%D0%B0-%D0%B7%D0%B0%D0%B1%D1%80%D0%B5%D0%BC%D0%B5%D0%BD%D0%B5%D0%B5-news760442.html", "text": "Известната диетоложка Енджи Касабие изпитва панически страх от бременност. Това е и причината заедно със съпруга й Рабих Ел Зейн все още да нямат бебе. След тежката загуба на близнаците в шестия месец от бременността си, Енджи не искала скоро да чуе за деца, пише седмичник. Красивата ливанка много тежко преживяла аборта и с Рабих решили да си дадат малко време до следващия опит. По непотвърдена информация, Енджи е загубила децата си заради лекарска грешка. Според друга версия пък диетичният й режим не бил съвместим с бременността. Сподели:", "date": "2018.06.25", "title": "Енджи Касабие се страхува да забременее"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%BF%D1%80%D0%B5%D0%B2%D1%8A%D1%80%D0%BD%D0%B5%D1%82%D0%B5-%D1%80%D0%B0%D0%BD%D0%BD%D0%BE%D1%82%D0%BE-%D1%81%D1%82%D0%B0%D0%B2%D0%B0%D0%BD%D0%B5-%D0%B2-%D1%83%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%B8%D0%B5-news760422.html", "text": "Едва ли има човек, който да не обича да си поспива. Изтръгването от царството на съня често е мъчително, особено ако е съпътствано от досадния звук на алармата. Далече по-приятно събуждане осигурява специален алармен часовник, който разчита на силата на ароматите, съобщава сайтът Ред ферит, цитиран от Дарик. Когато настъпи мигът за събуждане, алармата Сенсъруейк трио \"омекотява\" процеса, отделяйки приятни за обонянието ухания, например на океан, мента, кафе. Джаджата използва също светлини и нежни звуци, за да върне спящия човек по-възможно най-деликатен начин в света на будните. Създателите на ароматната аларма понастоящем събират средства за масовото й производство. Желаещите могат да се включат в кампанията със сума от 59 долара. Сподели:", "date": "2018.06.25", "title": "Как да превърнете ранното ставане в удоволствие?"}
{"url": "http://pik.bg/%D0%BD%D0%B0%D1%81%D0%BA%D0%BE-%D0%BC%D0%B5%D1%81%D0%B5%D1%87%D0%BA%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D1%80%D0%B5%D0%B4%D0%BD%D0%BE%D1%89%D0%BD%D0%B8%D1%8F-%D0%BE%D0%B1%D0%B8%D1%80-%D0%B2-%D0%B4%D0%BE%D0%BC%D0%B0-%D0%BC%D1%83-news760441.html", "text": "Танцьорът Наско Месечков проговори за наглата кражба, на която стана жертва преди време. „Не е приятно. Бяхме си вкъщи с децата. Влезли са докато спим. Когато се събудиш около 6 часа и осъзнаеш, че някой е бил до леглото ти, не е приятно”, разказа той пред Нова телевизия. Инцидентът е станал преди 2 седмици. Апашите били толкова нагли, че след дома на Месечков се прехвърлили на съседната къща. Оказва се, че семейството на хореографа не за първи път става жертва на нападение. „Като малка крадци са били вкъщи, докато спяхме”, споделя съпругата му Кремена. Охранителна фирма пази къщата на Месечков, камери наблюдават всяко едно кътче. Но крадците не се смущават. „Проникнали са през дограмата. Майка ми, която беше на гости, чула шума, но помислила, че е голямото дете. Тя обаче ги притеснила и те бързо се пренесли на съседната къща”, разказа още Месечков. Липсват техника, пари и ценни вещи. Взели са също дрехи и бельо. „Групите в района се знаят, но няма как да се хванат. Те не оставят следи”, добави той. „От този случай 24 часа аз съм охраната. Ставам посред нощ, пазя… Стоя, наблюдавам си камерите, все пак имаме деца”, каза още Месечков. Сподели:", "date": "2018.06.25", "title": "Наско Месечков проговори за среднощния обир в дома му"}
{"url": "http://pik.bg/%D1%88%D0%B0%D1%88-%D0%BC%D1%8A%D1%80%D1%82%D0%B2%D0%BE%D0%BF%D0%B8%D1%8F%D0%BD-%D0%B8%D0%B7%D0%BA%D0%B0%D1%80%D0%B2%D0%B0-%D0%B0%D0%BA%D1%8A%D0%BB%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D0%BF%D0%BE%D0%BC%D0%B8%D1%81%D0%BB%D0%B8%D1%85%D0%B0-%D0%B3%D0%BE-%D0%B7%D0%B0-%D1%83%D0%BC%D1%80%D1%8F%D0%BB-news760404.html", "text": "Пияница изкарва акъла на децата и преминаващите на ул. \"Сергей Румянцев\". Мъжът се е проснал и лежи неподвижно - като умрял. Щом го приближиш установяваш, от миризмата става ясно, че случаят е далеч по прозаичен - става въпрос за силна алкохолна интоксикация. Мъжът е сложил за възглавницата чувал със смет, съобщава \"Марица\". Лошото е, че край него минават деца и строги пловдивски дами. Сподели:", "date": "2018.06.25", "title": "ШАШ! Мъртвопиян изкарва акъла на пловдивчани! Помислиха го за умрял "}
{"url": "http://pik.bg/%D0%BF%D0%B8%D1%8F%D0%BD-%D1%82%D1%80%D0%B0%D0%B2%D0%B5%D1%81%D1%82%D0%B8%D1%82-%D0%BD%D0%B0%D0%BF%D0%B0%D0%B4%D0%BD%D0%B0-%D0%BF%D1%8A%D1%82%D0%BD%D0%B8%D1%86%D0%B8-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0-%D0%B0%D0%B2%D1%82%D0%BE%D0%B3%D0%B0%D1%80%D0%B0-news760417.html", "text": "Пиян транссексуален мъж нападна пловдивчани на автогара „Юг”. Грозната сцена се разиграла в средата на юни. Атрактивният мъж се клатушкал на автогарата и се бутал в чакащите на секторите. Отпивайки още от алкохолното питие в кутийка, травеститът започнал да псува хората и да ги нарича с нецензурни епитети. Търговците в района се принудили и повикали охранителите на обекта. Те помолили мъжа да напусне, но вместо да изпълни нареждането, той ги залял с бира и напсувал. Това наложило принудителното му извеждане. Това обаче не се понравило на подпийналия. Той отново се върнал на секторите и серията от ругатни и псувни продължила. Отново се намесили охранители и отново изхвърлили травестита. Минути по-късно, за трети път, агресивният мъж се върнал при чакащите. Чашата на търпение преляла и била викната полиция. Униформените използвали сила, тъй като пияният буйствал, набутали го в патрулката и го отвели във Второ районно. В сградата на полицията серията от арогантно отношение, псувни и обиди продължила, предава ТрафикНюз. Срещу агресивния мъж е започнало бързо производство. Преди години той е бил съден за кражба. Бил е хванат да плячкосва от хотели в Банско. След няколко дни престой в ареста, травеститът се явил пред магистратите в Пловдивския съд. „Доколкото помня, не съм обиждал никой, пийнах един галон, но не съм се закачал с никой. Дойдох тук при една моя колежка. Тя е мъж, който се чувства жена и заедно ходим по мъже”, разказал той в съдебна зала. Делото е отложено, тъй като обвиняемият се е явил без адвокат. Скоро се очаква Районен съд в Пловдив да се произнесе какво наказание да наложи на травестита. През това време той ще остане в ареста. Сподели:", "date": "2018.06.25", "title": "Пиян травестит нападна пътници на пловдивска автогара"}
{"url": "http://pik.bg/%D0%BF%D1%80%D0%B8%D0%BD%D1%86-%D1%83%D0%B8%D0%BB%D1%8F%D0%BC-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B9%D0%BE%D1%80%D0%B4%D0%B0%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%8A%D1%80%D0%B2%D0%B8%D1%8F%D1%82-%D0%B5%D1%82%D0%B0%D0%BF-%D0%BE%D1%82-%D0%B1%D0%BB%D0%B8%D0%B7%D0%BA%D0%BE%D0%B8%D0%B7%D1%82%D0%BE%D1%87%D0%BD%D0%B0%D1%82%D0%B0-%D0%BC%D1%83-%D0%BE%D0%B1%D0%B8%D0%BA%D0%BE%D0%BB%D0%BA%D0%B0-news760418.html", "text": "Принц Уилям пристигна в Йордания, първи етап от историческа визита в Близкия изток, която ще го отведе след това в Израел и палестинските територии, съобщи Франс прес, цитира бТВ. 36-годишният Уилям, втори в линията на наследяване на британския престол, бе посрещнат на военното летище \"Марка\" от йорданския престолонаследник, 23-годишния Хусейн бин Абдула. Той няма да се среща с крал Абдула Втори и съпругата му кралица Рания. Кралят замина в четвъртък за Вашингтон, където ще се срещне с американския президент Доналд Тръмп. Двамата ще обсъдят основните актуални въпроси в Близкия изток, включително израелско-палестинския конфликт. В Аман принц Уилям ще се срещне с млади йорданци, британски военни и сирийски бежанци. Сподели:", "date": "2018.06.25", "title": "Принц Уилям пристигна в Йордания, започна първият етап от близкоизточната му обиколка"}
{"url": "http://pik.bg/%D1%86%D0%B8%D0%BF%D1%80%D0%B0%D1%81-%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%B5-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BA%D0%BE%D0%B5%D1%82%D0%BE-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE-%D1%80%D0%B5%D1%88%D0%B5%D0%BD%D0%B8%D0%B5-news760421.html", "text": "Министър-председателят на Гърция Алексис Ципрас призова за ревизия на европейската система за предоставяне на убежище, за да може тежестта на грижите за бежанци да бъде споделена по-справедливо, предава гръцката информационна агенция АНА-МПА, цитира Фокус. Гръцкият премиер присъства на неформалната среща на държавни лидери в Брюксел посветена на миграцията в Европейския съюз. Според правителствените източници, предложенията на Ципрас са включвали по-голяма подкрепа за страните първоприемници на мигранти в Европа, подкрепа за транзитните държави и държавите на произход на бежанците, както и замяната на граничната агенция „Фронтекс“ със силна Европейска гранична и брегова охрана. Той е изразил сериозни резервации относно предложенията за центрове за задържане на бежанци от „затворен тип“ извън ЕС. Ципрас е отбелязал, че миграционният и бежански въпрос е европейско предизвикателство, което изисква европейско решение. Според него, едностранните действия подриват Европа, не водят до решения и подсилват антиевропейските и консервативни подходи. Гръцкият премиер е призовал за европейска инициатива на няколко нива върху този въпрос, поне от тези, които все още желаят Европа да разрешава проблемите си колективно. Сподели:", "date": "2018.06.25", "title": "Ципрас: Миграцията е европейско предизвикателство, което се нуждае от европейско решение"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B8%D1%81%D0%BA%D0%B0-%D0%B4%D0%B5%D0%BF%D0%BE%D1%80%D1%82%D0%B8%D1%80%D0%B0%D0%BD%D0%B5-%D0%BD%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8%D1%82%D0%B5-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B1%D0%B5%D0%B7-%D1%81%D1%8A%D0%B4%D0%B5%D0%B1%D0%BD%D0%B8-%D0%B4%D0%B5%D0%BB%D0%B0-news760409.html", "text": "Американският президент Доналд Тръмп заяви, че иска хората, влезли нелегално в САЩ, да бъдат незабавно връщани там, откъдето са дошли без никакви съдебни процедури, съобщава БТА. \"Не можем да позволим на всички тези хора да нахлуят в нашата страна. Когато някой влезе, трябва незабавно, без съдии или съдебни дела, да го върнем там, откъдето е дошъл. Нашата система е подигравка с добрата имиграционна политика, със закона и реда. Повечето деца идват без родители\", написа в Туитър президентът Тръмп. Сподели:", "date": "2018.06.25", "title": "Тръмп иска депортиране на нелегалните мигранти без съдебни дела"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D0%BF%D1%80%D0%B5%D0%B7-%D0%B4%D0%B5%D0%BD%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%B8%D0%B5%D0%BC-%D0%B2%D0%BE%D0%B4%D0%B0-news760443.html", "text": "Всички знаем колко е важно да се пие вода. Това е точно толкова важно, колкото е и дишането. Оказва се обаче, че тя е полезна по различен начин през различните части от деня. Ето кога през деня трябва да се пие вода : След ставане – 2 чаши вода Това ще помогне на организма ви да се хидратира и да „активирате“ вътрешните органи, прекарали последните 8 часа в покой. С двете чаши вода ще започнете „ударно“ деня си и ще забележите, че водата разсънва повече дори от кафето. Ако прибавите лимонов сок и мед, ефектът ще е наистина забележителен. 1 чаша вода – половин час преди хранене Водата участва във всички процеси по превръщането на храната в енергия. Затова е важно да пиете вода половин час преди хранене, за да подпомогнете храносмилането. Това означава не само, че ще можете да обработите добре храната и да извлечете важните хранителни вещества, но и ще решите евентуални проблеми с храносмилателната си система. Тя ще ви помогне да поддържате кръвното си нормално. Докато се къпете кръвното пада, особено при къпане с топла вода, а това при някои хора може да се окаже проблем. 1 чаша вода преди лягане Помага за намаляване на риска от сърдечен или мозъчен удар, защото нормализира кръвното. И като казваме 1 чаша, имаме предвид между 200 и 250 мл вода. Сподели:", "date": "2018.06.25", "title": "Ето кога през деня трябва да пием вода "}
{"url": "http://pik.bg/%D1%81%D0%B0%D1%88%D0%BA%D0%B0-%D0%B2%D0%B0%D1%81%D0%B5%D0%B2%D0%B0-%D0%B7%D0%B0%D0%B3%D1%83%D0%B1%D0%B8-%D0%BD%D0%B0%D0%B4%D0%B5%D0%B6%D0%B4%D0%B0-%D1%87%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%BF%D0%B0%D1%81%D0%B8-%D0%BE%D1%87%D0%B8%D1%82%D0%B5-%D1%81%D0%B8-news760438.html", "text": "От няколко години Сашка Васева води битка за възстановяване на зрението на дясното си око, като многократно е споделяла, че все се надява да стане чудо и да прогледна отново. Дупнишката Мадона е обиколила почти всички чудодейни извори в страната, за които близки и приятели и разказвали, че вършат чудеса. Молела се на Бог и в параклиса в двора на къщата си в Ресилово. Била сигурна, че Господ я чува, че може да забави помощта, но в крайна сметка щял да й помогне, защото знаел колко много е искрена и колко е важно да бъде здрава, за да помага на децата си, пише седмичник. „Трудно свиквам с мисълта, че загубих дясното си око. Почти нищо не виждам. Имам атрофия на зрителния нерв, което означава смърт за зрителния орган. Лекарите казаха, че са безсилни и не могат да ми помогнат. Следим състоянието на лявото око, очното налягане, ходя редовно на прегледи, но ми е трудно. С лявото нещата също не са наред. Леко ми мрежелее на моменти. За една жена като мен – свикнала със суетата, със сцената – това е кошмар. Научена съм да се справям сама в живота, а сега се налага да ползвам чужда помощ. Ето, не шофирам, а си вземам такси или някой друг шофира вместо мен. Моля дъщеря ми Христина-Елена да ми вкарва номера на приятели в телефона, да ми казва кой ми звъни, записва разни неща, които са важни за мен – примерно за участия. Въобще, правя неща, каквито до този момент не съм правила. Аз съм много вярваща в Бог. И все си повтарям, че няма как да няма как. Въпреки това – помощ не получавам от никъде. А съм била почти на всички чудодейни извори в страната. Мила съм си очите с вълшебната вода, слушала съм десетки истории на кой помогнала, при мен обаче уви, чудото не стана”, разкрива пред „Уикенд” изпълнителката на „Левовете в марки”. Сподели:", "date": "2018.06.25", "title": "Сашка Васева загуби надежда, че може да спаси очите си"}
{"url": "http://pik.bg/%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-%D0%BE%D0%B1%D0%B5%D1%89%D0%B0-%D0%B4%D0%B0-%D1%81%D0%B8-%D0%B2%D1%8A%D1%80%D0%BD%D0%B5-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%B2%D1%8A%D1%80%D1%85%D1%83-%D1%81%D0%B5%D0%B2%D0%B5%D1%80%D0%BD%D0%B0-%D1%81%D0%B8%D1%80%D0%B8%D1%8F-%D0%B0%D0%BA%D0%BE-%D1%82%D1%80%D1%8F%D0%B1%D0%B2%D0%B0-%D0%B8-%D1%81%D1%8A%D1%81-%D1%81%D0%B8%D0%BB%D0%B0-news760445.html", "text": "Сирийската армия ще си върне контрола над Северна Сирия със сила, ако бунтовниците откажат да се предадат, каза президентът Башар Асад в интервю за руската телевизия НТВ, цитирано от Ройтерс. \"Избрахме два пътя: първият и най-важен е помирението. Вторият път е да атакуваме, ако терористите не се предадат и откажат да сключат мир\", каза той, цитиран от БНР. Асад каза, че няма да приеме западно финансиране за възстановяване на Сирия. \"Имаме достатъчно сили да си възстановим страната. Ако нямаме пари, ще вземем от нашите приятели, от живеещите в чужбина сирийци\", заяви той. Сподели:", "date": "2018.06.25", "title": "Башар Асад обеща да си върне контрола върху Северна Сирия, ако трябва и със сила"}
{"url": "http://pik.bg/%D0%BA%D0%B0%D0%BF%D1%80%D0%B8%D0%B7%D0%B8%D1%82%D0%B5-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%BE%D0%B2%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D1%81-%D0%B4%D1%8A%D0%B6%D0%B4-%D0%BE%D0%B1%D0%BB%D0%B0%D1%86%D0%B8-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D0%BA%D0%B0%D1%80%D1%82%D0%B0-news760410.html", "text": "През нощта над по-голямата част от страната времето беше предимно ясно. Днес над западната половина от страната ще има временни увеличения на облачността и на места, главно в планинските райони ще превали и прегърми. Над Източна България ще преобладава слънчево време. Ще духа слаб до умерен вятър от изток-североизток. Максималните температури ще са между 24° и 29°, в София около 24°. Такава е прогнозата на Националния институт по метеорология и хидрология към БАН. По Черноморието ще бъде предимно слънчево с временни увеличения на облачността. Ще духа до умерен североизточен вятър. Максимални температури по крайбрежието: 22-24°. Температурата на морската вода е 24-25°. Вълнението на морето ще бъде 2-3 бала. В планините ще се развива купесто-дъдовна облачност и на места ще има краткотрайни валежи от дъжд и гръмотевици. Ще духа до умерен югоизточен вятър. Максималната температура на височина 1200 метра ще е около 16°, на 2000 метра – около 8°. Във вторник и сряда, под влияние на средиземноморски циклон, ще се създаде обстановка с валежи и гръмотевични бури. Има повишена вероятност валежите да са интензивни и значителни по количество. Сподели:", "date": "2018.06.25", "title": "КАПРИЗИТЕ НА ВРЕМЕТО! Новата седмица започва с дъжд, облаци и гръмотевици (КАРТА)"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-10-%D0%B4%D1%83%D1%88%D0%B8-%D0%B3%D0%BE%D1%82%D0%B2%D0%B5%D0%BB%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8-news760446.html", "text": "Десет души, свързани с радикалната крайна десница, са арестувани във Франция от антитерористичните сили, в хода на разследване за план за нападения срещу мюсюлмани, предаде Франс прес, като се позова на съдебни източници. Заподозрените планирали прояви на насилие срещу хора от мюсюлманското вероизповедание, съобщи Франс прес, като цитира източник, близък до следствието. Те организирали нападения срещу мишени, свързани с радикалния ислям. Два от арестите са извършени в главния град на Корсика - Ажаксио, посочва Франс прес, цитиран от БНР. Сподели:", "date": "2018.06.25", "title": "Френските власти арестуваха 10 души, готвели нападения срещу мюсюлмани"}
{"url": "http://pik.bg/%D1%81%D0%BE%D1%84%D0%B8%D1%8F-%D0%BF%D0%BE%D0%B4-%D0%B1%D0%BB%D0%BE%D0%BA%D0%B0%D0%B4%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B8%D1%82%D0%B5-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%82%D0%B2%D0%B0%D1%80%D1%8F%D1%82-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D0%BA%D0%BB%D1%8E%D1%87%D0%BE%D0%B2%D0%B8--news760455.html", "text": "Около 250 автобуса от цялата страна и около 50 тежкотоварни автомобила ще се включат в днешния национален протест в София срещу подготвения законопроект за създаването на Българска автомобилна камара. Според превозвачите тази камара няма да реши проблемите в сектора им, а ще ги задълбочи. Превозът на пътници няма да бъде преустановен. В 10 ч. около 50 автобуса ще паркират на площада пред храм-паметника \"Св. Александър Невски\", а останалите автобуси ще започнат да се подреждат в крайната дясна лента на бул. \"Цариградско шосе\" в посока центъра на София. Час по-късно автобусните превозвачи с превозните си средства в мирно шествие по булевардите \"Цар Освободител\", \"Мария Луиза\" до Централната автогара в София ще демонстрират несъгласието с готвения закон за създаването на Автомобилната камара. Според бранша тази структура ще бъде неефективна, ще контролира сама себе си и ще изземе функциите на Изпълнителната агенция \"Автомобилна администрация\". Ивайло Константинов от Националното сдружение на автобусните превозвачи коментира: \"Конкурент да контролира конкурент. Опасността е от това да се въведе допълнителна частна корупция, така да се каже.\" От Камарата на автомобилните превозвачи в България също не са съгласни със създаването на въпросната камара, затова и те ще се присъединят към колегите си от пътническия транспорт и ще паркират тирове по бул. \"Цариградско шосе\", предава БНР. Заради протеста на автобусните превозвачи в столицата в понеделник се налагат промени в движението. От 9.00 часа до приключване на мероприятието на 25 юни е разрешено паркирането на автобусите, които участват в шествието на крайна дясна лента на бул. „Цариградско шосе“ между 7-ми километър и отклонението откъм бул. „М. Еминеску“ в посока център, извън обхвата на спирките на масовия градски транспорт и зоните за престрояване, информира sofia.utre.bg. От 7.00 часа до приключване на мероприятието на 25 юни ще е забранено паркирането, с изключение на автобусите, участващи в шествието, на севрозападната част на пл. „Св. Ал. Невски“ между ул. „Оборище“ и ул. „11-ти август“ и на югоизточната част на пл. „Св. Александър Невски“ между ул. „Оборище“ и ул. “Шипка“. Шествието ще премине по маршрута: -от 11.00 часа от пл. „Св. Александър Невски“ по ул. „15 –ти ноември“, надясно по бул. „Цар Освободител“, надясно по бул.“Кн. Мария Луиза“ до Централна автогара София. Сподели:", "date": "2018.06.25", "title": "СОФИЯ ПОД БЛОКАДА! Автобусните превозвачи излизат на протест, затварят столицата на ключови места"}
{"url": "http://pik.bg/%D0%BD%D0%B0%D0%B4-5-%D1%85%D0%B8%D0%BB%D1%8F%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%B2-%D1%81%D0%BE%D0%BB%D1%83%D0%BD-%D1%81%D1%80%D0%B5%D1%89%D1%83-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news760449.html", "text": "Над 5000 души протестираха в гръцкия град Солун срещу споразумението с Македония, целящо да уреди спора за името на бившата югославска република, предаде Асошиейтед прес, цитира БНР. Демонстрантите се включиха в шествие до македонското консулство в Солун, а после се отправиха към офисите на двете политически сили, които са партньори в управляващата коалиция в Гърция - СИРИЗА и \"Независими гърци\". Протестиращите хвърляха бутилки и столове пред партийните представителства. За да ги отблъснат полицаите използваха сълзотворен газ и зашеметяващи гранати. Не беше съобщено за пострадали хора, а от полицията обявиха, че няма арестувани. Сподели:", "date": "2018.06.25", "title": "Над 5 хиляди протестираха в Солун срещу споразумението за името на Македония"}
{"url": "http://pik.bg/%D1%81%D1%82%D0%B0%D1%80%D1%82%D0%B8%D1%80%D0%B0-%D0%BD%D0%BE%D0%B2%D0%B8%D1%8F%D1%82-%D0%B0%D1%80%D1%85%D0%B5%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%B8-%D1%81%D0%B5%D0%B7%D0%BE%D0%BD-%D0%BD%D0%B0-%D0%BF%D0%B5%D1%80%D0%BF%D0%B5%D1%80%D0%B8%D0%BA%D0%BE%D0%BD-news760456.html", "text": "Археологическите разкопки на Перперикон край Кърджали и Мисионис до Търговище се подновяват от днес, съобщи ръководителят на двата екипа проф. Николай Овчаров. И на двата обекта ще се работи до средата на септември. \"Вече две години подред ние работим в южния квартал на Перперикон. Става дума за огромни квартали, така че той ще се копае 15-16 години поне, за да може да бъде цялостно разкрит. И тази година вече планираме да свържем южния квартал, разкопаното от него до този момент, с двореца-светилище съответно с Акропола.\" Проф. Николай Овчаров уточни, че за разкопките на Перперикон са предвидени 250 хиляди лева, а за тези в средновековния град Мисионис - 150 хиляди. Сподели:", "date": "2018.06.25", "title": "Стартира новият археологически сезон на Перперикон"}
{"url": "http://pik.bg/%D0%B5%D1%82%D0%BE-%D0%BA%D0%BE%D1%8F-%D0%B5-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B3%D1%80%D0%B5%D1%88%D0%BA%D0%B0-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news760416.html", "text": "Когато приключите, мислите, че всичко е свършило. Но не е така. Разменяйте нежности с половинката си и тя винаги ще се връща за повече, показва проучването, което реализира Центъра за сексуално образование в Канада. В това изследване са участвали 2400 възрастни хора, които отговаряли на въпроси за последния полов акт. От жените, които се радват на обмен на нежности с партньора шест до десет минути след полов акт, цели 71% от тях оценяват секса като „много задоволителен“. За сравнение, само 41% от жените, които разменят по-малко нежности с партньора си след секс, оценили същия като добър. Професорът по хуманна сексуалност др. Робин Милхаузен казва, че интимността след секс е еднакво важна за жената, както и любовната игра. Вероятната причина за това е, че в женското (но и в мъжкото) тялото след секс се увеличава количеството на окситоцин, хормон, заради който се чувства необходимостта от близост, казва Милхаузен. Тя добавя, че жените след секс се чувстват уязвими, а по-големият обмен на нежности им внушава чувство за сигурност. „Това е един от най-добрите начини за подобряване на вашата връзка. Много е важно, а мъжете често пропускат тази възможност, да се свържат по-дълбоко със своята половинка „, казва доктор Робин. Сподели:", "date": "2018.06.25", "title": "Ето коя е най-голямата грешка в леглото "}
{"url": "http://pik.bg/%D1%86%D0%B8%D0%BF%D1%80%D0%B0%D1%81-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F-%D0%B7%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B5-%D1%81%D0%B0-%D0%BD%D0%BE%D0%B2%D0%B8-news760493.html", "text": "\"Мисля, че за повечето от тези проекти имаше опити опити да бъдат приложени\", каза Ципрас след лидерската среща на ЕС, на която бе представен планът. \"Смятам, че в крайна сметка трябва да разберем, че се изправени пред моного тежък проблем и трябва да се справим с него, но в рамките на международното законодателство и нещо повече, в рамките на нашите общи принципи и ценности - хуманни принципи и ценности\", заяви министър-председателят на южната ни съседка. Малтийският премиер Джоузеф Мускат, който предупреди за изостряне на имиграционния спор, каза, че страните от ЕС вероятно са готови да извършат промени в начина, по който общността подхожда към имиграцията. Много от предложенията на Италия за промяна на имиграционната политика на Европейския съюз са представяни и преди, заяви гръцкият министър-председател Алексис Ципрас, цитиран от ДПА. Сподели:", "date": "2018.06.25", "title": "Ципрас: Италианските предложения за ограничаването на имиграцията не са нови"}
{"url": "http://pik.bg/%D0%B7%D0%B0%D0%B3%D1%83%D0%B1%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%82%D0%B5-%D0%BD%D0%B8-%D1%81%D1%82%D1%80%D1%83%D0%B2%D0%B0%D1%82-1-%D0%BC%D0%BB%D1%80%D0%B4-%D0%BB%D0%B5%D0%B2%D0%B0-%D0%B3%D0%BE%D0%B4%D0%B8%D1%88%D0%BD%D0%BE-news760477.html", "text": "Загубите от катастрофите у нас възлизат на над 1 млрд. лева годишно, сочат част от данните в доклад на вътрешния министър Валентин Радев до Министерския съвет. В документа се посочва, че само изплатените пари по \"Каско\" и задължителната застраховка \"Гражданска отговорност\" възлизат на около 700 млн. лева за последната отчетна година. Допълнено е и че това са само част от направените разходи във връзка с вече състояли се катастрофи. Проверка на \"Монитор\" показва, че останалите пари възлизат на близо 400 млн. лева. Те са основно изплатени за обезщетения за загинали и пострадали, както и за подобряване на пътната инфраструктура, за превенция и за закупуване на нова техника за служителите на Пътна полиция, с която да се предотвратяват инцидентите. Така сумата набъбва на над 1 млрд. лева годишно. Само за сравнение в САЩ загубите от катастрофите се изчисляват на 1,2 млрд. долара годишно, където населението е над 320 млн. души. Данните от доклада показват още, че през 2017 година в страната са регистрирани 6888 тежки пътнотранспортни произшествия, при които са загинали 682 и са ранени 8680, от които 6737 леко и 1943 тежко. \"За първи път след тригодишен ръст на жертвите на пътнотранспортните произшествия през 2017 година тази тенденция бе преустановена и се постигна намаление по всички показатели, на тежките пътнотранспортните произшествия с 516, на убитите с 26 и на ранените с 694\", посочва пък една от положителните точки в документа. Един от изводите в доклада посочва, че смъртността по нашите пътища е една от най-високите сред държавите членки на ЕС – 95 убити на 1 милион жители за 2017 г. при средно ниво за Европейския съюз – 49, а в някои страни членки и под 30 загинали. Това не е случайно. Тези големи разлики са отражение на различията в основните фактори, определящи безопасността на движението - поведението на участниците в движението, нивото на безопасност на пътната инфраструктура, пасивната и активна безопасност на автомобилния парк, качеството на доболничната и специализираната медицинска помощ. Сподели:", "date": "2018.06.25", "title": "ЗАГУБИ! Катастрофите ни струват 1 млрд. лева годишно "}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D1%83%D0%B2%D0%B5%D1%80%D0%B5%D0%BD-%D0%B2-%D1%83%D1%81%D0%BF%D0%B5%D1%85%D0%B0-%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-news760458.html", "text": "Македонският премиер Зоран Заев обяви, че е уверен в успеха на референдума за името на страната, за свикването на кокто започна консултации. Това заяви той в интервю за \"Политика\", цитирано от Агенция МИА. По думите му, не президентът Георге Иванов, а народът ще реши този въпрос. Така той коментира позицията на държавния глава относно споразумението с Атина. Това се случва на фона на продължаващи протести и в Македония, и в Гърция след постигнатото споразумение между двете правителства. Документът но обществото и в двете държави е дълбоко разделено по темата. Заев също така държи на проевропейския път на страната си, но в същото време е за добри двустранни отношения както със съседните държави, така и с Русия. трябваше да сложи край на дългогодишния спор, Сподели:", "date": "2018.06.25", "title": "Македонският премиер уверен в успеха на референдума за името"}
{"url": "http://pik.bg/%D0%BD%D0%BE%D0%B2%D0%B0-%D0%BC%D0%BE%D0%B4%D0%B0-%D1%83%D1%87%D0%B5%D0%BD%D0%B8%D1%87%D0%BA%D0%B8-%D1%81%D0%B5-%D0%B1%D0%B8%D1%8F%D1%82-%D0%B6%D0%B5%D1%81%D1%82%D0%BE%D0%BA%D0%BE-%D0%B2%D1%8A%D0%B2-%D1%84%D0%B8%D0%B7%D0%BA%D1%83%D0%BB%D1%82%D1%83%D1%80%D0%B5%D0%BD-%D1%81%D0%B0%D0%BB%D0%BE%D0%BD---%D0%BA%D0%BB%D0%B8%D0%BF%D1%8A%D1%82-%D0%BD%D0%B0%D0%B1%D1%80%D0%B0-%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B0-%D0%BF%D0%BE%D0%BF%D1%83%D0%BB%D1%8F%D1%80%D0%BD-news760485.html", "text": "В социалните мрежи отново се разпространява видеоклип, на който се вижда насилие в училище. Боят е между две момичета и е станал в салона по физическо. На видеото ясно се вижда как едното момиче хваща другото за косата и започва да го удря и скубе. Момичето с черната рокля се опитва да се измъкне, но дълго време не успява. Майката на потърпевшата Ренета Загорова обясни пред Би Ти Ви, че видеоклипът се е разпространил в цяла Павел Баня изключително бързо. „Аз го получих от брат си, за броени часове се е разпространил”, коментира тя. По думите ѝ това е вторият подобен видеоклип в рамките на 10 дни. Според нея на първото видео жертва на насилието е насилничката на дъщеря ѝ. „Явно навлиза някаква нова мода между децата. Планират се такива събирания и побоища върху момичета”, коментира Загорова. По думите ѝ между двете момичета е имало неразбирателство, но никога не се е стигало до физическа саморазправа. Загорова е разговаряла и с родителите на другото момиче, като и двете семейства съветвали децата си да не влизат в контакт едно с друго. Според историята на Загорова насилието е станало във физкултурния салон, в който по това време не е имало учител. „Това, което ми каза дъщеря ми – тя била в салона и ритала топка, когато другото момиче влиза и се насочва директно към нея”, каза Загорова. По думите ѝ трябвало да има учител в салона на училището, но в този ден децата имали колоездене и той бил навън. Учителят по физическо Георги Георгиев заяви, че не „обърнал внимание на случката”, защото момичетата нямали видими белези от боя по себе си. Директорката на училището Ганка Гогова пък не била на работа в конкретния ден и приела семейството на потърпевшото момиче в дома си, където разговаряли. Тя преценила, че със ситуацията могат да се справят от ръководството на училището и не подала сигнал за насилието. Според класния ръководител на двете момичета Иван Калчев видеоклипът може да е провокация, защото камерата започва да снима преди самия побой. Ренета Загорова заяви, че до момента не е потърсена от ръководството на училището и не знае какво са предприели след първоначалния сигнал. Сподели:", "date": "2018.06.25", "title": "НОВА МОДА! Ученички се бият жестоко във физкултурен салон - клипът набра невиждана популярност (ШОКИРАЩО ВИДЕО)"}
{"url": "http://pik.bg/%D1%83%D0%B1%D0%B8%D1%85%D0%B0-%D1%82%D1%83%D1%80%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D0%B4%D0%BE%D0%BA%D0%B0%D1%82%D0%BE-%D0%B3%D0%BB%D0%B0%D1%81%D1%83%D0%B2%D0%B0-news760498.html", "text": "Т Няколко души се спречкаха в една от секциите и скандалът прерасна в стрелба. Няколко куршума раниха смъртоносно активиста на местното подразделение на Добрата партия Мехмет Дурмаз. \"Нашият колега и приятел бе убит подло. Това престъпление бе извършено от подлеци\", се посочва в пост на политическата формация в Twitter. Ръководството на партията изрази съболезнования на близките на покойния. На изборите за президент и парламент държавният глава на югоизточната ни съседка Реджеп Ердоган спечели пореден мандат, а неговата политическа сила – Партията на справедливостта и развитието (ПСР) мнозинство в органа на законодателната власт. Малко след обявяването на резултатите от най-голямата опозиционна сила и най-старата политическа формация Народнорепубликанската партия обвиниха Избирателната комисия в манипулиране на резултатите от вота 2 в 1. Междувременно РИА Новости съобщи интересен факт от избирателен участък в град Мангават (провинция Анталия). Членове на избирателна комисия намериха бюлетина, на която бе изписано на ръка името на руския президент Владимир Путин. урски политик е една от двете жертви при вчерашната стрелба в източния град Ерзурум, написа анкарският в. Хюриет. Сподели:", "date": "2018.06.25", "title": "Убиха турски политик докато гласува"}
{"url": "http://pik.bg/%D1%81%D1%82%D0%BE%D1%82%D0%B8%D1%86%D0%B8-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-%D0%BB%D1%8F%D1%82%D0%BD%D0%BE%D1%82%D0%BE-%D1%81%D0%BB%D1%8A%D0%BD%D1%86%D0%B5%D1%81%D1%82%D0%BE%D0%B5%D0%BD%D0%B5-%D0%B2-%D0%BA%D0%B0%D0%B1%D0%B8%D0%BB%D0%B5-%D1%81%D0%BD%D0%B8%D0%BC%D0%BA%D0%B8-news760527.html", "text": "Стотици хора се събраха да почетат древните обичаи и да посрещнат най-дългия ден в археологическия резерват „Тракийски и античен град Кабиле“. Събитието се организира за  поредна година от Регионален исторически музей – Ямбол. Най-старата изба в региона „Вила Ямбол“ се включи с виното Kabile, кръстено на едноименния тракийски град. Всичко започна още преди изгрева на слънцето с танц на жриците в подножието на Зайчи връх.  Ритуално факелно шествие поведе публиката до върха, където е светилището. Там посетителите успяха да се заредят с енергията на първите утринни лъчи и да бъдат свидетели на възстановка на древен тракийски ритуал по посрещане на слънцето на скалното светилище на Великата богиня-майка Кибела. „Когато първият слънчев лъч е преминавал през скалния улей и е огрявал образа на богинята Кибела, изсечен в скалата, древните траки са разбирали, че е дошъл най-дългият ден“, коментираха още организаторите. А желаещите да се включат в събитието се увеличават от година на година. Събитието продължи с представяне на „слънчева храна“, приготвена от ученици от Професионална гимназия по хранителни технологии и туризъм Ямбол и, разбира се, с вино. Най-ранните писмени сведения за производството на вино от траките са от Омир. „Писмени свидетелства подчертават, че за разлика от елините, траките не разреждат виното с вода. Нещо повече - правили са го именно в нашия регион, при това много качествено“, убедени са историците.  Архитектурният резерват “Тракийски и античен град Кабиле” се намира на 8 км от гр. Ямбол. „В историографията за Древна Тракия Кабиле е бил важен политически, икономически и религиозен център, възникнал в края на ІІ и началото на І хил.пр.Хр. По-късните исторически извори свързват Кабиле с колонизаторската дейност на македонския владетел Филип ІІ и походите му в Тракия. При царете Спарток и Скосток, в началото на ІІІ в.пр.Хр., става столица на одриската държава, а по-късно е единственият град  от вътрешността на Тракия със собствено монетосечене. Кабиле край Ямбол е единственото място, където се посреща лятното слънцестоене. Едноименната марка на “Вила Ямбол“ Kabile носи името на античния тракийски град в знак на почит към традициите на региона като винопроизводител. Според производителя именно традициите са силната връзка между минало и бъдеще, на която трябва да се залага, особено във винопроизводството. Регионът на Ямбол е известен с добрите си климатични условия за производство на качествени напитки, а „Вила Ямбол“ е сред ключовите производители там. На серията вина Kabile е изобразена именно богинята-майка Кибела - закрилница на земите и лозята, първородна сила зад всяко вино. Тази марка е сред най-награждаваните на световни конкурси. Сподели:", "date": "2018.06.25", "title": "Стотици посрещнаха лятното слънцестоене в Кабиле (СНИМКИ)"}
{"url": "http://pik.bg/%D0%B4%D0%B8%D0%BB%D1%8F%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D1%81%D0%BE%D1%84%D0%B8%D1%8F-news760528.html", "text": "Както повечето родни звезди, които започнаха да се изнасят от столицата, така и Диляна Попова запали колата за поредната си ваканция. Истината е, че моделката се наслаждава на слънчевите лъчи за трети път тази година, като само преди няколко месеца посети Карибите и Малдивите. Тези дни красавицата сподели поредната доза снимки в профила си в Инстаграм с нова фотосия по бански. От поста ù обаче не става ясно за точното място, което е избрала за плажуване, но е видно, че този път тя се намира в китна къщичка между много зеленина. Въпреки, че този път е предпочела да запази пълна мистерия около локация си, едно със сигурност е ясно – Попова изглежда в чудесна форма. Сподели:", "date": "2018.06.25", "title": "Диляна Попова избяга от София"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D0%BF%D1%80%D0%B0%D1%89%D0%B0-%D0%BE%D1%81%D1%82%D0%B0%D0%BD%D0%BA%D0%B8%D1%82%D0%B5-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%BE%D1%81%D0%BB%D1%83%D0%B6%D0%B5%D1%89%D0%B8-%D0%B2-%D1%81%D0%B0%D1%89-%D0%B8%D1%81%D0%BA%D0%B0-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B4%D0%B0-%D1%81%D0%BF%D0%B0-news760444.html", "text": "Докато Северна Корея се подготвя да изпрати останките на няколкостотин американски военнослужещи, убити в Севера по време на Корейската война, правителството в Пхенян призова Вашингтон да спазва своята част от сделката, предава Sputnik, цитира Фокус. „Те вече изпратиха, или са в процеса на изпращане, останките на нашите велики герои, които загинаха в Северна Корея по време на войната“, заяви президентът на САЩ Доналд Тръмп в четвъртък. Почти 40 000 американци са загинали в Корейската война, между 1950 и 1953, докато тази цифра за корейците е 5 милиона. Според оценките около 5 300 тела на американски военнослужещи са били оставени, след като САЩ се изтеглят от Севера. Това е първото усилие за връщане на останките от 2005 година насам. Военните сили на САЩ започнаха да транспортират 100 дървени „временни транзитни сандъци“ към демилитаризираната зона между Северна и Южна Корея в събота, за да получат останките на около 250 американски военнослужещи, чиито тела са оставени по време на корейско-китайската офанзива изтласкала САЩ и съюзните им сили от Северна Корея във финалните месеци на войната, пише американското издание The New York Times. Предаването ще се случи в Пханмунджом, така нареченото „село на примирието“, което се намира в демилитаризираната зона. „Пътят към старателно изпълнение на съвместното споразумение между Северна Корея и САЩ и пътят към осигуряването на общите интереси на народите на двете държави, както и мирът, сигурността и просперитетът на корейския полуостров и в света“, заявиха от Северна Корея, цитирани от агенция „Yonhap“. Сподели:", "date": "2018.06.25", "title": "Северна Корея  изпраща останките на американските военнослужещи в САЩ, иска Вашингтон да спазва споразумението"}
{"url": "http://pik.bg/%D0%BC%D0%B5%D1%82%D0%B5%D0%BE%D1%80%D0%B8%D1%82-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%BD%D0%B0%D0%B4-%D1%80%D1%83%D1%81%D0%B8%D1%8F-%D0%B2%D0%B8%D0%B4%D0%B5%D0%BE-news760501.html", "text": "Малък метеорит се е взривил в небето близо до гр. Липецк в Русия миналата седмица, съобщава онлайн изданието CNET. Това се е случило на 21-ви юни малко след 4 ч. сутринта местно време, като няма данни за пострадали и нанесени щети. Кадри от взрива на метеорита се появиха и в YouTube. По данни на НАСА експлозията на метеорита е била с еквивалент на около 2,8 килотона. Това я прави най-мощната метеоритна експлозия в атмосферата от началото на годината от общо 19. Въпреки това този метеорит бледнее по мощност спрямо метеорита над Челябинск през 2013 г. Неговата експлозия беше с еквивалента на 440 килотона. Размерът на метеорита над Липецк не е ясен. НАСА изчислява, че се е движил с около 51 800 км/ч и е експлодирал на около 27 км. височина. Най-близкият до България наблюдаван взривил се метеорит за периода от 1988 г. до 2018 г., за който има официални данни, е бил в югоизточните части на Румъния на 7 януари 2015 г. Неговата експлозия е била с мощност 0,4 килотона. Сподели:", "date": "2018.06.25", "title": "Метеорит се взриви над Русия (ВИДЕО)"}
{"url": "http://pik.bg/%D0%B0%D0%BB%D0%BA%D0%BE%D1%85%D0%BE%D0%BB%D0%BD%D0%B8-%D0%BF%D0%B0%D1%80%D0%B8-%D0%BA%D1%83%D0%BA%D0%B0%D1%82%D0%B0-%D1%81%D0%B5-%D0%BD%D0%B0%D0%BB%D0%B8%D0%B2%D0%B0-%D1%81-%D1%83%D0%B8%D1%81%D0%BA%D0%B8-%D0%BD%D0%B0-%D0%BC%D0%BE%D1%80%D0%B5%D1%82%D0%BE-%D1%81%D0%BD%D0%B8%D0%BC%D0%BA%D0%B0-news760519.html", "text": "Уиски, бира, вино, водка - як запой си устроиха участниците в новия сериал \"Ускорение\", като до премиерата му май остават не дни, а няколко... каси алкохол. \"Здраво бачкаме\", коментира един от режисьорите на продукцията на Митовски - Мартин Макариев. Той дори пусна кадър, как точно \"работи\" снимачният екип - с няколко каси алкохол на масата и пачки с пари. Продукцията е с международно участие - в нея са намесени хора от Италия, Франция, Израел и други страни. Сред звездния състав са любими лица от сериала \"Под прикритие\" Александър Сано-Косъма, Мариан Вълев-Куката, Михаил Билалов-Джаро. В момента екипът снима на морето сцени с авто преследвания, а криминалният елемент са нелегалните залагания и всичко, което ги съпътства - бензинови пари, изгорели гуми, мацки с къси поли, скъпи коли и разбира се, адреналин и купища пари, пише ежедневник. Куката вече пусна няколко скандални кадъра от снимките на \"Ускорение\". На тях ясно се вижда, че екипът, освен да работи здраво, полива и качествено. Макариев също си пусна снимки, като се щракна с куп бутилки на масата - кои пълни, кои празни... В приключението с него е и съпругата му Луиза Григорова, която също има роля в \"Ускорение\". Главната женска роля е поверена обаче на швейцарката Жули Ордон. Роля в сериала има и актьорът Джон Савидж, познат от \"Коса\", \"Тънка червена линия\" и \"Салвадор\". Сподели:", "date": "2018.06.25", "title": "АЛКОХОЛНИ ПАРИ! Куката се налива с уиски на морето (СНИМКА)"}
{"url": "http://pik.bg/%D1%82%D0%B5%D0%B7%D0%B8-5-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D0%B8%D0%B7%D0%B4%D0%B0%D0%B2%D0%B0%D1%82-%D1%87%D0%B5-%D0%BD%D0%B5-%D0%BF%D1%80%D0%B8%D0%B5%D0%BC%D0%B0%D1%82%D0%B5-%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%BE-%D0%BF%D1%80%D0%BE%D1%82%D0%B5%D0%B8%D0%BD-news760505.html", "text": "Протеините са основните градивни елементи на мускулите в тялото ни. Затова, ако искате да имате фигурата, за която винаги сте мечтали, добре е да се погрижите и за храната, която им давате, а не само за фитнес и диета, пише тялото.бг. Липсата на достатъчно протеини в тялото може да доведе до други последствия, не само отслабване на мускулите. Ето какви са те: 1. Тялото ви го иска Телата ни са умни. Ако не получавате достатъчно протеини, един от първите начини, по които тялото ви показва това, е да пожелае храни, богати на протеини. Ако ви се хапва голям омлет за закуска или пилешко за обяд, дайте на тялото си нужната доза протеин. Винаги можете да се придържате към вегетариански варианти като овесен хляб с масло от маслини и семена или боб, ако предпочитате. 2. Често боледувате Протеинът ни помага да поддържаме клетките на имунната система здрави и работещи. Нашите имунни клетки се нуждаят от достатъчно протеин, за да се ремонтират и да се размножават. Без достатъчно протеини, имаме много по-голям риск да се подадем на всички микроби, на които сме изложени, пише Iwoman.bg 3. Раните ви зарастват бавно Нашето тяло се нуждае от протеин за възстановяване. Ето защо спортистите търсят протеинова закуска след продължителна или интензивна тренировка. Телата ни се стремят да поправят мускулите. Използваме протеин за отглеждане на нови клетки, тъкани и кожа. Така че, ако сте се порязали миналата седмица, а раната все още не заздравява, добре е да преосмислите диетата си. 4. Глезените ви са подути Протеинът е необходим за много неща. В допълнение към лечението на тялото ни, той също така кара нещата да вървят гладко. От ключово значение е за изтеглянето на течност обратно в кръвоносните съдове и за невъзможността да попадне в други тъкани. Протеинът помага да се върне солта обратно в кръвоносните съдове, което след това привлича течността обратно. Когато течността изтече от тези кръвоносни съдове и седи в нашите тъкани, това води до оток. Ето защо, ако усещате глезените си подути, то причината може да е недостатъчното количество протеин, което давате на тялото си. 5. Страдате от косопад Тъй като нашата коса е съставена предимно от протеини, тя може да алармира, че имате недостиг. Ако тялото ви е с ниско съдържание на белтъчини и не го замествате, умът ви ще компенсира чрез издърпване на протеина от несъществените части на тялото, като например косата. След като косата ви не получи необходимите хранителни вещества, тя започва да пада. Ако сте забелязали повече коса по четката, отколкото обикновено, погледнете храната, за да сте сигурни, че приемате достатъчно протеин. Сподели:", "date": "2018.06.25", "title": "Тези 5 признака издават, че не приемате достатъчно протеин"}
{"url": "http://pik.bg/%D0%B8%D0%B7%D0%B3%D0%BE%D1%80%D1%8F%D0%BB-%D0%BF%D0%B0%D1%80%D0%B0%D0%BA%D0%BB%D0%B8%D1%81-%D0%BF%D0%BE%D0%BB%D1%83%D1%87%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D1%81%D0%BB%D0%B5%D0%B4-%D0%BD%D0%B0%D0%BC%D0%B5%D1%81%D0%B0%D1%82%D0%B0-%D0%BD%D0%B0-%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-news760529.html", "text": "Параклисът „Света Петка“ в гр. Долна баня Софийска област получи 6000 лв от дирекция „Вероизповедания“ на Министерски съвет след  настояването на областния управител Илиан Тодоров да бъде възстановено това духовно място с вековна история. Параклисът „Света Петка“ изгоря напълно след пожар, причините за който не бяха изяснени, а духовното настоятелство на храм „Успение на Пресвета Богородица“ в гр. Долна баня се обърна към областния управител на Софийска област с молба за съдействие при извършване на възстановителните дейности. Отпуснатите средства за възстановяване на параклиса в гр. Долна баня са поредния изпълнен ангажимент на Илиан Тодоров в обещанието му областта да се превърне в духовен център за изповядване на християнските ценности. Припомняме, че областният управител на Софийска област дари три имота на Българската православна църква в елинпелинското село Елешница, върху които се помещава манастирът „Свето Успение Богородично“.  Това направи възможно манастирът, който е построен в 16 век, да бъде възстановен и отново да отвори врати за миряните. В последствие по настояване на Тодоров манастирът „Свето Успение Богородично“ получи нови 10 000 лв от дирекцията по вероизповеданията. Областният управител на Софийска област изказва сърдечни благодарности на Емил Велинов – директор на дирекция „Вероизповедания“ към МС за оказаното съдействие и ангажираност при решаване на проблемите с духовните средища в областта. Сподели:", "date": "2018.06.25", "title": "Изгорял параклис получи средства за възстановяване след намесата на областния управител на Софийска област Илиан Тодоров"}
{"url": "http://pik.bg/%D1%81%D0%BB%D0%B0%D0%B2%D1%8F%D0%BD%D1%81%D0%BA%D0%B8%D1%82%D0%B5-%D0%BF%D0%BE%D0%B5%D1%82%D0%B8-%D1%81%D0%B5-%D0%BF%D1%80%D0%B5%D0%B3%D1%80%D1%8A%D1%89%D1%82-%D0%BE%D1%82-%D0%B4%D0%BD%D0%B5%D1%81-%D0%BD%D0%B0-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8%D1%8F-%D0%B1%D1%80%D1%8F%D0%B3-%D0%BD%D0%B0-xii-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%BD%D0%B0-%D0%BF-news760564.html", "text": "XII Межународен фестивал на поезията \"Славянска прегръдка\" започва днес във Варна от 17.30 часа в Английския двор на Археологическия музей. За него пред ПИК разказва орисницата му - поетесата Елка Няголова. Както всичките досегашни 11 издания на международния фестивал на поезията „Славянска прегръдка”, така и замисляният ХІІ пореден фестивал, имат основната мисия: опознаване и духовно сближаване на славянските култури по света; изминаване на общите езикови, исторически и християнски духовни пътища. Във време на тотално отблъскване на културите, на събуждане у човечеството на вавилонския комплекс, във време на военни напрежения и реални регионални войни, чрез този свой водещ форум, утвърден във Варна и в България, и мултиплициран в още много страни в Европа, Славянска академия се опитва активно да утвърждава своята миротворческа мисия – чрез формите и средствата на словото и на другите изкуства. Т.г. фестивалът „Славянска прегръдка” ще има основна тема: „Водата, която ни свързва” Надграждаме утвърдените форми и традиция с нови идеи: 1. Провеждаме т.г. фестивала в края на юни, а не в края на май. Идеята е той да предшества Деня на р. Дунав (29 юни) – реката, която „прегръща” много славянски брегове и която за нас, българите, има свято историческо значение... 2. Събираме отново водещи славянски поети тук, на варненския бряг, до Голямата вода, в която се влива най-голямата река, пресичаща материка. Очакваме гости от всички славянски езици! 3. Осмислянето на темата за водата ще стане чрез грижливо подготвени събития, премиери на издания, включване и на други изкуства в синтеза, търсене на близостта на водата чрез нови културни пространства – университетски аудитории, брегът, фарът (и неговата метафора), Алеята на Възраждането в Морската градина, Археологическият музей, р. Камчия… 4. Именно оттук, от варненския бряг, ще тръгне след фестивала по обратния път на Дунав – от Черно море към Шварцвалд, ехото на това събитие. В продължение на година в различни земи по Дунава ще представим идеите на нашия фестивал, както и на изданията, с които в следващите дни ще ви запознаем. Ще изминем обратния път, ще гребем срещу течението на реката, за да потърсим ЗАЕДНО метафората: „назад, към извора”. Това ще е едно литературно поклонничество из земите, които пазят стъпките на Светите братя Кирил и Методий, и на техните учениц. Ето и програмата на фестивала: Сподели:", "date": "2018.06.25", "title": "Славянските поети се прегръщт от днес на Варненския бряг на XII Международен фестивал на поезията"}
{"url": "http://pik.bg/%D1%83%D0%B0%D1%83-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D1%80%D0%B0%D0%B7%D0%B2%D1%8F-%D0%B1%D1%8E%D1%81%D1%82-%D0%B3%D0%B8%D0%B3%D0%B0%D0%BD%D1%82-%D1%81%D0%BD%D0%B8%D0%BC%D0%BA%D0%B8-news760521.html", "text": "Дългоочакваното завръщане на ДесиСлава на сцена предизвика фурор не само заради доброто й представяне като изпълнител, но и заради сценичния тоалет, който щедро разкрива огромния й бюст. Пайнерката, която в края на миналата година стана майка, демонстрира размер на чашката на сутиена, на които могат да завидят еротичните модели и актриси. Без притеснение 39-годишната изпълнителка показа бюста си с изрязана рокля. След като миналата седмица тя направи сефтето на сцената, от днес може да се похвали с доста ангажименти както в столицата, така и в провинцията. Първата й изява пък докара феновете до екстаз, пише \"Хотнюз\". \"Боже детенце, скри им шапката на зависниците. Голямата Драгана Миркович каза ,че на големите изпълнители им е простено някое и друго килце. Обаче у нас това не го разбират\", пише Диана Атанасова. \"Ангелче, неотразима си! Скри ги в задният си джоб злобарите!\", допълва Мария Яначкова. Сподели:", "date": "2018.06.25", "title": "УАУ! Деси Слава развя бюст-гигант (СНИМКИ)"}
{"url": "http://pik.bg/%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B0%D0%BB%D0%B1%D0%B0%D0%BD%D1%81%D0%BA%D0%B0%D1%82%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0-%D1%84%D0%B5%D0%B4%D0%B5%D1%80%D0%B0%D1%86%D0%B8%D1%8F-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B8%D0%BD%D1%82%D0%B5%D1%80%D0%B2%D1%8E-news760522.html", "text": "Световното първенство по футбол разпали национализма на Балканите, който и без това никога не е изгасвал изцяло. Последната спорна изява пристигна директно от албанската Футболна федерация, пише скопското електронно издание „МКД“. Медията припомня, че Швейцария победи Сърбия с 2:1, а головете отбелязаха Гранит Джака и Джердан Шакири, които ги отпразнуваха, изобразявайки летящ двуглав орел. Това предизвика въодушевление в албанските националисти и тревоги в останалите. Между тези, които се зарадваха на действията на двамата швейцарски национали е и говорителката на Албанската футболна федерация Йоана Дервиши, която направи скандална изява пред местна телевизия в Прищина: „Това не беше нормална надпревара, това беше мач, с който можем да се гордеем. Албанските орли са скрити под прикритието, наречено Швейцария, но успяха да се издигнат и да полетят, като по този начин изпратиха послание на Сърбия, че се борим за мир, а не за война“, е заявила Дервиши. „Дълбоко в сърцето си вярвам, че един ден ще играем под едно знаме и че всички наши футболисти ще бъдат от Илирийския полуостров (Балканския – бел. ред.), от Албания, Македония и от Прешевската долина (албански политически термин, с който се обозначават две южни сръбски общини – Буяновац и Прешево, в които албанците са мнозинство – бел. ред.)“, добави още говорителката на Албанската футболна федерация. Сподели:", "date": "2018.06.25", "title": "Говорителката на Албанската футболна федерация със скандално интервю"}
{"url": "http://pik.bg/%D0%BD%D0%BE%D0%B2%D0%B8%D1%82%D0%B5-%D1%84%D0%B8%D0%BB%D0%BC%D0%B8-%D0%BE%D1%82-%D0%BC%D0%B5%D0%B6%D0%B4%D0%B8%D0%B7%D0%B2%D0%B5%D0%B7%D0%B4%D0%BD%D0%B8-%D0%B2%D0%BE%D0%B9%D0%BD%D0%B8-%D0%BF%D0%BE%D0%B4-%D0%B2%D1%8A%D0%BF%D1%80%D0%BE%D1%81-news760511.html", "text": "\"Лукасфилм\" - основният продуцент на \"Междузвездни войни\" са решили да фокусират усилията си в създаването на официални епизоди от поредицата и временно да спрат работа по проектите за еднократни филми, известни като антологични серии, съобщава \"Гардиън\". Три седмици след премиерата приходите на \"Соло\" в американския боксофис стигнаха $196.2 млн. За сравнение, на същия етап Rogue One бе събрал повече от $455 млн. Появата на \"Соло\" само няколко месеца след \"Последният джедай\" доведе до умора от поредицата, след което в \"Дисни\" бяха принудени да се върнат назад в стратегията си. Следващият филм за междузвездните войни трябваше да е за култовия любимец на феновете Боба Фет, ловеца на глави от \"Империята отвръща на удара\" и \"Завръщането на джедаите\", за който се появи информация, че е нает режисьорът Джеймс Манголд. Очакваше се премиерната му дата да е през 2020 г. Сподели:", "date": "2018.06.25", "title": "Новите филми от \"Междизвездни войни\" под въпрос"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%81%D0%BE%D0%BB%D1%82%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D1%80%D0%B8%D1%81%D0%BA%D0%B0-%D0%BE%D1%82-%D0%BF%D1%80%D0%B5%D0%B6%D0%B4%D0%B5%D0%B2%D1%80%D0%B5%D0%BC%D0%B5%D0%BD%D0%BD%D0%B0-%D1%81%D0%BC%D1%8A%D1%80%D1%82-news760480.html", "text": "Специалисти от болницата \"Бригам енд уиминс\" в Бостън заключиха, че консумацията на голямо количество сол увеличава риска от преждевременна смърт, съобщи Лента. Продължителното изследване обхванало 2974 души на възраст между 30 и 54 години с прехипертония (незначително повишено артериално налягане). Количеството на консумираната от доброволците сол било установено чрез няколко метода, включително чрез анализ на проби от урината. Това позволило прецизно да се определи количеството на погълнатата от организма сол. Здравословното състояние на участниците било следено 24 години. За този период умрели 272-ма души. Оказало се, че съществува пряка връзка между количеството на консумираната сол и риска от смърт. В диапазона между 1200 и 9000 милиграма сол дневно най-малката консумация е най-безопасна. При това учените констатирали, че в други проучвания, при които кривата на зависимостта приемала формата на буквата \"J\", т.е. създава се впечатлението, че малките количества сол също повишават риска, са допуснати неточности. Сподели:", "date": "2018.06.25", "title": "ВНИМАНИЕ! Солта увеличава риска от преждевременна смърт"}
{"url": "http://pik.bg/%D0%B2%D0%BE%D0%B4%D0%B5%D0%BD-%D0%B0%D0%B4-%D0%B2-%D0%B3%D1%8A%D1%80%D1%86%D0%B8%D1%8F-%D0%BF%D0%BE%D1%80%D0%BE%D0%B8%D1%82%D0%B5-%D0%BE%D1%82%D0%BD%D0%B5%D1%81%D0%BE%D1%85%D0%B0-%D0%BF%D1%8A%D1%82%D0%B8%D1%89%D0%B0-%D0%B2-%D0%B0%D1%82%D0%B8%D0%BD%D0%B0-%D0%B5-%D0%BA%D0%BE%D1%88%D0%BC%D0%B0%D1%80-%D0%B2%D0%B8%D0%B4%D0%B5%D0%BE-news760562.html", "text": "Силни дъждове създадоха сериозни проблеми в Гърция. Пороите отнесоха пътища и затрудниха трафика в района на столицата Атина. Противопожарните служби са реагирали на десетки сигнали за наводнени улици, подлези, сгради и приземни етажи. В момента Гърция се готви за циклона, който се заформи в Средиземно море и през следващите дни ще премине и над България. Сподели:", "date": "2018.06.25", "title": "Воден ад в Гърция! Пороите отнесоха пътища, в Атина е кошмар (ВИДЕО)"}
{"url": "http://pik.bg/%D0%B4-%D1%80-%D1%82%D0%B0%D1%81%D0%B5%D0%B2-%D1%81%D0%B5-%D0%BF%D1%83%D1%81%D0%BD%D0%B0-%D0%B1%D0%B5%D0%B7-%D0%B1%D0%B8%D1%86%D0%B5%D0%BF%D1%81%D0%B8-%D0%B8-%D0%BF%D0%BB%D0%BE%D1%87%D0%BA%D0%B8-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B5-%D0%B8%D0%B7%D0%B3%D0%BB%D0%B5%D0%B6%D0%B4%D0%B0%D0%BB-%D0%BF%D1%80%D0%B5%D0%B4%D0%B8-3-%D0%B3%D0%BE%D0%B4%D0%B8%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news760539.html", "text": "Звездата от \"Откраднат живот\" Наум Шопов не винаги е бил с толкова атлетично тяло. Само допреси няколко години екранният д-р Тасев не е бил магнит за жените. Наум дължи добре оформените си мускули на здрави тренировки във фитнес поне по 5 пъти в седмицата. \"Да харесваш начина, по който изглеждаш е въпрос на избор. Аз тренирам от около 6 години. Периодът между двете снимки е около 3 години, а основното, което се е променило, е най-важният фактор - начинът ми на хранене. Не е срамно да се разхождате с кутии с домашно приготвена храна. Не е толкова трудно да намерите 40 минути, за да се раздвижите. Аз правя и двете неща всеки ден\", агитира Шопов последователите си в социалните мрежи да не водят заседнал начин на живот. \"Не ви казвам да се забиете във фитнеса, просто бъдете активни всеки ден и мислете с какво се храните, защото не можеш да надтренираш лошата диета. Звучи доста по-сложно, от колкото всъщност е. Щом аз мога, значи можете и вие\". Това написа той в описанието на снимката, която сподели в Инстаграм. Сподели:", "date": "2018.06.25", "title": "Д-р Тасев се пусна без бицепси и плочки! Вижте как е изглеждал преди 3 години (СНИМКИ)"}
{"url": "http://pik.bg/in-memoriam-%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%BE%D1%84-%D0%BC%D0%B5%D1%82%D0%BE%D0%B4%D0%B8-%D0%BC%D0%B0%D1%80%D0%BA%D0%BE%D0%B2-%D0%BE%D1%82-%D1%8E%D0%B7%D1%83-news760586.html", "text": "Почина преподавателят по правни науки в Югозападния университет “Неофит Рилски” в Благоевград проф. Методи Марков. Той е от София, но е сред хабилитираните преподаватели в Югозападния университет, работи и в Нов Български университет. Проф. Марков дълги години е бил член на изпитните комисии за млади магистрати. Сподели:", "date": "2018.06.25", "title": "IN MEMORIAM! Почина проф. Методи Марков от ЮЗУ"}
{"url": "http://pik.bg/%D1%82%D0%B8%D1%80%D0%B0%D0%B4%D0%B6%D0%B8%D0%B8%D1%82%D0%B5-%D0%B8%D0%B7%D0%BA%D0%B0%D1%80%D0%B2%D0%B0%D1%82-3000-%D0%BA%D0%B0%D0%BC%D0%B8%D0%BE%D0%BD%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D0%BB%D0%B5%D0%B4-%D0%BE%D1%82%D1%82%D0%B5%D0%B3%D0%BB%D0%B5%D0%BD%D0%B8%D1%8F-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-news760588.html", "text": "Мащабен протест с участието на 3000 камиона на 4 юли ще организират представители на транспортния бранш, ако Законопроектът за автомобилна камара бъде оттеглен. Решението бе об явено на пресконференция на ръководствата на Съюза на международните превозвачи, Българската асоциация на сдруженията в автомобилния транспорт и Конфедерацията на работодателите и индустриалците в България, след като премиерът Бойко Борисов обяви, че законопроектът ще бъде оттеглен от вносителя му Станислав Иванов. Това се случи след среща на министър-председателя с друга част от бранша, която пък протестира срещу създаването на камара. 250 автобуса от цялата страна се събраха днес в столицата за протестно шествие с искане законопроектът да бъде оттеглен, тъй като според тях е лобистки и зад него стоят малка група хора, желаещи да овладеят сектора. Заплашващите с протест на 4 юли пък изтъкнаха, че протестът е манипулация и безпрецедентен рекет към изпълнителната власт, бранша и потребителите. Сподели:", "date": "2018.06.25", "title": "Тираджиите изкарват 3000 камиона на протест след оттегления законопроект"}
{"url": "http://pik.bg/%D0%BD%D0%B0%D0%B9-%D0%BD%D0%B0%D0%BA%D1%80%D0%B0%D1%8F-%D0%BE%D1%81%D1%8A%D0%B4%D0%B8%D1%85%D0%B0-%D0%BC%D0%B0%D1%80%D1%82%D0%BE-%D0%B4%D0%B5%D0%B1%D0%B5%D0%BB%D0%B8%D1%8F-%D0%BA%D0%BB%D1%8E%D1%87%D0%BE%D0%B2%D0%B0-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%BA%D0%B0-%D0%BE%D0%BF%D0%B8%D1%82%D0%B0-%D0%B4%D0%B0-%D0%B3%D0%BE-%D0%B8%D0%B7%D0%BC%D1%8A%D0%BA%D0%BD%D0%B5-%D0%BD%D0%BE-%D0%BD%D0%B5-%D0%B9-%D1%81%D0%B5-%D0%BF%D0%BE%D0%BB%D1%83%D1%87%D0%B8-news760584.html", "text": "Популярният благоевградски сводник Мартин Филипов - Дебелия бе осъден днес от районния благоевградски съд на 2 години лишаване от свобода и 3000 лева глоба. Присъдата е по дело за притежаване на наркотици, открити по време на полицейска операция в местен хотел, при която Дебелия бе арестуван зрелищно преди 2 години, предава струма.бг. Делото бе отлагано многократно заради отсъствието на важната свидетелка Вероника Никифорова, която вместо да се явява в съдебна зала ходеше по почивки. Днес под угрозата да бъде доведена принудително Вероника се яви в зала. Адвокат Георгиев, който защитава Мартин Дебелия зададе няколко въпроса на Никифорова. Знаете ли дали Мартин е вземал наркотици, доброволно ли вземаха момичета му наркотици, вие какво правихте в хотела? На въпросите тя отговори така: Не съм виждала Мартин да взема наркотици, момичетата доброволно се дрогираха и аз работех в хотела\", но не уточни какво. Съдия Кристина Панкова направи сериозна забележка на Вероника за позата, с която седеше на скамейката \"Момиче не се намирате в бар или заведение, седнете по прилично\". Никифорова съобщи в зала, че лично Мартин и се обаждал да я пита защо не идва на делата. След като изслуша пледоарията на адвоката съдът взе решение и изпраща Марто Дебелия за 2 години зад решетките. Сподели:", "date": "2018.06.25", "title": "НАЙ-НАКРАЯ! Осъдиха Марто Дебелия! Ключова свидетелка опита да го измъкне, но не й се получи"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BD%D0%B0-%D0%BF%D1%8A%D1%82%D1%8F-%D0%BC%D1%8A%D0%B6-%D0%B6%D0%B5%D0%BD%D0%B0-%D0%B8-%D0%B4%D0%B5%D1%82%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%B2-%D0%B3%D1%83%D0%BC%D0%B0%D1%82%D0%B0-%D0%BD%D0%B0-%D0%BA%D0%B0%D0%BC%D0%B8%D0%BE%D0%BD-news760638.html", "text": "ОДМВР-Разград Пътно-транспортно произшествие между камион и лек автомобил затвори пътя Разград - Русе. Инцидентът е станал около 15.00 часа. Това съобщиха от . Товарен камион с ремарке, натоварен със зърно и управляван от 59-годишен мъж от село Гецово, излиза на главния път в посока Русе от изхода на Гецово до конната база. В това време по главния път в посока Русе се движи лек автомобил \"Пежо\", управляван с висока скорост от 35-годишен мъж от Цар Калоян. К олата застига камиона, не успява да намали и се удря в задната гума на ремаркето. При сблъсъка са пострадали водачът на \"Пежо\"-то С.П., жена му и детето му. Тримата от лекия автомобил са откарани в МБАЛ-Разград, където в момента установяват състоянието им. Пътят продължава да е затворен. Обходният маршрут е през Сеново. Сподели:", "date": "2018.06.25", "title": "Пореден инцидент на пътя! Мъж, жена и дете пострадаха след удар в гумата на камион"}
{"url": "http://pik.bg/%D0%BD%D0%B0%D1%82%D0%BE-%D1%89%D0%B5-%D0%BF%D0%BE%D0%BA%D0%B0%D0%BD%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%B0%D0%BC%D0%BE-%D0%B0%D0%BA%D0%BE-%D1%81%D0%BA%D0%BE%D0%BF%D0%B8%D0%B5-%D1%80%D0%B0%D1%82%D0%B8%D1%84%D0%B8%D1%86%D0%B8%D1%80%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D1%81-%D0%B3%D1%8A%D1%80%D1%86%D0%B8%D1%8F-news760576.html", "text": "гръцката информационна агенция АНА-МПА, цитирана от \"Фокус\". НАТО ще покани Бившата югославска република Македония само ако Скопие ратифицира договора за името с Гърция и ако споразумението получи одобрението на гражданите на страната на референдума през есента, заяви в понеделник генералният секретар на Алианса Йенс Столтенберг, цитиран от В изявление при пристигането си на срещата на министрите на външните работи и отбраната от страните членки на ЕС в Люксембург,Столтенберг отново потвърди, че решението за започване на присъединителни преговори с Македония ще бъде взето на срещата на върха на НАТО на 12 юли. Според неговите думи, Алиансът ще изчака окончателното ратифициране на договора преди да отправи покана за пълноправно членство на бившата югорепублика. Генералният секретар подчерта „историческото значение“ на договора от Преспа и подчерта, че пред Скопие се отваря „историческа възможност“ да стане членка на НАТО. Столтенберг призова македонците да се възползват от „уникалната възможност“ и да подкрепят договора за името, като отбеляза, че в противен случай страната няма да бъде поканена в Северноатлантическия алианс. Сподели:", "date": "2018.06.25", "title": "НАТО ще покани Македония, само ако Скопие ратифицира договора за името с Гърция "}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D1%81%D0%B5-%D1%82%D1%80%D0%B5%D1%81%D0%B5-42-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D1%81%D0%BE%D0%BB%D1%83%D0%BD-news760590.html", "text": "Втори трус разлюля Гърция днес, съобщи Източносредиземнорския сеизмологичен център (EMSC). Регистрираното земетресение е с магнитуд 4.2 в централната част северната провинция Македония, на около 30 км източно от Солун. Епицентърът е бил на 5 км дълбочина, а трусът е усетен около 11:21 ч. След това, три минути по-късно, в 11:24 е имало вторичен трус, чийто епицентър е бил на същата дълбочина. Земетресение с магнитуд 5.4 разтресе околността на град Пилос в южната част на полуостров Пелопонес тази сутрин. То също беше последвано от вторични и третични трусове. Сподели:", "date": "2018.06.25", "title": "ГЪРЦИЯ СЕ ТРЕСЕ! 4.2 по Рихтер разлюля Солун"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D1%8A%D1%82-%D0%B3%D1%80%D0%B8%D0%B3%D0%BE%D1%80-%D0%B4%D1%80%D0%B5%D0%BC%D0%B4%D0%B6%D0%B8%D0%B5%D0%B2-news760578.html", "text": "На 69 години от този свят си отиде дългогодишният петрички журналист Григор Дремджиев. Той бе еталон на колегиалност сред гилдията, която ще го запомни с планинарския му дух и жизнерадосност. Дремджиев беше повече от 25 години председател на туристическо дружество „Калабак“ в Петрич, припомня струма бг. Именно по негова инициатива в дните на Петрич се организираше традиционното изкачване на връх Конгур в планина Беласица. Той бе отдаден на планината и я познаваше като дланта си. Не пропускаше изкачването и през почивните дни. Всяка година Дремджиев водеше туристически групи и в съседната на Беласица Пирин планина. Дремджиев се пенсионира като водещ в петричкото радио, а гласът му бе разпознаваем за поколения петричани.Той ще остане завинаги в сърцата на колегите си и като спортен журналист. Сподели:", "date": "2018.06.25", "title": "Почина журналистът Григор Дремджиев"}
{"url": "http://pik.bg/%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D1%8A%D0%B6-%D0%BF%D1%80%D0%B5%D0%B1%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D0%B4%D1%8F%D0%B4%D0%BE-news760547.html", "text": "На жестока гледка се натъкват полицаите от ОДМВР-Добрич. В ранните часове на 22 юни е получен сигнал за починал 69-годишен мъж. При пристигането си униформените се натъкват на ужасяваща гледка. След направена аутопсия се установява, че мъжът е бил жестоко убит, а извършителят е бил задържан, той е на 33 години. Оказва се, че между двамата започнал скандал и П.М. нанася смъртоносни удари в главата и тялото на 69-годишния мъж, който умира от раните си. Убиецът е задържан в срок за 72 часа и е образувано досъдебно производство. Сподели:", "date": "2018.06.25", "title": "След скандал: Мъж преби до смърт дядо"}
{"url": "http://pik.bg/%D0%BD%D0%B0%D0%BF%D0%BB%D0%B8%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D1%81%D0%BF%D0%B0%D1%81%D0%B8-%D0%BD%D0%B0%D0%B4-1000-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B0%D0%BC%D0%BE-%D0%B7%D0%B0-%D1%82%D1%80%D0%B8-%D0%B4%D0%BD%D0%B8-news760640.html", "text": "Още 210 души са били спасени в Гибралтарския проток днес, докато се опитвали да стигнат до Европа от Северна Африка, съобщиха испанските власти, цитирани от Асошиейтед прес и БТА. С това общият брой на спасените от испанските власти мигранти за последните три дни достигна 1000 души. Хубавото време в района през последните дни явно стимулира повече нелегални мигранти да предприемат рискованото пътуване през Средиземно море. Само днес Морската спасителна служба на Испания е успяла да извади живи от морето 155 души, плаващи с осем малки лодки, а испанската Гражданска гвардия и спасила още 55 души. Същевременно испанският министър на икономическото развитие Хосе Луис Абалос изключи варианта Испания да приеме кораба \"Лайвлайн\", превозващ над 200 мигранти, който се намира в Средиземно море и който Италия и Малта отказаха да приемат, предаде ДПА. Министърът заяви в интервю за радио \"Кадена сер\", че Испания не може да се превърне в \"морска спасителна организация на цяла Европа\". Той заяви, че страната му \"не може сама да поема тази отговорност\". Няколко испански пристанища, сред които Барселона и Валенсия, предложиха да приемат кораба. По-рано този месец във Валенсия акостира корабът със стотици мигранти \"Акуариус\", след като Италия и Малка отказаха да го приемат. Днес Националният статистически институт на Испания съобщи, че населението на страната е регистрирало през 2017 г. втора поредна година на демографски прираст заради имиграцията, предаде Ройтерс. В периодът 2012 г. - 2015 г. имаше трайна тенденция към демографски спад, най-вече заради тежката икономическа ситуация в страната. Към 1 януари 2018 г. населението на Испания е достигнало 46,66 млн. души - със 132 263 души повече, отколкото предишната година. Този ръст се дължи най-вече на нетния приток на мигранти, тъй като за 2017 г. броят на починалите в Испания е нараснал с 3,2 процента, а на ражданията е спаднал с 45 процента по данни на института. Сподели:", "date": "2018.06.25", "title": "НАПЛИВ! Испания спаси над 1000 мигранти само за три дни"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D1%81%D1%82%D1%80%D0%B0%D0%B4%D0%B0-%D0%BE%D1%82-%D0%B1%D0%B5%D0%B7%D1%81%D1%8A%D0%BD%D0%B8%D0%B5-%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D1%8F-%D0%BC%D1%8A%D1%87%D0%B8-news760470.html", "text": "Генерал Деси страда от безсъние, тъй като лошото време не й действа никак добре. Затова призна самата тя в личния си профил във Фейсбук, като пусна гневен пост за дъждовете в малките часове на нощта.. Първата ни дама се оплака, че й е студено и най-вече, че й е омръзнало от постоянните валежи. По всичко личи, че любимата на Румен Радев вече се е затъжила за плажа и няма търпение слънцето отново да изгрее, за да се припича. Не брах билки вчера. Признавам без бой. Нямаше бяла роба, венец в косите, боса по росата и пр. Но днес станах рано. Не за закъсняло билкобране. Просто така се случи... И положението е it's raining outside, and that's not unusual... Да не съм пропуснала края на лятото?! Или сме минали в друг климатичен пояс неусетно? Сподели:", "date": "2018.06.25", "title": "ПЪРВО В ПИК! Генерал Деси страда от безсъние, лошото време я мъчи"}
{"url": "http://pik.bg/%D0%BD%D1%8F%D0%BC%D0%B0-%D0%B4%D0%B0-%D1%8F-%D0%BF%D0%BE%D0%B7%D0%BD%D0%B0%D0%B5%D1%82%D0%B5-%D0%BD%D0%B8%D0%BD%D0%B0-%D0%B4%D0%BE%D0%B1%D1%80%D0%B5%D0%B2-%D1%81-%D0%BF%D0%BE%D1%82%D0%BD%D0%BE-%D1%81%D0%B5%D0%BB%D1%84%D0%B8-%D1%81%D0%BD%D0%B8%D0%BC%D0%BA%D0%B0-news760533.html", "text": "Актрисата с български корени Нина Добрев пусна без свян своя снимка, на която позира без грим. Звездата от „Дневниците на вампира“ всъщност отбеляза с кадъра Деня на селфито в Инстаграм. „Осмелете се да се отклоните от нормата. Нека отпразнуваме Деня на селфито с неподправена версия на самите нас и с „потно селфи“. Готови ли сте да се снимате след тренировка?“, написа Нина под поста. Тя не за първи път демонстрира натуралната си визия в социалните мрежи, Добрев прие и предизвикателството на списание People да се гримира за 90 секунди. Сподели:", "date": "2018.06.25", "title": "НЯМА ДА Я ПОЗНАЕТЕ! Нина Добрев с \"потно\" селфи (СНИМКА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%B0%D1%82%D0%B0-%D0%BD%D0%B0-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D1%81-%D0%B3%D0%BE%D1%80%D0%B5%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BF%D0%BE-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B1%D0%BE%D1%81%D0%B8%D1%8F-%D0%B8-%D0%B4%D0%B0%D0%B8-news760648.html", "text": "Гладуващият пред ДАИ Николай Колев-Босия не е получавал достъп до информационните архиви на ДАИ и транспортните системи, разкриха пред ПИК от ведомството на Ивайло Московски. Подобни информации се появиха в различни медии, включително национални, и всяха смут, тъй като от тях става ясно, че всеки протестиращ би могъл да рекетира държавата за достъп до информационните масиви. Повод за сбърканата новина стана фактът, че транспортният министър се срещнал с Босия, който от няколко дни протестира, твърдейки, че някои изпити в ДАИ се взимали по нечестни начини. Московски обаче не му е давал достъп до информационните масиви, а му е дал възможност да изгледа записите от въпросните изпити, за да се увери, че няма никакви нарушения. \"Това е право на всеки гражданин, който има съмнения - може да се видят записите и да бъде напълно ясно и прозрачно как се провеждат изпитите. Затова се правят тези записи и се пазят видеата\", уточниха пред ПИК хората на Московски. Сподели:", "date": "2018.06.25", "title": "САМО В ПИК! Хората на Московски с горещо разкритие по скандала с Босия и ДАИ"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BD%D0%B8-%D1%86%D0%BE%D0%BB%D0%BE%D0%B2%D0%B0-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE%D1%81%D1%82-%D1%81%D1%82%D0%B0%D0%BD%D0%B0-%D1%88%D0%B0%D1%84%D0%B5%D1%80%D0%BA%D0%B0-%D0%BD%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D1%88%D0%B5%D1%84%D0%BA%D0%B0-%D1%81%D0%BD%D0%B8%D0%BC-news760515.html", "text": "Ани Цолова най-сетне излезе от нелегалност, за да организира сватба. Тържеството не било нейно, но свалената от екран водеща на „Здравей, България“ го изживяла лично, защото под венчилото минала нейната най-добра приятелка и бивша началничка – Дарина Сарелска. Двете изчезнаха от Нова телевизия по едно и също време, а Сарелска бе отстранена след скандал с журналиста Васил Иванов, който я обвини в налагане на цензура и спускане на медийни чадъри. Ани не просто присъствала на церемонията като гост, но била ангажирана от дружката си и за шаферка. Със същата отговорност били натоварени още журналистките Миролюба Бенатова и Десислава Стоянова. Приятелството между четирите телевизионерки е пословично и неведнъж те са засичани заедно да пируват по нощни заведения в столицата, както и да почиват по женски в най-луксозните курорти в Гърция. Сватбата била добър повод отново да си припомнят добрите стари времена, защото напоследък сбирките им непрекъснато се проваляли. Виновна за това била именно Цолова, която свела социалните контакти до минимум и напускала дома си само за да води сина си на училище. За важния повод обаче тв звездата потиснала депресивното си настроение и се забавлявала дори повече от булката. Всъщност Дарина и мъжът ѝ Мирослав, прочул се със скандален бизнес в родния си Златоград, живеят на семейни начала от доста години и са родители на две дъщери. Сега обаче почувствали, че е моментът да се врекат във вечна вярност един на друг и да скрепят любовта си с подпис. Впечатление на гостите им обаче направило, че съпругът на Цолова отсъствал от церемонията, въпреки че и той познавал отлично Дарина и неведнъж тя и мъжът ѝ били гостували на Васил и Ани в баровската им къща в квартал „Драгалевци“. След като бившата водеща се появила на празника сама, в телевизионните среди веднага плъзнал слухът, че семейният ѝ живот не върви по мед и масло и двамата с оператора преминават през поредна криза на брака. Цолова изобщо не давала вид на самотна жена и се чувствала отлично в компанията на приятелката си, като цялата вечер не обелила и дума за своя мъж. За да не се издаде обаче, не се наредила сред тълпата екзалтирани моми за хвърлянето на букета, но на първа линия там я заместила колежката ѝ Миролюба Бенатова. Сподели:", "date": "2018.06.25", "title": "САМО В ПИК И \"РЕТРО! Ани Цолова излезе от нелегалност, стана шаферка на бившата си шефка (СНИМКИ)"}
{"url": "http://pik.bg/%D1%83%D0%B6%D0%B0%D1%81-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%82%D1%80%D0%B8-%D1%83%D0%B1%D0%B8%D1%82%D0%B8-%D0%B8-%D1%88%D0%B5%D1%81%D1%82-%D1%80%D0%B0%D0%BD%D0%B5%D0%BD%D0%B8-%D0%BA%D0%BE%D0%BD%D1%8F-%D0%BA%D1%80%D0%B0%D0%B9-%D0%B2%D1%8A%D1%80%D1%88%D0%B5%D1%86-news760583.html", "text": "Сигналите за убити и ранени коне започнали да пристигат от нощта в съботния ден и продължили и в неделя. Полицаи от районното управление във Вършец направили обход на няколко пасища край града и също открили част от убитите и ранени животни. По телата са открити рани от куршуми и от пробождане с нож. По всичките случаи са образувани досъдебни производства, назначена е и ветеринарно-медицинска експертиза. За нападенията има заподозрени, но все още няма задържани, обявиха от полицейската дирекция в Монтана. От полицията уточниха, че нападнатите коне са били пуснати да пасат без надзор на различни места край Вършец и не са регистрирани по надлежния ред. От общинската администрация във Вършец съобщиха, че от месец около града скитат близо 30 безпризорни коня. В общината са подадени много жалби от собственици на градини и ниви, в които конете влезли да пасат и ги стъпкали, а също от шофьори, имали проблеми с излезли на пътя коне. Заради това от скоро общината е изградила волиера за задържане на безпризорни коне, предупредила е собствениците им да ги приберат в оборите си, но повечето от тях не са взели мерки. В петък общински служители обградили стадо скитащи коне, навлезли да пасат в нива край града, но успели да задържат само един от тях. През нощта волиерата е била разбита, а конят бил изведен. По сигнал на общината полицията е установила извършителите и е задържала единият от тях за денонощие. По този случай също е заведено досъдебно производство, обявиха от ОДП в Монтана. Три коня са намерени убити на различни места в землището на курортния град Вършец и близкото село Долна бяла речка, а други шест са открити ранени, съобщиха от Областната дирекция на МВР в Монтана. Сподели:", "date": "2018.06.25", "title": "УЖАС! Намериха три убити и шест ранени коня край Вършец"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BE%D1%82-%D0%B2%D0%BC%D1%80%D0%BE-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0%D1%82-%D0%B8%D0%B7%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%BB%D0%BE%D0%B1%D0%B8%D1%81%D1%82%D0%BA%D0%B8%D1%8F-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-news760650.html", "text": "Справедливият протест на превозвачи срещу Закона за Българска автомобилна камара засега успя. Министър-председателят се разпореди законопроектът да бъде оттеглен и преработен. Това именно бе и позицията на ВМРО, че ако се налага приемането на такъв закон, то той трябва да бъде преработен изначално, като отпаднат текстовете, които делегират контрол и издаването на лицензи на шепа привилегировани. Припомняме, че общинският съветник и председател на „Патриоти за София“ в СОС Карлос Контрера преди дни внесе в деловодството на ресорната комисия в парламента отрицателно становище по законопроекта с мотива, че проектът за закон е лобистки, обслужва тесни интереси и ще доведе до разбиване на транспортния бранш в полза на няколко големи играчи. Ако необходимостта от Автомобилна камара е на дневен ред, то тя следва да бъде в съвсем различен вид. Първо да се изясни, че не може автобусен и тежкотоварен транспорт да са в един кюп. Второ – никакво издаване на лицензии и контролни функции, трето – никакво задължително членство като условие, за да упражняваш дейността „превозвач“, обяснява Карлос Контрера. Общинският съветник от ВМРО напомня, че по същото време в ЕС тече и дебатът за спорния пакет „Мобилност“, известен като проектът „Макрон“. Вместо всеобщо да се противопоставяме на европейските лобисти, ние имаме вътрешни противоречия и протести за Закона за Българската автомобилна камара. Да, проектът е лобистки. Да, в този вид не трябва да помирисва и първо четене. Да, съвсем правилно беше да се оттегли, заявява още Контрера. Сподели:", "date": "2018.06.25", "title": "Патриотите от ВМРО приветстват изтеглянето на лобисткия законопроект за превозвачите"}
{"url": "http://pik.bg/%D1%83%D0%B4%D0%B0%D1%80-%D1%81%D1%80%D0%B5%D1%89%D1%83-%D0%BC%D0%B5%D0%BD%D1%82%D0%B5%D1%82%D0%B0%D1%82%D0%B0-%D1%87%D0%B5%D0%BD%D0%B3%D0%B5%D1%82%D0%B0-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D1%85%D0%B0-%D1%81%D1%82%D0%BE%D0%BA%D0%B8-%D0%B2-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-%D0%B8-%D0%BD%D0%B5%D1%81%D0%B5%D0%B1%D1%8A%D1%80-%D0%B7%D0%B0%D0%BF%D0%B5%D1%87%D0%B0%D1%82%D0%B0%D1%85%D0%B0-%D0%BC%D0%B0%D0%B3%D0%B0%D0%B7%D0%B8%D0%BD%D0%B8-news760656.html", "text": "Нов удар срещу продавачите на стоки-ментета е извършен през уикенда, става ясно от днешната хроника на ОД на МВР в Бургас. Припомняме, че миналия четвъртък ченгета отново проверяваха наред и конфискуваха куп дрехи, обувки и други артикули, използващи непозволено имената на популярни брандове, информира Флагман. През почивните дни акцията е продължила. Запечатани са четири нови обекта - на ул.\"Трети март\", \"Черно море\" и \"Лазурен бряг в Приморско и на ул. \"Странджа\" в Китен. Униформени са иззели различни стоки с брандове на едни от най-известните търговски марки: „Hollister”, „Nike”, „Adidas”, „Puma”, „Tommy Hilfiger”, „Boss”, „Convers”, „Dsquared”, „Moschino”, „Armani”, „Dolce & Gabana”, „Prada”, „Guess”, „Calvin Кlein”, „Emporio Armani”, „Gucci”, „Philipp Plein”, „Lacoste”, „Dior”, „Givenchy” и „Levis”, без съгласието на притежателите на изключителното право - общо 553 различни по вид артикула-менте. Сподели:", "date": "2018.06.25", "title": "УДАР СРЕЩУ МЕНТЕТАТА! Ченгета конфискуваха стоки в Приморско и Несебър, запечатаха магазини"}
{"url": "http://pik.bg/%D1%80%D0%B0%D0%B9%D0%BD%D0%B0-%D0%BF%D0%BE%D1%89%D1%83%D1%80%D0%B8-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81-%D0%BF%D0%B8%D1%89%D0%BD%D0%B8-%D1%84%D0%BE%D1%80%D0%BC%D0%B8-news760596.html", "text": "Фолкдивата от Сандански Райна подлуди феновете си с пищни форми. Красивата певицата, която ежедневно се грижи за фигурата си с латино танци, пусна фотос с изрязани дънки и с стегнато дупе край морето. Феновете и луднаха по снимката и тя веднага събра хиляди лайкове в социалната мрежа. Райна непрекъснато пътува и приема музикални ангажименти извън България. Въпреки това, тя намира време да се грижи за фигурата си и често посещава и фитнес залите. Едно от любимите и занимaния е да танцува и по този начин релаксира. Когато има свободно време тя се отдава на своите кученца, за които полага изключително много грижи. Сподели:", "date": "2018.06.25", "title": "Райна пощури феновете с пищни форми"}
{"url": "http://pik.bg/%D0%BA%D0%B5%D0%B2%D1%80-%D0%BF%D0%B0%D1%80%D0%BD%D0%BE%D1%82%D0%BE-%D0%B8-%D1%82%D0%BE%D0%BF%D0%BB%D0%B0%D1%82%D0%B0-%D0%B2%D0%BE%D0%B4%D0%B0-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D1%81%D1%8A%D1%81-7-%D0%BE%D1%82-1-%D1%8E%D0%BB%D0%B8-news760607.html", "text": "С около 7% ще поскъпнат парно и топла вода в страната от 1 юли. Прогнозата е на Комисията за енергийно и водно регулиране предвид очакваното поскъпване на природния газ с близо 11% на фона на исканото от \"Булгаргаз\" увеличение с 18%. От регулатора увериха, че по-малкото увеличение няма да доведе до шоково поскъпване преди отоплителния сезон. По правило 70 на сто от цените на парно и топла вода зависят именно от цената на синьото гориво. Така очакваното поскъпване е именно с около 7 на сто, но ще е различно за отделните топлофикации. Окончателното решение на енергийния регулатор ще стане факт на 1 юли. Тогава ще стане ясно и каква ще е новата цена на тока. Сподели:", "date": "2018.06.25", "title": "КЕВР: Парното и топлата вода поскъпват със 7% от 1 юли"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B6%D0%B5%D0%BD%D0%B0%D1%82%D0%B0-%D0%B2%D0%B7%D0%B5%D1%82%D0%B0-%D0%B7%D0%B0-%D0%B7%D0%B0%D0%BB%D0%BE%D0%B6%D0%BD%D0%B8%D1%87%D0%BA%D0%B0-%D0%BE%D1%82-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%B1%D0%BE%D1%80%D0%B8%D1%81-%D0%B8%D0%B2%D0%B0%D0%BD%D0%BE%D0%B2-news760685.html", "text": "Петкана Проданова, жената взета за заложник от Борис Иванов, разказа за шока от сблъсъка с престъпника пред Би Ти Ви. До събота тя никога не е заключвала вратата на къщата си. Домът ѝ е в Летница, в края на града. Съседските домове са необитаеми, а тя живее с 12-годишния си внук. Следобедната ѝ дрямка в събота се превръща в кошмар, а самата 61-годишна жена – в заложник на избягал затворник. „Влезе човекът вътре. Каза: „Давай парите!” Аз му казах, че нямам пари. Извадих портмонето и видя, че имам 2 стотинки и лична карта. Накара ме да му направя цигара. Почнах и в този момент изтървах филтъра на земята и той ме удари. И каза: „Когато ти говоря, ще ме гледаш в очите!”, разказва Петкана Проданова. Непознатият иска храна и вода. Взема всичко в плик и казва на Петкана да тръгне с него. Трябвало двамата да наблюдават къщата отдалече, за да се уверят, че само внукът ще се прибере там. След като излизат от дома, мъжът я повежда към близките ниви. Петкана няма представа, че е станала жертва на избягал затворник. „Въоръжен е с бухалка, лозарска ножица и тиксо. Вървим, без да говорим. Стигнахме там под дървото. Направи ми място да седна, но в този момент се появи нашият полицай. И започна да го пита. Той каза, че е любовна авантюра… Аз в живота си такова нещо не съм правила”, разказва Петкана. Докато полицаят разговаря с мъжа, тя опитва да даде сигнал, че е заложник. „Аз като видя полицая, правя знак с коса, с рамо. Тогава си помислих, че ми го праща Господ, полицая”, продължава жената. Кварталният оставя Петкана с непознатия и вика подкрепление. Затворникът я повежда с него в нивите. Минути по-късно обаче на жената ѝ прилошава и пада. Това слага край на похищението ѝ, защото избягалият затворник я изоставя. Заловен е минути по-късно. Сподели:", "date": "2018.06.25", "title": "ИЗВЪНРЕДНО! Проговори жената, взета за заложничка от избягалия затворник Борис Иванов"}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B8-%D0%BA%D0%B0%D0%B4%D1%80%D0%B8-%D0%BD%D0%B0-%D1%81%D0%B1%D0%BB%D1%8A%D1%81%D1%8A%D1%86%D0%B8%D1%82%D0%B5-%D0%B2-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-%D0%B7%D0%B0%D0%BC%D0%B5%D1%80%D1%8F%D0%BB%D0%B8-%D0%BF%D0%BE%D0%BB%D0%B8%D1%86%D0%B0%D0%B8%D1%82-news760687.html", "text": "Полицията разпространи кадри от охранителна камера от сблъсъците в Ботевград, при които шестима бяха задържани. В събота вечерта полицаи, отзовали се на сигнал за силна музика, бяха нападнати с колове, камъни, и дори бяха замерени с пейка. На задържаните - петима мъже и една жена, са подвигнати обвинения за хулиганство. Двама от тях са привлечени като обвиняеми за повреждане на колите на полицаите, а други двама са с обвинения за възпрепятстване на органите на властта. Един от задържаните има 18 присъди, а друг е със 16 присъди. Само един от шестимата не е сриминално проявен. „Те ни пребиха, те ни пребиха. Не сме нападнали никой. Те ни пребиха”, разказва жена, станала свидетел на нападението. „При искането на колегите, музиката да бъде прекратена, гражданите, които са на място, отказват да прекратят нарушаването на нощната тишина. Започват да се замерят патрулките и служителите с камъни, с дървета, с лопати. Има и хвърлена пейка”, обяснява Николай Симеонов, началник на районното полицейско управление в Ботевград. Сподели:", "date": "2018.06.25", "title": "ВИСОКО НАПРЕЖЕНИЕ! Полицията разпространи кадри на сблъсъците в Ботевград! Замеряли полицаите с камъни, дървета и лопати"}
{"url": "http://pik.bg/%D0%BF%D1%80%D0%B5%D0%BC%D0%B0%D1%85%D0%B2%D0%B0%D1%82-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8-%D0%BA%D0%B5%D0%B1%D0%B0%D0%BF%D1%87%D0%B8%D0%B9%D0%BD%D0%B8%D1%86%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news760604.html", "text": "Една от най-култовите кебапчийници в Пловдив ще бъде премахната, заедно с други обекти, които не се вписват в градската среда. Кметът Иван Тотев заяви, че започват процедури, които ще премахнат обекти и ще въведат регулация за рекламни билбордове, табели и други съоръжения. Кметът даде пример с павилионите на кръстовището на „Източен” с „Христо Ботев”, където се помещава въпросната кебапчийница. Други обекти, които ще бъдат демонтирани са павилионите срещу Тримонциум.  Те са били разположени по силата на концесията на пешеходния подлез, но след нейното изтичане, те вече могат да бъдат махнати. На наемателите ще бъде предложено да се преместят в самия подлез. Подобна съдба очаква и други будки за бързо хранене, вестници, цветя и други по различни точки на града. В момента се очаква и  националният институт за недвижимо културно наследство да одобри общите правила за сградите в централната градска част на Пловдив. Тогава ще променим наредбите и ще можем да контролираме грижата са сградите в зоната, обясни още Тотев, цитиран от \"Трафик Нюз\". С наредбите ще бъде ясно регламентирано монтирането на климатици по фасадите, грижата и промените по тях. Общината въвежда строги правила и за рекламните пана. От 1 януари догодина влиза в сила забрана за табели по стълбовете и тротоарите. Те ще бъдат заменени от рекламни банери от плат, които – по думите на кмета, изглеждат по-добре и са по-модерни. Предвидено е да бъдат премахнати 130 билборда, голяма част от които са събрани в зоната на Сточна гара, Чифте баня, Голямата базилика и галерията на ул. „Гладстон”. Сподели:", "date": "2018.06.25", "title": "Премахват легендарни кебапчийници в Пловдив"}
{"url": "http://pik.bg/%D0%BA%D0%BE%D0%B9-%D0%B5-%D0%BF%D0%BE-%D0%BF%D0%BE-%D0%BD%D0%B0%D0%B9-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D0%BB%D1%8E%D1%82-%D1%81%D0%BF%D0%BE%D1%80-%D1%81%D1%8A%D1%81-%D1%81%D0%BF%D0%BE%D1%80%D1%82%D0%B5%D0%BD-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-news760473.html", "text": "След изключителното представяне на Хърватия на Световното първенство по футбол, вчера двама хърватски тенисисти спечелиха два от най-престижните турнири по тенис. Марин Чилич победи Новак Джокович в Куинс, а младокът Борна Чорич надигра легендата Роджър Федерер, за да грабне трофея в Хале. Именно на тази новина акцентира в Би Ти Ви спортният журналист Петър Бакърджиев. \"При последното си гостуване тук премиерът ме попита: \"Защо ги хвалиш само тези хървати, виж ние какъв спорт имаме\", каза ми тогава премиерът. Аз тогава се опитах да му обясня\", коментира тази сутрин Петър Бакърджиев. \"Премиерът е прав, че се постигна много от гледна точка на инфраструктурата. Направиха се зали, съоръжения, но за да се печелят такива международни отличия са нужни сърце и характер. Този 21-годишен младеж победи Федерер, а Григор вече е на 27 години и още не го е побеждавал. Нужни са характер и сърце за тези неща\", повтори журналистът, разкривайки за интересния спор между него и премиера Борисов. Сподели:", "date": "2018.06.25", "title": "КОЙ Е ПО-ПО-НАЙ! Премиерът Борисов в лют спор със спортен журналист "}
{"url": "http://pik.bg/%D0%B4%D0%B6%D0%B5%D0%B1%D1%87%D0%B8%D0%B9%D0%BA%D0%B0-%D1%83%D0%B4%D0%B0%D1%80%D0%B8-%D0%B4%D0%B6%D0%B0%D0%BA%D0%BF%D0%BE%D1%82%D0%B0-%D0%B2-%D1%81%D0%BB%D1%8A%D0%BD%D1%87%D0%B0%D0%BA%D0%B0-%D0%B7%D0%B0%D0%B4%D0%B8%D0%B3%D0%BD%D0%B0-5-%D0%B1%D0%BE%D0%BD%D0%B0-%D0%BE%D1%82-%D1%80%D1%83%D1%81%D0%BA%D0%B8%D0%BD%D1%8F-news760692.html", "text": "Сериозна кражба е извършена в най-големия български курорт Слънчев бряг, където освен милиони туристи се събира криминален контингент от цялата страна. Рускиня е обрана в градския транспорт. Дотук нищо необичайно..., но забележете сумата - 1750 евро, 442 долара и 190 лева - близо 5 хил.лева. Е, не идва ли тази жена от страна с подобен манталитет, не знае ли, че и в Русия, и в България не е здравословно да носиш такава сума и да пътуваш с градски транспорт. Превръща се в златна мина за джебчиите, които цяло лято полицията не спира да лови в курорта, но се появяват нови и нови - като хлебарки, които нямат изтребване, съобщава \"Флагман\". 27-годишната рускиня явно е много наивна, защото е заложила на провокативно облекло, за да покаже, че е секси и на малка дамска чантичка.  „Така е, като се возите в автобусите с толкова дебело портмоне. От далеч си личи сумата и лигите на крадците потичат бързо“, коментират изобщо неизненадани местни. За щастие разследващите бързо залавят нарушителя. Оказало се, че става въпрос за 23-годишно момиче от Севлиево - професионална джебчийка,  трето поколение, от ромски произход, разбира се. Тя е върнала парите, но случаят е показателен - не ходете с големи суми в пренаселени курорти като Слънчев бряг. Сподели:", "date": "2018.06.25", "title": "Джебчийка удари джакпота в Слънчака! Задигна 5 бона от рускиня"}
{"url": "http://pik.bg/%D0%B7%D0%B0%D0%B3%D1%83%D0%B1%D0%B8%D0%BB%D0%B8%D1%8F%D1%82-%D0%BD%D0%B0-%D0%B2%D0%BE%D1%82%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%B7%D0%B0%D0%BF%D0%BB%D0%B0%D1%88%D0%B5%D0%BD-%D0%B5-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8%D1%8F%D1%82-%D0%BC%D0%B8%D1%80-news760611.html", "text": "Главният конкурент на президента на Турция Реджеп Ердоган - кандидатът на Народнорепубликанската партия Мухаррем  Индже, предупреди за сериозната опасност за страната, идваща от новото ръководство на републиката. Това заяви Индже днес в реч, предавана от телевизионния канал Ен Ти Ви. \"Започващият от днес работа режим представлява голяма опасност. Съсредоточаването на изпълнителна, законодателна и съдебна власт в ръцете на един човек поставя въпроса за оцеляването. Ние ще живеем така и всички ще плащаме цена за това\", заяви той. Индже смята, че Турция е скъсала връзката с демократичните ценности, с парламентарната система. \"Ние преминахме към режим на еднолично управление. Факторите, заплашващи обществения мир, ще останат актуални и ние ще продължим да чувстваме голяма тревога за нашето бъдеще\", каза Индже. Сподели:", "date": "2018.06.25", "title": "Загубилият на вота в Турция: Заплашен е общественият мир"}
{"url": "http://pik.bg/%D1%80%D0%B0%D0%B4%D0%B5%D0%B2-%D1%83%D0%B4%D0%BE%D1%81%D1%82%D0%BE%D0%B8-%D1%81-%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D0%BE%D1%82%D0%BB%D0%B8%D1%87%D0%B8%D1%8F-%D1%85%D1%80%D0%B8%D1%81%D1%82%D0%BE-%D0%BC%D1%83%D1%82%D0%B0%D1%84%D1%87%D0%B8%D0%B5%D0%B2-%D0%B8-%D0%BE%D1%89%D0%B5-8-%D0%B4%D0%B5%D0%B9%D1%86%D0%B8-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-news760684.html", "text": "Днес е своеобразен празник на българския талант, прекрасно реализиран, упорито защитаван и безапелационно приет, оценен и аплодиран. Това каза президентът Р , които определи като големи посветили се на духовния напредък, предава БТА. В Гербовата зала на \"Дондуков\" 2 беше отличена с . Румен Радев удостои с балетната изпълнителка, педагог и хореограф , дългогодишния с лицей за изучаване на италиански език и култура в, както и композиторът и педаго също бяха удостоени с орден \"Св.св. Кирил и Методий\" - огърлие. Държавният глава връчи орден \"Св.св. Кирил и Методий\" - втора степен, на и на д-р /2000-2015/ на Народната библиотека \"П. Р. Славейков\" във Велико Търново. Богатите биографии на отличените ясно показват, че зад тях изпъква силата на изкуството, с която то пленява ума и въображението, каза президентът Радев. Тази сила присъства във вас, защото тя е силата на словото, на музиката и танца, на сценичния образ, добави държавният глава, който определи отличията като признание не само за таланта, трудолюбието и успехите на наградените, а преди всичко за това, че те предават духа на свободното творчество на многобройни млади последователи. Убеден съм, че успехът на вашето духовно лидерство и културна мисия е успех за цяла България, каза държавният глава. Р - задача, която винаги е била трудна и неблагодарна, каза от името на наградените режисьорът . Живеем, така се случи, във . Тези високи държавни отличия са голямо признание за това, че ние, въпреки всичко, сме успели да дадем приноса си за развитието на духовното и в борбата срещу пошлостта в обществото ни, добави авторката на \"Чия е тази песен?\" и \"Развод по албански\". умен Радев, който връчи днес високи държавни отличия на деветима дейци на културата и изкуството творци, ярки личности и достойни българи, режисьорът Адела Пеева орден \"Стара планина\" - първа степен орден \"Св.св. Кирил и Методий\" - огърлие, доц. Калина Богоева оперната прима Стефка Евстатиева, директор на Националния учебен комплекс по култура Величка Велянова. Актьорите Иван Иванов и Христо Мутафчие г проф. Милко Коларов писателя и преводач Петър Велчев Иван Ангелов - директор аботим и творим, за да допринесем за духовното развитие на обществото ни Адела Пеева време, когато материалното е ценено, а духовното - подценявано Сподели:", "date": "2018.06.25", "title": "Радев удостои с държавни отличия Христо Мутафчиев и още 8 дейци на културата"}
{"url": "http://pik.bg/%D0%BD%D0%B8%D0%BA%D0%B8-%D0%B8%D0%BB%D0%B8%D0%B5%D0%B2-%D0%B8%D0%B7%D0%BD%D0%B5%D1%81%D0%B5-%D0%BB%D0%B5%D0%BA%D1%86%D0%B8%D1%8F-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%BE-%D1%83%D1%87%D0%B8%D0%BB%D0%B8%D1%89%D0%B5-news760591.html", "text": "Режисьорът Ники Илиев се срещна с деца в столичното 73-то училище \"Владислав Граматик\". Какъв набор от качества трябва да притежават бъдещите кинодейци, за да станат успешни - това бе сред темите, които авторът на \"Нокаут, или всичко, което тя написа\" и преподавател в НБУ обсъди заедно с учениците. Лекцията му в софийското училище бе част от кампанията \"Успели българи дават личен пример\". Освен него, с младите български надежди се срещнаха още Дани Ангелов, Кристина Кръстева, Цвети Радойчева, Бояна Бояджиева и Димитър Главчев. Всеки от гостите разказа за своя професионален път и в откровен разговор с децата им посочи идеи за бъдеща професионална ориентация и реализация. кампания , която има за цел да мотивира и вдъхнови децата да учат, пише \"Монитор\". Кампанията \"Успели българи дават личен пример\" се провежда с подкрепата на МОН и Столична община и ще продължи до края на юни в София, а през есента - и в провинцията. Междувременно Илиев жъне успехи на международно ниво с третия си филм \"Нокаут\". \"Много се радваме, че филмът се приема добре по фестивалите. За разлика от \"Чужденецът\" и \"Живи легенди\", той не стана толкова популярен в България, но навън предизвиква интерес\", обясни Илиев. Сред градовете, където \"Нокаут\" вече бе прожектиран, са Лондон, Гваделупа и Ню Йорк. Сподели:", "date": "2018.06.25", "title": "Ники Илиев изнесе лекция в столично училище"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D1%87%D0%B5%D1%80%D0%BD%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-%D0%B5%D1%82%D0%BE-%D0%BA%D0%BE%D0%B9-%D0%B5-%D0%BD%D0%BE%D0%B2%D0%B8%D1%8F%D1%82-%D0%BC%D1%8A%D0%B6-%D0%B4%D0%BE-news760256.html", "text": "Вече няма никакво съмнение, че Златка Димитрова и бащата на детето й Мирослав са се разделили! Нещо повече - плеймейтката вече е намерила с кого да го замени. Откакто се заговори, че вече не е със столичния бизнесмен, Златка публикуваше снимки само на себе си или на Миро-джуниър. Мистериозното й поведение обаче приключи и Димитрова реши да се похвали, че има нов любим и той също е от родния й град - Бургас. Казва се Галин Гочев и това, което се знае за него, е, че доста млад, пада си гъзар и има богат баща, разкрива \"Хотарена\". Докато Димитрова прикриваше връзката си с него, то нацепеният батка е изтипосал тяхна обща снимка на основното поле за фотоси в профила си в Инстаграм. Тя пък показа кой е до нея чрез сторито си в същата социална мрежа. Още в началото на годината плъзна слухът, че Златка и Миро са се разделили, тъй като той е фалирал. Бизнесът му с лавандула не вървял, а на моделката и детето им се налагало да се лишават от някои неща. Постоянно се вдигали скандали, докато не дошъл краят. По ирония на съдбата проблемите в семейството започнали точно когато младата майка се похвали, че вече се е помирила и със свекърва си, и с бившата жена на Мирослав. Сподели:", "date": "2018.06.25", "title": "ГОРЕЩО В ПИК! Черната Златка потвърди раздялата с бащата на сина си! Ето кой е новият мъж до плеймейтката (СНИМКА)"}
{"url": "http://pik.bg/%D0%BF%D1%80%D0%B8-%D0%B7%D0%BB%D0%B0%D1%82%D0%B8%D1%81%D1%82%D0%B8%D1%82%D0%B5---%D1%83%D0%B6%D0%B0%D1%81%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B0%D1%81-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%B0%D1%83%D1%82-%D0%BE%D1%82-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news760664.html", "text": "Един от най-добрите футболисти на Бразилия при трудната победа с 2:0 над Коста Рика – Дъглас Коща, може да пропусне остатъка от Световното първенство, акцентира \"Гол\", позовавайки се на информации от Русия. 27-годишният футболист на гранда Ювентус е с контузия в дясното бедро и възстановяването може да отнеме между 15 и 20 дни. Това означава, че Коща ще е здрав за евентуален 1/2-финал на \"Селесао\", но няма да е във върхова форма. Тите потвърди, че крилото пропуска срещата със Сърбия на 27 юни. Очакванията бяха той да е титуляр заради чудесната форма, в която се намира. Петкратните световни шампиони все още не са си осигурили място на 1/8-финалите на Мондиал 2018. Бразилия завърши наравно с Швейцария в първия си мач (1:1) и победи Коста Рика с 2:0 с голове в добавеното време. За попадението на Неймар асистира именно Коща. При 1-во място в група \"Е\" е възможно Бразилия да срещне настоящия шампион на планетата Германия още на 1/8-финалите. Сподели:", "date": "2018.06.25", "title": "При \"златистите\" - ужасна новина! Ас на Бразилия аут от Мондиала?"}
{"url": "http://pik.bg/%D0%BD%D0%BE%D0%B2%D0%BE%D1%82%D0%BE-%D0%BD%D0%B5%D0%BC%D1%81%D0%BA%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B2-%D1%83%D0%B6%D0%B0%D1%81-%D0%B2%D1%8A%D1%80%D0%B2%D0%B8%D0%BC-%D0%BA%D1%8A%D0%BC-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B1%D1%80%D0%B5%D0%BA%D0%B7%D0%B8%D1%82-news760592.html", "text": "Лидерката на Германската социалдемократическа партия (ГСДП) Андреа Налес порица един от коалиционните си партньори. Това стана в момент на все по-голямо разцепление в управляващата тройна коалиция по въпроса с граничната политика и предоставянето на убежище в Германия, предаде ДПА. Андреа Налес каза, че вътрешният министър Хорст Зеехофер и лидерът на Християнсоциалния съюз (ХСС) Маркус Зьодер - и двамата традиционни съюзници на канцлера Ангела Меркел, но много по-твърдолинейни по въпросите на миграцията - вървят към \"германски Брекзит\" или \"Герекзит. В реч пред свои съпартийци в провинция Северен Рейн-Вестфалия, Налес нарече Зеехофер \"опасност за Европа\". Тя начерта паралел между сегашния дебат в Германия за миграцията и реториката на британските консервативни политици преди референдума за Брекзит през юни 2016 г., на който бе взето решение страната да напусне блока. Лявоцентристката лидерка каза, че отказва да позволи на ХСС да се отцепи от коалицията и да действа на своя глава по миграционната политика, следвайки многократните заплахи на Зеехофер да се опълчи на Меркел, като въведе едностранно контрол по германските граници. ХСС иска от началото на юли да бъдат отхвърляни всички кандидати за убежище, които вече са се регистрирали другаде в Европа. Но Меркел е против такъв ход, какъвто според нея ще подкопае европейската солидарност. Вместо това тя иска да се постигне решение на проблема на европейско равнище и обеща да намери такова до края на месеца. Ако Зеехофер реши да действа на своя глава, Меркел може да го уволни или дори да се стигне до разпадане на коалицията между ГСДП, ХСС и Християндемократическия съюз (ХДС) на Меркел. Само 100 дни след сформирането на третото коалиционно правителство с Меркеловия консервативен блок, ГСДП започна да се готви за предсрочни избори, казаха партийни източници пред ДПА. Сподели:", "date": "2018.06.25", "title": "Новото немско правителство в ужас: Вървим към германски \"Брекзит\"!"}
{"url": "http://pik.bg/%D0%B3%D0%B0%D0%BB%D0%B5%D0%BD%D0%B0-%D0%B4%D0%BE%D0%BA%D0%B0%D1%80%D0%B0-%D0%BC%D0%B5%D0%B6%D0%B4%D1%83%D0%B7%D0%B2%D0%B5%D0%B7%D0%B4%D0%BD%D0%B8-%D0%B2%D0%BE%D0%B9%D0%BD%D0%B8-%D0%BF%D0%BE%D0%B4-%D1%86%D0%B0%D1%80%D0%B5%D0%B2%D0%B5%D1%86-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D1%81%D0%B8%D0%BD%D1%8A%D1%82-%D0%B9-%D1%81%D1%82%D0%B5%D1%84%D1%87%D0%BE-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD--news760613.html", "text": "Фолкдивата Галена вдигна пищно парти за рождения ден на първородния си син Стефан, който навърши 9 години. Тематиката на празненството беше посветена на любимата поредица на момченцето \"Междузвездни войни\". От тортата с Чубака и Йода до бутиковите къпкейкове с щурмоваци върху тях-  всичко беше свързано с култовата космическа сага. Събитието по традиция се проведе в семейния комплекс край Велико Търново - атракциона Калоянова крепост. Звездата на \"Пайнер\" направи последователите си в социалните мрежи част от щастливите моменти на фамилията. \"Едно от доказателствата, че Господ ме обича! Бъди здрав и целеустремен, мое голямо момче!\", написа певицата към кадри от рождения ден на Стефан. През февруари изпълнителката на \"Дай ми любов\" разбуни духовете и с празненството в чест на първия рожден ден на втората ѝ рожба Александър. Според спекулациите, неговото парти е струвало над 20 000 лв. Тогава основна тема бяха мечетата, а украсата беше решена в синьо и бяло, напомня \"Монитор\". Сподели:", "date": "2018.06.25", "title": "Галена докара \"Междузвездни войни\" под Царевец! Вижте как синът й Стефчо празнува рожден ден с Чубака и Йода (СНИМКИ)"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE---%D0%BA%D1%83%D0%BB%D1%82%D0%BE%D0%B2%D0%B0-%D1%80%D0%BE%D0%BA%D0%B0%D0%B4%D0%B0-%D0%BF%D1%80%D0%B8-%D0%B3%D0%B0%D1%83%D1%87%D0%BE%D1%81%D0%B8%D1%82%D0%B5-%D0%B3%D1%8A%D1%80%D0%BC%D1%8F%D1%82-%D1%87%D0%B5-news760675.html", "text": "Хорхе Сампаоли вече е само формален треньор на Аржентина, гръмнаха медии в страната. Според световният шампион от 1986 г. Рикардо Джусти състава и тактиката за последния двубой от групите с Нигерия ще бъдат определени от тарторите Лионел Меси и Хавиер Масчерано. \"Двамата ще изберат постройката и играчите. Ако Сампаоли иска да бъде на пейката по време на мача, може да го направи. Ако не желае, няма да има проблеми\", каза Джусти след среща с главния мениджър на аржентинския състав Хорхе Буручага. Публична тайна е, че Меси и Масчерано от доста време имат огромна тежест в съблекалнята на националния отбор. Заради краха с Хърватия (0:3) обаче се стигна дотам да изземат ролята на треньора, визира \"Гол\". В аржентинските медии обаче има разнобой за това с каква схема ще играят \"гаучосите\" срещу Нигерия. Някои издания твърдят, че Масчерано предпочитал 4-4-2, докато Меси бил по-склонен за 4-3-3. Самият Масчерано опита да свали част от напрежението около отбора, като заяви, че нямало никакви конфликти с треньора. Най-вероятно, защото Сампаоли вече няма думата в отбора, заключават анализатори в Аржентина. Развръзката за \"гаучосите\" в груповата фаза на Мондиал 2018 е утре вечер от 21:00 часа наше време, когато излизат срещу Нигерия, а Хърватия ще срещне Исландия. Сподели:", "date": "2018.06.25", "title": "Мълния на Световното - култова \"рокада\" при \"гаучосите\"? Гърмят, че..."}
