{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BF%D0%BB%D0%B0%D0%BD%D0%B0-%D0%B7%D0%B0-%D0%BC%D0%B5%D1%81%D1%82%D0%B5%D0%BD%D0%B5-%D0%BD%D0%B0-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news744157.html", "text": "Румънският президент Клаус Йоханис остро разкритикува плана, обявен от лидера на управляващата партия за преместване на посолството на страната в Израел от Тел Авив в Йерусалим, предаде АФП. Държавният глава „не е бил консултиран или информиран за този процес“, обявиха от кабинета му в изявление. В него се добавя, че според президента решението „не е базирано на солидна, широкообхватна оценка“. Лидерът на управляващата Социалдемократическа партия Ливиу Драгня заяви в четвъртък вечерта пред тв „Антена 3“, че „решението е взето… процедурите са стартирали“, предава БНР. Но правителството на премиера Виорика Дънчила не потвърди официално новината, като негов говорител отказа коментар в отговор на запитване от АФП. Заради предишна двегодишна условна присъда за изборна измама Драгня не може да заеме премиерския пост след победата на социалдемократите на вота в края на 2016 г., но все още има ключова роля в партийните решения. Десноцентристът Йоханис, който публично е заявявал различията си по множество въпроси с правителството, твърди, че той има правомощията за „вземане на решения, касаещи външната политика на Румъния“. Той подчерта, че позицията на Букурещ по израелско-палестинския въпрос „не е променена“. „На този етап преместването на посолството ще представлява нарушение на международните закони“, каза Йоханис. „Правителствената инициатива може да е най-много началото на процес за оценка…, която може да бъде финализирана само след приключване на мирните преговори“, добави той. През декември президентът на САЩ Доналд Тръмп предизвика противоречия в цял свят, като обяви, че страната ще премести посолството си в Израел в Йерусалим. Румъния би била първата членка на ЕС, която ще последва този ход. Сподели:", "date": "2018.04.20", "title": "Президентът на Румъния критикува плана за местене на посолството в Йерусалим"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%B6%D0%B0%D0%BB%D0%B1%D0%B0-%D0%BD%D0%B0-%D0%BA%D0%BE%D0%BD%D1%86%D0%B5%D1%81%D0%B8%D0%BE%D0%BD%D0%B5%D1%80-%D0%B7%D0%B0-%D0%B2%D0%BE%D0%BB%D1%84%D1%80%D0%B0%D0%BC%D0%BE%D0%B2%D0%B0-%D0%BC%D0%B8%D0%BD%D0%B0-%D0%BD%D0%B0%D0%B4-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-news744151.html", "text": "Пазарджишкият Административен съд отхвърли жалбата на пловдивската фирма“ Ресурс , концесионер за находището от волфрам над Велинград, с която оспорваше становището на Регионалната инспекция за околната среда и водите. Екоинспекцията отказа да одобри инвестиционното предложение за добив и преработване на волфрамосъдържащи руди от находище \"Грънчарица център“, което се намира край велинградското село Кръстава. Решението на съда е от 17 април т.г. и в него пише, че с писмо на Регионалната здравна инспекция в информацията към доклада за ОВОС не са отразени откритите водохващания от Събирателна деривация „Бистрица“ на река Грънчарица и нейните притоци, предназначени за питейно-битово водоснабдяване за община Велинград. Освен това, в концесионната площ на инвестиционното предложение попадат целите първи пояси на водохващанията на р. Грънчарица, Везьов дол и Трълско дере, както и части от вторите им пояси, предава \"Монитор\". При това положение, директорът на РЗИ - Пазарджик е заявил отрицателно становище по представената документация за оценка на качеството на Доклада по ОВОС. Басейнова дирекция „Източнобеломорски район“ в Пловдив също е дала указания да се коригира площта на концесията на „Грънчарица център“и от нея да се изключат площите, засегнати от първите пояси на речни водохващания на р. Грънчарица, Везьов дол и Трълско дере. По тази причина и директорът на пазарджишката РИОСВ не може да даде положително становище за инвестиционното предложение, тъй като ако бъде разкрита мината за добив на волфрам ще се навреди на водоподаването за битови нужди в курортния град. Сподели:", "date": "2018.04.20", "title": "Съдът отхвърли жалба на концесионер за волфрамова мина над Велинград"}
{"url": "http://pik.bg/%D0%B5%D1%81%D1%82%D0%B5%D1%82%D0%B8%D1%87%D0%BD%D0%BE-%D0%B2%D1%81%D0%B8%D1%87%D0%BA%D0%B8-%D1%81%D0%BF%D0%B8%D1%80%D0%BA%D0%B8-%D0%B2-%D1%81%D0%BE%D1%84%D0%B8%D1%8F-%D1%81-%D0%B5%D0%B4%D0%BD%D0%B0%D0%BA%D0%B2%D0%B0-%D0%B2%D0%B8%D0%B7%D0%B8%D1%8F-news744154.html", "text": "Спирките в София ще бъдат дадени на концесия, а дизайна им ще бъде еднакъв. Това съобщи зам.-председателят на транспортната комисия към Столичния общински съвет Зафир Зарков. 2610 столични спирки ще бъдат отдадени за 15 години, а концесионерите ще трябва да се съобразят с изисквания, изготвени от екип на главния архитект Здравко Здравков, за материалите и цветовете на съоръженията. Очаква се следващата седмица кметът на София Йорданка Фандъкова да внесе доклад в СОС за условията на концесията. “Обновяването на спирките е от съществените задачи пред Столичната община. Това е изключително важно за градската среда и за насърчаването на пътниците да използват градския транспорт”, коментира Зарков. Спирките ще бъдат разделени на 4 пакета, като концесионерите ще могат да кандидатстват най-много за 2. Очаква се най-малко 1495 спирки да бъдат с навеси, в момента такива са 1100. По стоянките за чакане на градския транспорт, ще бъдат разположени 400 рекламни пана и 300 павилиона. От “Московска” 33 все още обмислят какво да се продава по павилионите. Зарков обясни, че броят на рекламите и павилионите е значително намален в сравнение с предишния вариант на концесията. „Предвиждат се различни типове съоръжения - от навеси, кошче и информационна табела до такива със знак, кошче, информационна табела, павилион и навес“, предава \"Монитор\". При избора на концесионер най-голяма тежат ще имат инвестиционното предложение и размерът на концесионното плащане - по 40%, а 20% ще носи срокът, който кандидатите предлагат, за да подменят всички спирки. Общата инвестиция в новия облик на съоръженията ще бъде 18 млн. лв. Междувременно кметът Йорданка Фандъкова съобщи във „Фейсбук“, че до края на октомври ще пристигнат първите 20 електробуса. Технологията им е с 324 kW батерия с бавен заряд, с която се изминават минимум 300 км с едно зареждане. Електробусите покриват най-високите технологични критерии, достъпни за хора със затруднения в придвижването и са климатизирани, обясни Фандъкова. Сподели:", "date": "2018.04.20", "title": "Естетично! Всички спирки в София с еднаква визия"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D1%84%D0%BB%D0%B8%D1%80%D1%82%D1%83%D0%B2%D0%B0%D1%82-%D0%BC%D1%8A%D0%B6%D0%B5%D1%82%D0%B5-%D0%BE%D1%82-%D1%80%D0%B0%D0%B7%D0%BB%D0%B8%D1%87%D0%BD%D0%B8%D1%82%D0%B5-%D0%B7%D0%BE%D0%B4%D0%B8%D0%B8-news744060.html", "text": "Близнаци Дева В началото на всяка нова връзка старателно проверявате дали зодиите ви са съвместими и изчитате всичко, което е написано за неговата зодия. Така отивате добре въоръжени с информация и очаквания на първата си среща. Опитът ни е доказал, че мъжете от една зодия си приличат. Ето за какво трябва да внимавате, когато си имате вземане-даване с всяка една от зодиите: Овен Те не се помайват и бавят, а атакуват веднага . Стилът им не е на бавно изчакване, оглеждане и изграждане на стратегия. Те открито заявяват - „Харесал съм те, искам те сега и веднага“. Овните са страстни, не особено оригинални и романтични. Ако се сетят за цветя, то това ще са червени рози, другото е вечеря, плащане на сметката и желание за секс. За сметка на това са открити, не въртят интриги, под достойнството им е. Те са истински мъжкари, ще носят жената на ръце, но ще се постараят да пренесат колкото се може повече представителки на нежния пол. Телец С мъжете от тази зодия забравете за увъртане , игрички и най-вече лъжи. Ще ги спечелите, ако бъдете открита и му се отдадете без излишни задръжки. Телците са любители на сериозните и дълги връзки. Затова флиртовете им са по-скоро заявка за създаване на отношения, а не секс за една вечер. Не биха ви лъгали и обещавали нищо, което нямат намерение да изпълнят. Забравете обаче за романтични изненади и серенади под прозореца, това не е в стила им. Докато флиртуват умело с вас, те заглеждат девойката зад гърба ви. Мъжете Близнаци могат да стигнат до леглото на всяка една жена само с приказки – думите им са омайни и сладки, плод на живия им ум. Ужасно са разсеяни и като нищо ще забравят, че са флиртували с вас в момента, в който ги оставите за пет минути. За тях светът е като кутия бонбони - те още не са преглътнали един, а вече посягат към друг. Близнаците са майстори на успешните флиртове и не трябва да вземате думите им за чиста монета, а имайте едно на ум. Рак Ракът би се обидил, ако го наречете флиртаджия. Не, те не са такива момчета. Те ще се държат като най-добрият ви приятел , докато в един момент поведението им не започне да изглежда като заявка, че са влюбени във вас. И точно когато си го помислите, те учудено ще ви погледнат и ще ви кажат, че сте само приятели. И ще изпитват тайно задоволство от това - колко приятелки кръжат около тях. Лъв Не те, а вие ще трябва да флиртувате с тях. След това да почерпите всички, че такъв невероятен мъж е спрял погледа си на вас. Отчасти романтици, те ще предложат да ви изведат на обяд или вечеря, ще ви отправят няколко комплимента и ще очакват да се разтопите от удоволствие. В реакцията на жената до тях те виждат като в огледало себе си и какви неустоими мъже са. Не са най-оригиналните флиртаджии, но правят впечатление с поведението и излъчването си. Те не обичат да излизат, освен с добре познатата им компания от приятели и определено не са по флиртовете в барове и дискотеки. Затова пък е много вероятно да попаднете на тях в социалните мрежи . За тях е най-удобно да си търсят жена там. Така могат да я преценят дали си заслужава. Те ще се държат любезно и мило, ще ви говорят на сериозни теми и ще ви поканят на кафе тогава, когато се убедят, че имате шанс за общо бъдеще. Вечерята ще е чак на втората или третата среща. Везни Те са Дядо Коледа на зодиака - обичат да дават, но и да получават подаръци. Ще ви засипят с нежност, романтика и комплименти, ще ви се усмихват така съблазнително, че ще се почувствате като най-невероятната жена на планетата. Те са умели флиртаджии и знаят как точно да постигнат целите си - ловко и с финес. За тях флиртът не е просто игра, а истинско изкуство. Пуснете косите си да падат свободно по голите ви рамене, дръжте се като дама и се оставете в ръцете им. Но на сутринта не очаквайте много - кроасан, кафе, усмивка и „довиждане, бъди щастлива“. Скорпион Те ще се закълнат, че това не е никакъв флирт, а изпепеляваща любов, която ги е покосила на секундата, в която са ви видели, че даже и преди това. Вие се познавате от предишен живот, в който той е загинал в дуел, борейки се за вашата любов. И да не сте посмели да се засмеете на това, ще се обидят дълбоко. Скорпионът е подвластен на страстта, която го изпепелява. Очаквайте да ви задуши с целувки и прегръдки. С него няма да има кокетно кискане и разтягане на локуми, а страстно ще ви прегърне през кръста и ще ви открадне в нощта, за да ви обича страстно до сутринта. Много е вероятно след това да не го видите повече, но поне в страстта си е бил искрен. Стрелец Той ще се запознае с вас докато тичате в парка, тренирате във фитнеса или пък участвате в някаква благотворителна или спортна инициатива. Ще подходи открито, без високопарни и излишни приказки, спокойно, но уверено. Неговото флиртуване прилича на влюбване, а и те самите си вярват, че е точно такова - ще ви качат на пиедестал и ще ви се кланят всеки ден, ще ви поднасят подаръци, а сексът ще бъде истинско вълшебство. И това ще продължи достатъчно дълго, че да решите, че вече не е флирт, а нещо повече. След това ще се окаже, че те всъщност са обвързани или женени, или влюбени в друга и „сори, трябва да тръгвам, но ти винаги ще имаш специално място в сърцето ми“. Козирог Ако сте с пищна гръдна обиколка или голямо деколте , то вече сте привлекли вниманието на Козирога. Ако сте с добре ушит костюм, луксозни визитки на бизнес среща – също. Той ще е любезен, но не прекалено, по-скоро ще е делови насочен. А ако наистина сте му харесали, ще предложи да пати сметката. Но ако искате да се влюби във вас - вие я плетете. Така ще му направите впечатление на самостоятелна, уверена и не на последно място- материално подсигурена жена. Козирозите не обичат излишните приказки и губенето на време. Затова те не са добри във флиртовете. Ако си търси нещо за една вечер, то ще го усетите веднага, много е вероятно и сам да го заяви. Но влезете ли му веднъж под кожата, ще си останете там. Водолей Подхождат по детски към целия свят, включително и към флирта. За тях всеки нов човек е една цяла вселена, която те искат да опознаят. Ще ви говорят бързо, ентусиазирано, от сърце и душа и ще накарат света ви да се завърти по-бързо, докато не ви се замая главата. Когато се опомните, той вече ще е открил нова вселена, която има нужда да бъде разгадана. И така до безкрай. С Водолеите обаче може да станете приятели, още докато флиртувате и няма да съжалявате. Страхотни събеседници, малко непостоянни и разсеяни, но винаги интересни. Никога не можеш да им се сърдиш затова, че „ще ти се обадя“ е останало в сферата на фантастиката. Риби Абсолютни романтици, те ще ви потопят в магически свят на нежност и красота, ще ви правят сантиментални подаръци и ще ви пишат нежни sms-си. Сексът не име толкова цел, колкото самата игра - срещи, изпращане до дома, сънища, обещания, посвещаване на песни. Докато в един момент не се замислят- какъв е смисълът на това и не ви заявят „аз не съм готов“ и не се затворят в себе си, за да се анализират. Сподели:", "date": "2018.04.20", "title": "Ето как флиртуват мъжете от различните зодии"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0-%D0%B2%D1%81%D0%B8%D1%87%D0%BA%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D1%83%D0%BB-news744155.html", "text": "ТАСС, цитирана от \"Фокус\". Според посланика на Русия в Лондон Александър Яковенко правителството на Великобритания унищожава всички възможни улики по случая „Скрипал“, предава „У нас се появява впечатление, че британското правителство целенасочено следва курс по унищожение на всички възможни улики“, заяви дипломатът. „Руската страна има всички основания да смята изчезването на Скрипал за тяхно отвличане“, допълни той. „Отчитайки всички факти, ние сега имаме още повече причини да определяме настоящата ситуация като похищение на двама руски граждани“, смята Яковенко. Сподели:", "date": "2018.04.20", "title": "Посланикът на Русия в Лондон: Правителството на Великобритания унищожава всички възможни улики по случая \"Скрипал\""}
{"url": "http://pik.bg/%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F%D1%82-%D0%B4%D0%B8%D0%B4%D0%B6%D0%B5%D0%B9-%D0%B0%D0%B2%D0%B8%D1%87%D0%B8-%D0%BF%D0%BE%D1%87%D0%B8%D0%BD%D0%B0-%D0%BD%D0%B0-28-news744256.html", "text": "Тим Берлинг, шведският диджей и продуцент известен още, като Авичи (Avicii), почина на 28 години, потвърдиха негови представители. Причината за смъртта все още не е известна. „Той беше намерен мъртъв в Маскат, Оман този следобед. Семейството му е съсипано и всички ние искаме да уважим тяхната нужда от лично пространство в този труден момент. Няма да бъдат давани по-нататъшни изявления“, пишат музикалните представители на звездата. Тим Берглинг е роден на 8 септември 1989 г. в Стокхолм. Той започва кариерата си, като прави ремикс на музикалната тема от видеоиграта Lazy Jones, a по-късно записва собствената си песен „Lazy Lace“. През април 2008 г. Авичи пуска песента „Manman“ с лейбъла на Тонга Bedroom Bedlam. През май същата година подписва договор с At Night Managmenet и Vicious grooves. През 2013 г. списание „Форбс“ го определи като един от 10-те най-високоплатени диджеи в света с годишни приходи от над 20 млн. щатски долара. „Моите избори и кариера никога не са били движени от материалното. Въпреки това съм благодарен за всички възможности и комфорт, които моята популярност ми даде“, пише той на фенове през 2016 г., след като става ясно, че прекратява турнетата си. „Знам, че съм благословен да пътувам по света и да изпълнявам музиката си, но така остава твърде малко време за човека, който не съм на сцената“, пише още той. „Искам да съм наясно със себе си. Всичко беше само заради самият успех. Това вече не ме прави щастлив“, казва Авичи пред списание „Ролинг Стоун“ през септември 2017 г., малко преди да излезе неговият албум \"Авичи (01)\" - последният му запис. На 29 март 2016 г. Авичи обяви край на публичните си изяви и турнета. Сподели:", "date": "2018.04.20", "title": "Известният диджей Авичи почина на 28"}
{"url": "http://pik.bg/%D1%83%D1%87%D0%B5%D0%BD%D0%B8%D1%86%D0%B8-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0%D1%82%D0%B0-%D0%BC%D0%B0%D1%82%D0%B5%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D1%81%D0%B0-%D0%BC%D0%BB%D0%B0%D0%B4%D0%B8-%D1%83%D1%87%D0%B5%D0%BD%D0%B8-%E2%84%961-news744169.html", "text": "Единайсетокласници от Математическата гимназия в Пловдив спечелиха националния конкурс \"Млади таланти\" и ще представят страна ни на Европейски конкурс за млади учени през септември в Дъблин, Ирландия. Атанас Стефанов и Александър Шопов се наложиха над конкурентите си с изследване „Цветни зависимости в млади звездни обекти“ и получиха наградата си лично от зам.-министъра на образованието проф. Иван Димов. Авторите на първите три отличени проекта получиха и парична премия от 1500 лв. Освен тандема от Пловдив, в челната тройка е още Ивайло Желев от Природоматематическата гимназия „Васил Левски“ в Смолян, който е разработил методи за обезшумяване на дигитални изображения. Награден е и проектът „Спрежение на Микел“ на Сиел Шефкетова от СУ „Петко Рабов Славейков“ в Кърджали, пише \"Марица\". На церемонията  бяха обявени и българските участници в EXPO 2018 г. през  юли в град Гдиня, Полша. Там също заминава ученик от Математическата гимназия в Пловдив - десетокласникът Димитър Чакъров, който е разработил „Комбинаторна игра с домина върху правоъгълни дъски“. За България ще се състезават още проектът „Hovercraft RC“ на Светослав Георгиев от Природоматематическа гимназия „Проф.  Емануил Иванов“ и Антоан Георгиев от Природоматематическата гимназия в Монтана с проекта си в областта на информатиката „Blumber”. Конкурсът „Млади таланти“ се организира за 20-а поредна година от МОН. В него младежи от цялата страна се надпреварват за най-добър научен проект в областите биология, химия, информатика, инженерни науки, материалознание, математика, медицина, физика, социални и хуманитарни науки и екология. Конкурсът е част и от съпътстващите инициативи към рамковите програми за научни изследвания, технологично развитие и демонстрационни дейности на Европейската общност. България ще бъде домакин на Европейския конкурс за млади учени догодина. Сподели:", "date": "2018.04.20", "title": "Ученици от пловдивската Математическа гимназия са млади учени №1"}
{"url": "http://pik.bg/%D0%B4%D0%B5%D1%86%D0%B0-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%BF%D1%80%D0%B5%D0%B1%D1%80%D0%BE%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%80%D0%B0%D0%B1%D1%87%D0%B5%D1%82%D0%B0%D1%82%D0%B0-news744237.html", "text": "Второ преброяване на врабчетата у нас, организира Българското дружество за защита на птиците. През миналата година в акцията се включиха над 500 доброволци от цялата страна. Начало на кампанията, която се нарича \"Час по врабчета\", дадоха второкласници от 105-о училище в София, предава Би Ти Ви. Децата направиха открит урок за птичките и голяма част от тях ще се включат в броенето, което ще се случи на 12 май. Според данните за последните 10 години броят на врабчетата у нас е намалял с 30%. „Ние разбрахме от първото преброяване, че те предпочитат, подобно на нас хората, едно тихо, спокойно място, което място е зелено. Такива места почти липсват в градската среда, а те колкото са необходими на врабчетата, толкова са необходими и на нас”, заяви Мариана Вълчева от Българско дружество за защита на птиците. Сподели:", "date": "2018.04.20", "title": "Деца се включиха в преброяването на врабчетата "}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BD%D0%B0-%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0%D0%BF%D0%B5%D1%87%D0%B0%D1%82%D0%B0-%D0%BF%D0%BB%D0%BE%D1%89%D0%B0%D0%B4%D0%BD%D0%BE-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-news744168.html", "text": "На пъпа на Бургас – на площад  „Тройката” до преди няколко дни работеше може би най-необичайното заведение в града – площадно кафене с 30-ина маси. Барът му се намира на 20-ина метра – до сладоледите, в една от къщички, използвани за продажба на кебапчета през зимата, а за WC най-вероятно се използва градската тоалетна. Чудатият търговски работеше няколко седмици, но още при първата проверка бе запечатан от данъчните заради неиздаване на касова бележки, пише \"Флагман\". Това е причината масите да стоят изсипани на площада, а реално никой да не вижда нито сервитьор, нито място за поръчка, сякаш те са част от интериора „Тройката”. До миналата година масите бяха част от заведение, което се помещаваше в една от красивите стари сгради на ул.”Александровска”. Сега обаче обектът е превърнат в скъп бутик, а масите са преместени малко по-нагоре. Сподели:", "date": "2018.04.20", "title": "Акция на данъчните в Бургас запечата площадно заведение"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D1%81%D0%B5-%D1%81%D0%BA%D1%80%D0%B8-%D0%B7%D0%B0%D0%B4-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE---%D0%B1%D1%8F%D0%B3%D0%B0-%D0%BE%D1%82-%D0%BE%D1%82%D0%B3%D0%BE%D0%B2%D0%BE%D1%80%D0%BD-news743819.html", "text": "Серията от гафове на президента Румен Радев и лавинообразното оттегляне на подкрепата за него от хора, които доскоро го защитаваха, са накарали вездесъщата му съпруга Десислава да се оттегли на заден план във вземането на решения за проявите му и подготовката за тях и минала в ариегарда на президентството. Опитите в президентството да бъдат назначени поне няколко компетентни хора, които са професионално запознати с функционирането на институцията, удряли на камък, а доскоро самата генерал Деси, както е по-известна жената на Радев, пречела по всички възможни начини да си вършат работата, поради което те напускали ужасени от самодейността там. Това научи ПИК от отлично информирани източници на \"Дондуков\" 2. Самият Радев вече доста се притеснявал от факта, че където и да се появи със съпругата си, рязко залязва зад шеметните ѝ тоалети и не съвсем адекватното ѝ поведение, поради което все по-често дефилира сам. Генерал Деси обаче също била готова временно \"да свали пагоните\", за да не обира всички негативи от думите и действията на президента и най-вече от собствените си модни и прочее гафове. Затова в момента Радев останал единствено в ръцете на шефа на кабинета си Иво Христов, който продължава да не иска достъп до класифицирана информация очевидно с явното съзнание, че няма да го получи, а причините ще станат известни. Ексжурналистът, създал мита за своята хиперинтелигентност в определени кръгове, обаче също започнал рязко да губи авторитет и подкрепа в тях. Публицистичният му маниер на многоговорене и нищонеказване все по-видимо вреди на президентските изяви, както се видя и на лекцията му пред студентите от УНСС, предизвикала доста скептичните коментари на анализаторите. Генерал Деси обаче изобщо не искала да пере пешкира за гафовете на Иво Христов и се е окопала встрани. Според запознати идеята Радев да прави партия също била на Христов, но генерал Деси никак не я споделяла, тъй като имала преки приятелски обвързаности с протестърското движение, което вече си спретна политическа сила в лицето на \"Демократична България\" и не искала да се разчеква на различни страни. Затова напористата дама предпочела поне временно да се окопае в сянката си, както става ясно от стената ѝ във Фейсбук, май се стяга за Хаваите. Сподели:", "date": "2018.04.20", "title": "РАЗКРИТИЕ НА ПИК! Генерал Деси се скри зад Иво Христов в президентството - бяга от отговорност за гафовете на Радев"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%B3%D0%BE%D1%80%D0%B5%D1%89%D0%B0-%D0%BB%D0%B8%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D1%81%D0%B8-news744138.html", "text": "Двете Кореи откриха гореща линия между своите лидери в петък. Това съобщиха от южнокорейската президентска канцелария една седмица преди срещата на върха между лидера на Северна Корея Ким Чен-ун и президента на Южна Корея Мун-Дже ин в демилитаризираната зона на границата между двете страни, предава \"Франс прес\", цитирана от Агенция \"Фокус\". Линията свързва президентската Синя къща в Сеул с канцеларията на Комисията по държавните дела, оглавявана от Ким. „Историческата връзка чрез горещата линия между лидерите на двете Кореи току що бе установена“, заяви високопоставен служител в президентството на Южна Корея, като добави, че пробният разговор между служителите е бил дълъг 4 минути и 19 секунди. Сподели:", "date": "2018.04.20", "title": "Северна и Южна Корея откриха гореща линия между лидерите си"}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BF%D1%80%D1%8F-%D0%BF%D1%80%D0%B8%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B8-%D0%B7%D0%B0%D1%8F%D0%B2%D0%BB%D0%B5%D0%BD%D0%B8%D1%8F-%D0%B7%D0%B0-%D1%81%D0%B0%D0%BD%D0%B8%D1%80%D0%B0%D0%BD%D0%B5-news744166.html", "text": "Община Пловдив спира от днес приемането на нови заявления за саниране на многофамилни жилищни блокове по Оперативната програма „Региони в растеж\". Причината е, че подадените в Общината заявления за саниране са много, а по програмата са осигурени само 18 милиона лева. В Пловдив процедурата за кандидатстване за саниране на жилищни сгради започна в началото на 2016 г. Сега предстои подборът на подадените вече заявления, информира БНР. Сподели:", "date": "2018.04.20", "title": "Община Пловдив спря приемането на нови заявления за саниране"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BC%D0%B0%D1%81%D0%BA%D0%B0-%D1%81-%D0%B3%D1%80%D0%B8%D1%81-%D0%B3%D0%BE%D0%BD%D0%B8-%D0%B1%D1%80%D1%8A%D1%87%D0%BA%D0%B8%D1%82%D0%B5-%D0%B7%D0%B0-24-%D1%87%D0%B0%D1%81%D0%B0-news743828.html", "text": "Има лек, който има способността да подмладява кожата и може да се ползва от жени във всяка възраст. Тайната е в продукт, който почти всяка домакиня крие в шкафовете си – грисът. Благодарение на високото съдържание на нишесте и растителни протеини той работи по магически начин: внимателно се грижи за чувствителната кожа, ексфолира мъртвите клетки и стяга бръчките. Подмладяващата маска с грис ще замени скъпите козметични процедури само за денонощие. Нужни са ви 2 супени лъжици бира, 2 супени лъжици грис, 100 мл прясно мляко, 1 чаена лъжица растително масло. Сложете гриса в млякото, добавете бирата и маслото. Оставете кашата за 5 минути на умерен огън под капак. Намажете сместа върху лицето си и оставете да действа в продължение на 30 минути, после измийте с топла вода. Сподели:", "date": "2018.04.20", "title": "НЕВЕРОЯТНО! Маска с грис гони бръчките за 24 часа"}
{"url": "http://pik.bg/%D0%BA%D1%83%D0%BB%D1%82%D1%83%D1%80%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%82%D1%8A%D1%80%D1%81%D0%B8-%D0%BC%D1%8F%D1%81%D1%82%D0%BE-%D0%B7%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-news744139.html", "text": "Пролетен панаир на книгата тази година ще има – Министерството на културата (МК), Националният дворец на културата (НДК) и Асоциация „Българска книга“ (АБК) съвместно търсят най-подходящото място за провеждането му. Преместването на най-голямото изложение от НДК се налага поради мерките за сигурност, свързани с Българското председателство на Съвета на ЕС. Това стана ясно на среща в МК между представители на МК, НДК и АБК, съобщиха от културното ведомство, цитирани от Би Ти Ви. Предложени бяха няколко алтернативни знакови културни пространства в София за провеждането на пролетния панаир. Сред тях са бул. „Витоша“, Национална галерия - „Квадрат 500“ и Националната библиотека „Св. Св. Кирил и Методий“. В следващите дни Асоциацията ще излезе с окончателно решение. Коледният панаир на книгата ще се върне в НДК. Сподели:", "date": "2018.04.20", "title": "Културното министерство търси място за Панаира на книгата"}
{"url": "http://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80-%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80%D0%B8-%D1%81%D1%8A%D1%81-%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%B2-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B8-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%BA%D0%BC-news744246.html", "text": "Смразяващи коментари за скандали в държавата направиха анализаторите Първан Симеонов и Харалан Александров в \"Панорама\" по БНТ. \"Присъствах на разговор, когато три жени защитаваха кметицата на \"Младост\" Десислава Иванчева. Когато се опитах да им противостоя, те казаха \"Мани го, той е от ония. Показват го по телевизията.  Къде отиде легитимността на органите? Не може хората да решават кой е виновен и кой - невинен. Те направиха паралел между сестрите ни в Либия и ареста на Иванчева. Ние живеем в свят, в който страстта е всичко\", каза Харалан Александров. \"Опитват се да използват г-жа Иванчева за назидание. Да покажат, че всички еколози са лоши, а то не е така. Десислава Иванчева направи грешката, не е подготвена за мръсната и гадна игра, която се харектеризира с израза \"Ейсега ние ще дойдем и ще махмен ллеви и десни\", котрира Първан Симеонов. Сблъсъкът между президента Румен Радев и Цветан Цветенов бил сблъсък  между двама амбициозни политици, според Симеонов. \"Няма лошо да си нанасяме шамарчета, но нека да са в рамките на добрия вкус. Много голяма е отговорността на публичните фигури, за да се обвиняват. Не мога да допусна, че може да мине през главата на президента мисъл да напуснем ЕС и НАТО\", категоричен бе Александров. \"Нямаше релна причина да се появи този скандал човек. Не вярвам да има здравомислещ политик в България, който да мисли, че ние трябва да напуснем ЕС и НАТО. Не варвам, че ние можем да си позволим волностите с Истанбулската конвенция и случая \"Скрипал\" без санкция от Запада\", каза Първан Симеонов. Новината с напускането на ЕС и НАТО му се струвала фалшива. \"Българинът е с изтока в сърцето, а с разума си на запад. Отдавна не помня толкова хора, които да не си говорят. Едни не харесват Путин, други го харесват. Трети пък симпатизират на Тръп, четвърти - не\", уточни Първан Симеонов.  Според Харалан Александров всяка връзка с Русия е токсична. Сподели:", "date": "2018.04.20", "title": "ИСКРИ В ЕФИР!  Анализатори със смразяващи коментари за скандалите в държавата и ареста на кметицата Иванчева"}
{"url": "http://pik.bg/%D1%81%D0%B8%D0%B4%D0%B5%D1%80%D0%BE%D0%B2-%D0%BD%D0%B0-%D1%84%D0%BE%D1%80%D1%83%D0%BC-%D0%B2-%D0%BA%D1%80%D0%B8%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D1%81%D0%BA%D0%B0-%D0%BD%D0%BE%D1%80%D0%BC%D0%B0%D0%BB%D0%BD%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D1%80%D1%83%D1%81%D0%B8%D1%8F-news744230.html", "text": "Лидерът на АТАКА Волен Сидеров и колегите му от парламентарната група Явор Нотев, Десислав Чуколов и Маргарита Николова участват в международния икономически форум в Ялта, Крим. Той е сред четирите най-големи икономически форума в Русия и се утвърди като ефективно международно място за обсъждане на световната икономика. Основната тема на форума в Ялта е \"Глобалното бъдеще. Бъдещето на Русия \". Дебатите на форума са свързани с цифровата икономика, международно сътрудничество за териториално развитие, инвестиции във високотехнологични индустрии, бъдеща енергийна икономика, опазване на културното наследство, благоденствие на хората, екология и много други. Всяка година на форума присъстват високопоставени руски държавни служители, международни експерти, бизнесмени и икономисти, представители на големи бизнес организации и други лидери на общественото мнение. Четиримата представители на партия АТАКА са там по покана на организаторите. С влизането си на форума, Сидеров предизвика изключително силен интерес от страна на руските медиите. Той даде интервюта за Русия 24, ТВ Звезда, RT, ОРТ и други телевизии с обща аудитория над 550 милиона зрители. „Важно е тук, в Крим, да се събират международни представители и да се правят такива срещи, защото по този начин става ясно, че Крим не е анексиран или окупиран, както говорят хибридно войнстващите срещу присъединяването му. Партия АТАКА имаше наблюдатели по време на референдума в Крим през 2014 г. Тогава видяхме, че хората го искат това наистина. Искаха го и българите тук, те се страхуваха от дискриминация от страна на Киев след преврата. Виждаме след 4 години, че промените са много осезаеми. Забелязват се още от летището в Симферопол. Навсякъде виждаме сериозен размах, строежи и грижи от страна на правителството в Москва“, заяви Сидеров пред медиите. „Като цяло отношенията Европа-Русия продължават да са в криза, но аз смятам, че това няма да продължи дълго. Идват евроизбори и от доста европейски държави ще се усили присъствието в ЕП на партии като АТАКА – патриотични, консервативни, които държат на национални и консервативни ценности и това ще повлияе на политиките в Европа. Там големите компании и хората като цяло не желаят санкции срещу Русия и враждебни действия. Те искат сътрудничество, бизнес, икономически връзки. Не мисля, че всички държави са срещу Русия. Това беше идея на САЩ предимно. Много страни в Европа искат нормални отношения с Русия, както и България. Идва това време, в което ЕС да се еманципира от влиянието на САЩ и да започне по-самостоятелна политика. Това ще е шанс и за България, защото е силно зависима от Брюксел и Вашингтон“, добави Сидеров. Той припомни, че беше спрян „Южен поток“. Сегашното правителство и Борисов правят усилия да компенсират тази загуба и в момента мисля, че има някакъв вариант на „Южен поток“ и България да се включи в международното енергийно трасе. Мисля, че сегашното правителство работи правилно в тази посока. Много е важно, че България не екпулсира руски дипломати, АТАКА беше категорично против. Повече съм оптимист за отношенията България – Русия“, коментира още лидерът на АТАКА. По-късно той участва в дискусия по темата „Русия-Европа“ в Ливадийския дворец. Сподели:", "date": "2018.04.20", "title": "Сидеров на форум в Крим: България иска нормални отношения с Русия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B4%D1%80%D1%83%D0%B3%D0%B8%D1%8F%D1%82-%D1%80%D0%B0%D0%BD%D0%B5%D0%BD-%D0%BF%D0%BE%D0%BB%D0%B8%D1%86%D0%B0%D0%B9-%D0%BD%D0%B0-%D0%BC%D0%B0%D1%87%D0%B0-%D1%86%D1%81%D0%BA%D0%B0---%D0%BB%D0%B5%D0%B2%D1%81%D0%BA%D0%B8-news744232.html", "text": "В първата секунда от взрива ми хвръкна шапката. Аз започнах да плюя стъкла. Нараняванията ги установих в последствие. Болката дойде по-късно. Това разказа инспектор Петър Иванов пред Би Ти Ви. Той е бил до ранената на мача ЦСКА-София - Левски полицайка, когато до стъклената врата на стадиона избухва самоделна бомба. За разлика от Зашева, която претърпя операция на окото, за да може зрението и да бъде запазено, той е с леки наранявания и вече е на работа. Той каза, че никой от групата в резерв не е видял откъде е дошла бомбата и призова феновете на стадиона за повече толерантност. \"Бих казал на този човек да се замисли, защото, ако бяхме по-близо до стъклото, пораженията можеше да бъдат много повече. Ако беше уцелил човек в каска или човек от публиката, можеше да е фатално\", заяви той. Сподели:", "date": "2018.04.20", "title": "ЕКСКЛУЗИВНО! Проговори другият ранен полицай на мача ЦСКА - Левски"}
{"url": "http://pik.bg/%D0%B1%D0%BE%D0%B3%D0%B0%D1%82%D0%B0%D1%88%D1%8A%D1%82-%D0%BD%D0%B0-%D0%B0%D0%BD%D1%82%D0%BE%D0%BD%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D1%8F-%D0%B7%D0%B0%D1%80%D1%8F%D0%B7%D0%B0-news744050.html", "text": "Богатият бизнесмен Никола, с който Мис България 2009 г. Антония Петрова летеше в облаците, я е зарязал, научи вестникът от приятелки на красавицата. Двамата не са заедно от месец, като според запознати на Никола му писнало от постоянните прищевки на Тоца. Блондинката не само настоявала да го следва навсякъде по бизнес срещите му в чужбина, но и докато си бил в България, постоянно киснела в дома му. Петрова го задушавала с присъствието си, пише столичен всекидневник. \"Няма да коментирам личния си живот\", отсече след проверка Антония Петрова. Сподели:", "date": "2018.04.20", "title": "Богаташът на Антония Петрова я заряза"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%82%D0%BE%D0%B4%D0%BE%D1%80-%D1%82%D0%B0%D0%B3%D0%B0%D1%80%D0%B5%D0%B2-%D0%BF%D0%BE%D0%BF%D0%B8%D0%BB%D1%8F-%D1%80%D0%B0%D0%B4%D0%B5%D0%B2-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5%D1%82%D0%BE-%D0%BC%D1%83-%D1%89%D0%B5-%D0%B7%D0%B0%D0%B3%D1%83%D0%B1%D0%B8%D0%BC-%D0%BC%D0%B8%D0%BB%D0%B8%D0%B0%D1%80%D0%B4%D0%B8-news744214.html", "text": "Президентът обясни, че ще посети Москва в разрез на санкциите на ЕС и САЩ. Не мога да си представя какво би могъл да постигне с това посещение, освен, че Путин би го представил като доказателство, че единството на ЕС е разбито. С тази линия на поведение можем да загубим милиарди. Това каза бившият военен министър Тодор Тагарев в ефира на Би Ти Ви. По думите му определено има хора, които работят за излизане на страната ни от ЕС и НАТО. „Изпитвам притеснения, когато чета документа след заседанието на КСНС. Той прави внушението, че има едни лоши, заради които страда средата за сигурност. Те са изброени - Великобритания, САЩ, Франция. Не е проблемът в черновата на документа след заседанието на КСНС при президента, а в това което не се казва в документа“, посочи той. „В декларацията на президента са прескочени доста спорни въпроси. Така документът остава без особен смисъл. Изводът, че средата за сигурност е динамична, ние това си го знаем“. „Идеологически българското правителство подкрепи общите позиции в НАТО. В някаква степен позицията на президента противоречи на тази позиция“, каза бившият военен министър. Според него не са защитени българските интереси със споразумението с руската РСК МиГ, която трябва да извърши ремонта на изтребителите ни. „Защо не допуснахме украинска фирма до процедурата. Те от години си поправят сами изтребителите?“, попита Тагарев. По думите му в допълнителните изисквания се давало предимство само на руската компания. По отношение на закупуването на новите изтребители, Тагарев каза: \"Никой не е махнал Грипените. Има сериозни проблеми в самата процедура. За съжаление не чувам позитивни сигнали, че те са отстранени. Процедурата е сбъркана в своя замисъл. Не е ясно дали търсим самолети, които да използваме в следващите 40 години или само 7-8 самолета за определени цели. Никой не е в бяло - никой не е абсолютно прав. В рамките на МС, ако са допуснати пропуски в процедурата, те следва да се поправят, за да не стигаме до ситуацията, в която вече бяхме“, предупреди бившият военен министър. Сподели:", "date": "2018.04.20", "title": "ГОРЕЩО! Тодор Тагарев попиля Радев: Заради поведението му ще загубим милиарди"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%82%D1%83%D1%80%D1%86%D0%B8%D1%8F-%D0%B8%D0%B7%D1%82%D0%B5%D0%B3%D0%BB%D0%B8-%D0%B7%D0%BB%D0%B0%D1%82%D0%BE%D1%82%D0%BE-%D1%81%D0%B8-%D0%BE%D1%82-%D1%81%D0%B0%D1%89-news744120.html", "text": "Турската централна банка прибра своя златен резерв, който е стоял на съхранение във Федералния резерв на САЩ. Това показва данните от годишния отчет на банката, публикувани на нейния сайт. В документа се отбелязва, че в края на 2016 г. Турция е съхранявала 28,689 тона злато във ФЕД, докато в края на 2017 г. в тази графа не фигурира нищо. Своите златни резерви от чужбина са изтеглили и най-големите частни турски банки, които по този начин са изпълнили призива на президента Реджеп Тайип Ердоган „да се избавим от натиска на валутния курс и да използват против долара злато“. Банка „Халк“ е прибрала 29 тона злато, общо от чужбина в страната са се завърнали 220 тона от благородния метал. Отношенията между Турция и САЩ се изостриха на фона на американската подкрепа за Силите за самоотбрана на сирийските кюрди, които Анкара смята за терористична групировка, свързана с ПКК. Вашингтон обяснява своите действия с борбата срещу \"Ислямска държава\". Освен това върху отношенията между двете държави оказа влияние и ареста в САЩ на заместник-генералния директор на турската „Халкбанк“ Мехмет Хакан Атила и турски иранския бизнесмен Реза Зараб. Те са обвинени, че са реализирали многомилионни транзакции в полза на Иран, като по този начин са заобиколили наложените санкции. Сподели:", "date": "2018.04.20", "title": "ИЗНЕНАДА! Турция изтегли златото си от САЩ"}
{"url": "http://pik.bg/%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%82%D0%B5-%D1%81%D1%8A%D1%80%D0%B1%D0%B8-%D1%81%D0%B5-%D0%BE%D1%82%D0%BA%D0%B0%D0%B7%D0%B0%D1%85%D0%B0-%D0%BE%D1%82-%D0%BF%D0%BB%D0%B0%D0%BD%D0%B0-%D0%B4%D0%B0-%D1%81%D1%84%D0%BE%D1%80%D0%BC%D0%B8%D1%80%D0%B0%D1%82-%D0%BE%D0%B1%D1%89%D0%BD%D0%BE%D1%81%D1%82-%D0%BD%D0%B0-%D1%81%D1%80%D1%8A%D0%B1%D1%81%D0%BA%D0%B8%D1%82%D0%B5-%D0%BE%D0%B1%D1%89%D0%B8%D0%BD%D0%B8-news744143.html", "text": "Партията, представляваща косовските сърби в местните и централните институции на Косово - „Сръбска листа“, се отказа от заплахите си да образува Общност на сръбските общини (ОСО) едностранно на 20 април, както обявиха по-рано, предава базираното в Прищина албанско електронно издание \"Газета Експрес\", цитирано от \"Фокус\". Представители на „Сръбска листа“ са провели среща с Мениджърския екип за съставяне на статут на ОСО, образуван от правителството на Косово, в четвъртък. По време на разговорите представителят на партията на косовските сърби Игор Симич е заявил, че те са отворени за обсъждане на решение за създаването на ОСО, както предвижда Брюкселския договор, постигнат между Косово и Сърбия при посредничеството на Европейския съюз. „Много очакваха, че днес ще действаме, както сърбите обикновено действат – със сърцето преди мозъка“, заяви Симич, като добави, че този път те ще решават мъдро, за да предотвратят обвинения срещу сърбите, че взимат едностранни решения. „Щом сме чакали пет години, можем да чакаме още три месеца и половина“, увери сръбският представител, цитирайки думите на президента на Сърбия Александър Вучич, който каза същото в сряда в Белград. Прищинското издание припомня, че косовските власти образуваха Мениджърския екип като първа стъпка в прилагането на оригиналното Споразумение, постигнато през 2013 година между Косово и Сърбия в Брюксел и обещаха, че ОСО ще бъде образувана в съответствие с косовските закони и без да има изпълнителни правомощия. Сърбите се надяват ОСО, съставена от десетте сръбски общини в Косово, да има широки правомощия. Принципите на споразумението за ОСО, постигнато в хода на диалога Белград – Прищина в Брюксел през 2015 година, предвиждат, че косовските сърби ще имат пълен „контрол“ над икономическото си развитие, образованието, здравеопазването, селското и градското планиране и правото да получават финансови помощи директно от Сърбия. В замяна, общините трябва да се съгласят да се интегрират изцяло в Косово. Сподели:", "date": "2018.04.20", "title": "Косовските сърби се отказаха от плана да сформират Общност на сръбските общини"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%B7%D0%B0%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%B8%D1%8F%D1%82-%D0%B5%D1%82%D0%B0%D0%BF-%D0%BD%D0%B0-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%B5%D0%B4%D0%B8%D0%BD-%D0%BE%D1%82-%D0%BE%D1%81%D0%BD%D0%BE%D0%B2%D0%BD%D0%B8%D1%82%D0%B5-%D0%B1%D1%83%D0%BB%D0%B5%D0%B2%D0%B0%D1%80%D0%B4%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news744141.html", "text": "Започна заключителният етап на строително-ремонтните дейности и подмяната на подземната инфраструктура по бул. „Цар Освободител“ във Варна, в отсечката от бул. “Княз Борис І“ до входа на Летния театър, както и трасето на бул. „Приморски“ – от Летния театър до ул. „Ст. „Стамболов“. По проект се предвижда подмяна на подземната инфраструктура, основен ремонт на пътната настилка, изграждане на нови бордюри и тротоари, подмяна на улично осветление и поставяне на вертикална пътна сигнализация и маркировка. През следващата година е планиран ремонт на останалата част на бул. „Приморски“ – от автоподлеза до гаровия площад, предава още \"Фокус\". Заради плановия ремонт бе въведена промяна и в обслужването на градския транспорт – линиите 17А, 20 и 39. Не се обслужват двупосочно автобусни спирки „Д. Дебелянов“,жп гарара на пл. „Славейков“, сп. „Басейна“, сп. „Фестивален комплекс“, сп. „Академията“ на бул. „Цар Освободител. Сподели:", "date": "2018.04.20", "title": "Започна заключителният етап на ремонта на един от основните булеварди във Варна"}
{"url": "http://pik.bg/%D0%BF%D0%B8%D1%8F%D0%BD-%D1%81%D0%BA%D0%BE%D1%87%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BE%D1%82-%D0%B2%D0%BB%D0%B0%D0%BA-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D1%80%D1%8A%D0%BA%D0%B0-news744136.html", "text": "Пътнически влак отряза лявата ръка на пътник, който скочил в движение от композицията на гара Септември. Инцидентът е станал на 19 април малко след 05:40 сутринта. Пострадалият е 50-годишен човек от панагюрското село Оборище. Свидетели разказват, че той бил пиян, когато предприел фаталния за него скок. Сподели:", "date": "2018.04.20", "title": "Пиян скочи в движение от влак, остана без ръка"}
{"url": "http://pik.bg/%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D0%BD%D0%B0%D1%80%D0%B5%D1%87%D0%B5-%D1%85%D0%B8%D1%82%D0%BB%D0%B5%D1%80-%D0%B2%D0%B5%D0%BB%D0%B8%D0%BA-%D1%87%D0%BE%D0%B2%D0%B5%D0%BA-news744164.html", "text": "Депутатката от градския съвет на украинския град Лвов Маряна Батюк публикува на страницата си във „Фейсбук“ поздравление за 128-ата годишнина от рождението на лидера на нацистка Германия Адолф Хитлер, съобщава life.ru. „Велик човек, каквото и да се говори“, написа депутатката и добави – „Който иска да живее, трябва да се бори, а който не иска да се бори, не заслужава да живее“, предава БНР. Публикацията е престояла на страницата около час, след което е била премахната, посочва life.ru. Сподели:", "date": "2018.04.20", "title": "Украинска депутатка нарече Хитлер \"велик човек\""}
{"url": "http://pik.bg/%D0%BD%D0%BE%D1%89%D0%BD%D0%BE%D1%82%D0%BE-%D0%BF%D0%BE%D1%82%D0%B5%D0%BD%D0%B5-%D0%B5-%D0%BE%D0%BF%D0%B0%D1%81%D0%BD%D0%BE---%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-%D0%B0%D0%BB%D0%B0%D1%80%D0%BC%D0%B8%D1%80%D0%B0-news743545.html", "text": "Прекомерното нощно изпотяване понякога издава наличието на болести. Като правило в повечето случаи нощните изпотявания не са свързани със сериозни диагнози, които са трудни за лечение. Но има и изключения. Например може да става дума за туберкулоза. Това заболяване значително уврежда белите дробове и почти винаги е придружено от хронични нощни изпотявания. В този случай освен изпотяване човек има симптоми като: усещане за топлина, болка в гърдите, слюнка с примес на кръв, затруднено дишане. Нервното напрежение може също да доведе до повишаване на телесната температура. За да възстанови нормалната телесна температура, тялото ни започва активно да отделя пот. Такава реакция е съвсем нормална. Но в случай че изпотяването се засилва само през нощта, става прекалено интензивно, може да става дума за по-сериозни проблеми, свързани с нервната система. Например болест на Паркинсон или полиневропатия. Такива заболявания водят до нарушения на функциите на нервната система, в резултат на това човек започва да се поти без видима причина. Хиперхидрозата е медицински термин, използван за прекомерно потене. Това хронично състояние се случва доста често. Появата му е генетично обусловена. Хората с хиперхидроза могат да се потят силно през нощта. Те задължително трябва да спят в по-хладни стаи. Температурата, която изглежда нормална за здрав човек, може да бъде твърде висока за пациент с хронична хиперхидроза. Сподели:", "date": "2018.04.20", "title": "Нощното потене е опасно - ето за какво алармира"}
{"url": "http://pik.bg/%D0%B1%D0%B5%D0%B7%D0%BF%D1%80%D0%B5%D1%86%D0%B5%D0%B4%D0%B5%D0%BD%D1%82%D0%BD%D0%BE-%D0%B1%D0%B0%D1%81%D0%BA%D0%B8%D1%82%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BE%D1%82-%D0%B5%D1%82%D0%B0-%D1%81%D0%B5-%D0%B8%D0%B7%D0%B2%D0%B8%D0%BD%D0%B8%D1%85%D0%B0-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%B8-news744144.html", "text": "Баската сепаратистка групировка ЕТА поднесе извинения на жертвите на насилието и тероризма направени по време на продължилата шест десетилетия кампания за създаване на независима държава в югозападна Франция и Северна Испания, предава \"Политико\". Групировката обяви официално , че ще се разпусне към началото на месец май. Близо 800 души са загинали от нейната дейност по време на конфликта, официално приключил през 2011 г. „В резултат на грешки и лоши решения ЕТА причини жертви, които не са участвали пряко в конфликта“, съобщи групировката в официално свое заявление, предава \"Фокус\". „ЕТА признава пряката отговорност за извънредното страдание в региона“, пише в заявлението. Тя признава, че по време на въоръжената борба са причинени „големи вреди, за които няма решение“. Сподели:", "date": "2018.04.20", "title": "Безпрецедентно! Баските терористи от ЕТА се извиниха на жертвите си"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B0%D0%BF%D0%B5%D0%BB%D0%B0%D1%82%D0%B8%D0%B2%D0%BD%D0%B0%D1%82%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%BF%D0%BE%D0%BF%D0%B0%D1%80%D0%B8-%D0%BD%D0%B0%D0%B4%D0%B5%D0%B6%D0%B4%D0%B8%D1%82%D0%B5-%D0%BD%D0%B0-%D0%B1%D1%80%D0%B0%D1%82%D1%8F-%D0%B4%D0%BE%D0%BC-news744248.html", "text": "Апелативна прокуратура попари надеждите на братя Домусчиеви и експертите, които ги обслужиха в Арбитражния съд преди година и половина. Апелативните прокурори върнаха неправилното решение на Софийска градска прокуратура, което също беше в услуга на крупните приватизатори. Напомням, че преди година прокарах решение на Министерски съвет да се оспори лобисткото решение на Арбитражния съд и постигнахме справедливо решение на ВКС, защитаващо националния интерес. Веднага след решението на съда подадох сигнал да се разследва дали експертите не са направили своите експертизи срещу добро заплащане в нарушение на закона. Софийска градска прокуратура се направи, че не вижда нарушението, но сега наново трябва да се произнесе след като апелативен прокурор Стефанов доказа, че в България има и честни магистрати. Прокурор Стефанов директно казва, че Софийска градска прокуратура не си е свършила работа (досещате ли се защо?). Същата не е проверила защо Арбитражният съд незаконно е разгледал такова искане на братя Домусчиев, дали държавният интерес е бил нарушен, дали е заплашена националната сигурност, и други. Ха сега да видим какво ще каже вторият път Софийска градска прокуратура – ще защити ли интересите на държавата или пак ще оближе богатите чорбаджии. Дай Боже и Арбитражният съд при новото разглеждане на делото да пресече мераците на некоректните приватизатори. Тогава, Кей Джи Меритайм Шипинг догодина ще да заплати 55 млн. лв. на държавата за нарушени клаузи на приватизационния договор. Ще ви информирам за следващите етапи от епичната битка за справедливост. И кой каза, че Прокуратурата в България не работила? Явно всичко е до морала на отделния човек. \"Апелативна прокуратура попари надеждите на братя Домусчиеви и експертите, които ги обслужиха в Арбитражния съд преди година и половина. Апелативните прокурори върнаха неправилното решение на Софийска градска прокуратура, което също беше в услуга на крупните приватизатори\", написа на страницата си във \"Фейсбук\" вицепремиерът Валери Симеонов. Той попита кой смята, че прокуратурата в България не работила, \"явно всичко е до морала на отделния човек\". Заради тези експертизи, услужливият Арбитражен съд остави братя Домусчиеви да продължават безнаказано да не изпълняват задълженията си по договора за Български морски флот. Така, драстичното намаляване на то нажа на плавателните съдове, които отидоха за скрап, щеше да остане без санкции. Сподели:", "date": "2018.04.20", "title": "ПЪРВО В ПИК! Валери Симеонов изригна: Апелативната прокуратура попари надеждите на братя Домусчиеви!"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B1%D0%B5%D1%81%D0%BD%D0%B5%D0%B5-%D0%B3%D1%8A%D1%80%D1%86%D0%B8%D1%8F-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D1%81%D0%B8%D0%B3%D1%83%D1%80%D0%BD%D0%BE-%D1%83%D0%B1%D0%B5%D0%B6%D0%B8%D1%89%D0%B5-%D0%BF%D1%80%D0%B5%D0%B2%D1%80%D0%B0%D1%82%D0%B0%D0%B4%D0%B6%D0%B8%D0%B8-news744150.html", "text": "предупреди, че , а отношението на гръцкото правителство към хората, които Анкара смята за поддръжници на провалилия се пуч на 15 юли 2016 г., , съобщават турските медии. Говорейки пред журналисти след петъчната молитва, Йълдъръм коментирал, че било , след като отношенията между Анкара и Атина, съседи и съюзнички в НАТО, се обтегнаха изключително много през последните месеци. Турското външно министерство също изказа подобно мнение, подчертавайки, че решението за освобождаването на свързан с гюленистката групировка (ФЕТО) пучист, показвал още веднъж, че . Вчера Гръцкият държавен съвет - най-висшият административен съд в Гърция - постанови под съдебен контрол. В писмено изявление от турското външно министерство подчертаха, че Озкайнакчъ е участвал в опита за преврат. Според турските власти решението на гръцкия съд показвало, че . \"Това отново показа, че Гърция е страна, която защитава организаторите на преврата\", се добавя в изявлението на турското външно ведомство, предава \"Нюз.бг\". Молбата за убежище на Озкайнакчъ беше приета през декември 2017 г. от независима комисия за предоставяне на убежище, но по-късно гръцкото правителство възрази срещу решението. Той беше освободен за кратко, след като получи убежище, но беше арестуван отново след възражението на правителството. Гръцкият държавен съвет разгледа възражението на правителството вчера и постанови освобождаването на Озкайнакчъ под строг контрол до излизането на резултатите от молбите за убежище на осемте турски военнослужещи. Очаква се Държавният съвет да вземе окончателно решение по исканията за убежище на осемте бивши турски военни на 4 май. Турският премиер Бинали Йълдъръм враговете на Турция разглеждали Гърция като сигурно убежище уврежда отношенията между двете страни неприемливо хората, взели участие в неуспешния пуч, да бъдат защитавани от Гърция Гърция защитава пучистите освобождаването на бившия турски военнослужещ Сюлейман Озкайнакчъ не били предприети необходимите мерки срещу \"предател\", участвал в пуча Сподели:", "date": "2018.04.20", "title": "Турция беснее: Гърция се превърна в сигурно убежище превратаджии"}
{"url": "http://pik.bg/%D1%88%D0%B5%D1%88%D0%B5%D0%BB-%D1%83%D1%87%D1%83%D0%B4%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%81%D1%8A%D1%80%D0%B1%D0%B8%D1%8F-news744112.html", "text": "Крайнодесният сръбски политик Воислав Шешел учуди американския посланик в балканската държава Кайл Скот, коментира белградското радио Б92. Дипломатическият представител на Вашингтон изрази своята изненада в Tуитър. \"Явно за всичко си има първи път. Видях на приема по случай 150 години от създаването на Мюсюлманската общност на Сърбия господин Шешел в парламента вчера. Стана ми приятно, че такъв политик участваше в такова тържество. Не мога да скрия и своята изненада от това, че той отдава почит на хора, изповядващи различна от неговата вяра\", написа Скот в системата за микроблогове. Лидерът на крайнодясната Сръбска радикална партия през 2016 г. бе оправдан от Международния трибунал за бивша Югославия (МТБЮ) за етническо прочистване и убийства на етническа и религиозна основа по време на войните в Хърватия и Босна и Херцеговина през първата половина на 90-те години на миналия век. Шешел преди няколко дни отново влезе в медиите. Той по време на визита на хърватска делегация в Сърбия отправи нецензурни изрази към гостите. Сподели:", "date": "2018.04.20", "title": "Шешел учуди американския посланик в Сърбия"}
{"url": "http://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B1%D0%B5%D1%80%D0%B1%D0%BE-%D0%BF%D1%80%D0%BE%D0%BF%D1%83%D1%81%D0%BD%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%BD%D0%B0-%D0%BB%D0%B8%D0%BB%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news744023.html", "text": "Майката на Димитър Бербатов, Маргарита, пропусна концерта на Лили Иванова в Благоевград. Над 1000 благоевградчани бяха запленени от изкуството на кралицата на българската попмузика в зала \"Скаптопара\", за да чуят песни, които продължават да звучат над половин век на сцените в България и по целия свят. \"Много съжалявам, че неотложни лични ангажименти с внучките ми не ми позволиха да бъда в Благоевград и да отида отново на поредния й концерт. С нейната музика аз съм расла и съм се възпитавала. Тя е като моя духовна майка. Никога няма да забравя запознанството ни с Лили в гримьорната на театъра тук преди десетина години. Снимката ми с нея е на видно място в семейния албум. Няма да забравя как после в залата на театъра тя се обърна към мен с думите: \"С песента \"Ветрове\" поздравявам майката на Димитър Бербатов, родила и отгледала една от малкото гордости за България. Пожелавам на нея и на сина й попътен вятър в бъдещето\". Песните й са безсмъртни!\", развълнувано сподели Мама Берба пред \"Монитор\". Примата на българската естрада изпълни всичките си хитове, стари и нови, на грандиозен концерт, продължил повече от два часа. Кметът на Благоевград д-р Атанас Камбитов й изпрати кошница свежи пролетни цветя. Сподели:", "date": "2018.04.20", "title": "Майката на Бербо пропусна концерта на Лили в Благоевград"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0-%D0%B2-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%B8%D0%BC%D1%83%D0%BD%D0%B8%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0-news744148.html", "text": "Европейската имунизационна седмица по традиция се провежда всяка година през .  Събитието се организира от Световната здравна организация, здравните власти и медицинското съсловие. Мероприятията в седмицата са различни и се организират с цел . С инициативата се цели главно да се повиши имунизационният обхват в страните чрез разширяване на информираността сред родители, здравни работници и медии за значимостта на имунизациите, информира \"Нюз.бг\". Тази година във фокуса на Европейска имунизационна седмица е а и премахването на имунизационните \"джобове\". За десета поредна година България ще участва в Европейската имунизационна седмица - от 23 до 29 април 2018 г. последната седмица на април популяризиране на ползите от ваксините имунизацията като лично право и споделена отговорност за намаляване на неимунизираните лиц Сподели:", "date": "2018.04.20", "title": "България се включва в Европейската имунизационна седмица"}
{"url": "http://pik.bg/%D0%BC%D0%B0%D0%B3%D0%B8%D1%8F-%D1%87%D0%B0%D1%88%D0%B0-%D1%81-%D0%B2%D0%BE%D0%B4%D0%B0-%D1%87%D0%B8%D1%81%D1%82%D0%B8-%D0%BB%D0%BE%D1%88%D0%B0%D1%82%D0%B0-%D0%B5%D0%BD%D0%B5%D1%80%D0%B3%D0%B8%D1%8F-%D0%B2%D0%BA%D1%8A%D1%89%D0%B8-news743547.html", "text": "Независимо дали вярвате в неща като „лоша“ или „отрицателна“ енергия, тя все пак може да присъства във вашия дом. Това със сигурност не води до добри събития и емоции, убедени са специалистите, нещо повече - отрицателната енергия може да предизвика да се случат много странни неща. Парични проблеми, напрежение, депресия са само част от събитията, които могат да се дължат на наличието на отрицателна енергия, чието „количество“ надвишава това на положителната. Понякога тези енергии влизат в домовете ни без наша вина. Членовете на семейството, съседи или гости, без да искат, могат да ги внесат и да повлияят на нашето настроение и благополучие. В резултат на това можете да се почувствате неспокойни и потиснати. За щастие, има няколко техники, които можем да използваме, за да премахнем тези влияния. Най-простият начин да откриете отрицателната енергия в дома си, а после и да я \"изчистите”, включва вода. Вземете чиста чаша, сложете в нея малко морска сол и след това налейте в нея вода. Сложете я в стаята, където смятате, че отрицателната енергия е най-силна. Поставете я на скрито място, най-добре в ъгъл, и се уверете, че никой няма да я мести. След 24 часа вземете чашата. Ако изглежда така, както сте я оставили, значи няма отрицателна енергия във въпросната стая. Ако водата е мътна или изглежда замърсена, значи наистина има енергиен проблем. В такъв случай повтаряйте процедурата, докато намерите водата чиста, както сте я оставили предния ден. Не забравяйте, че позитивността привлича позитивност. Ако останеш оптимист, то тогава е и твоята енергия. Завистта, както и несигурността могат да донесат отрицателна енергия във вашия дом. Сподели:", "date": "2018.04.20", "title": "МАГИЯ! Чаша с вода чисти лошата енергия вкъщи"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%BD%D0%BE%D0%B2-%D0%B1%D0%B8%D0%B7%D0%BD%D0%B5%D1%81-news743836.html", "text": "Единствената дъщеря на Красимир Каракачанов – Деница, е започнала свой бизнес, научи „Ретро“. Щерката на военния министър съвсем наскоро прекратила стажа си в известна столична рекламна агенция и впрегнала усилия да създаде своя фирма, отново с творческа насоченост. От броени дни наследничката на лидера на ВМРО е начело на сватбена агенция, където е в съдружие с небезизвестния фолклорист доц. д-р Веселка Тончева, която има стаж дори в БАН. Идеята на двете дами била да възвърнат интереса към традиционната българска сватба, каквато дъщерята на Каракачанов вдигна през изминалото лято. Именно тържеството събрало Деница със съдружничката ѝ, а резултатът от съвместната им работа не закъснял. През юли 2017 г. Красимир Каракачанов даде официално ръката на единствената си дъщеря на нейния дългогодишен приятел Никола. Няколко месеца след тържеството младоженската фотосесия на Деница и Никола направи бум в социалните мрежи. Всъщност по идея на булката, преди да облече дизайнерската бяла рокля, двамата с мъжа ѝ, кумовете и семействата им носели традиционни български носии, за да бъдат в унисон с обстановката, която подбрали – фамилната къща на Каракачанови в Боженци. За украсата на двора и построяването на дървена арка наели специална агенция, която монтирала съоръженията. Същите се погрижили и за декорациите на ресторанта, в който по-късно се провела същинската сватба. Стотици метри светещи лампички, тонове бели цветя, дървесни сувенири и кристални полилеи красели помещението. Деница сама измислила темата на сватбата, а това я вдъхновило да започне да организира и чужди тържества, разбира се, срещу сериозно заплащане. Дъщерята на Каракачанов завършила с отличие право и маркетинг, но истинската ѝ страст било българското. Също като баща си, тя приела за своя кауза да възвърне интереса на младите към традиционните носии, обреди и ритуали на нашия народ. На нея се падала цялата организация и тичане за празниците на клиентите, но интензивната работа не я плашела, защото и преди това се занимавала със същото, но в друга агенция. Сподели:", "date": "2018.04.20", "title": "САМО В ПИК И \"РЕТРО\"! Дъщерята на Каракачанов с нов бизнес"}
{"url": "http://pik.bg/%D0%B3%D1%80%D0%B8%D1%88%D0%BE-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D1%82%D1%83%D1%80%D0%BD%D0%B8%D1%80%D0%B0-%D0%BD%D0%B0-%D0%B4%D0%B2%D0%BE%D0%B9%D0%BA%D0%B8-%D0%B2-%D0%BC%D0%BE%D0%BD%D1%82%D0%B5-%D0%BA%D0%B0%D1%80%D0%BB%D0%BE-news744163.html", "text": "Григор Димитров и Давид Гофен няма да се състезават на двойки в Монте Карло, след като достигнаха до 1/4-финалите в турнира. Така Оливер Марах и Мате Павич продължават напред без игра. Разбира се, решението бе очаквано, като единствено трябваше официално да бъде потвърдено. Димитров и Гофен се изправиха един срещу друг на сингъл, където българинът победи с 2-0 сета и продължи на 1/2-финал срещу Рафаел Надал, така че с оглед на това да запази силите си, пропуска срещата при каретата, пише \"Тенис кафе\". Сподели:", "date": "2018.04.20", "title": "Гришо се отказа от турнира на двойки в Монте Карло!"}
{"url": "http://pik.bg/%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B0%D1%82%D0%B0-%D0%B1%D0%B0%D1%81%D0%BA%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D0%B5%D1%82%D0%B0-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%BE%D1%88%D0%BA%D0%B0-news744097.html", "text": "Нелегалната баска организация ЕТА призна, че с въоръжената си борба за независимост на Страната на баските е причинила зло и поиска прошка от жертвите, предаде Франс прес. В изявлението на ЕТА, публикувано днес от баския в. \"Гара\", организацията обаче твърди, че не само тя носи отговорност за страданията в испанската автономна област. \"Имаше страдание и преди раждането на ЕТА и то продължи и след прекратяването на въоръжената борба\". \"Причинихме много болка и непоправими щети. Искаме да изразим уважение към мъртвите, ранените, към жертвите на дейността на ЕТА. Искрено съжаляваме за това\", се казва в изявлението, публикувано преди обявеното разпускане на организацията, убила над 800 души през няколко десетки години борба срещу испанската държава. ЕТА, която често нападаше силите на реда и представители на държавни институции, изразява \"съжаление\" за всички жертви и иска \"прошка\" от пострадалите цивилни. Нелегалната организация, създадена по време на диктатурата на Франсиско Франко, се отказа през 2011 г. от въоръжената борба. Тя трябва да обяви официално разпускането си на 5 или 6 май във френската част на Страната на баските, според няколко източника. Испанското правителство заяви, че ЕТА отдавна е трябвало да поиска прошка и декларацията й, която признава \"болката\", причинена от въоръжената й борба, и своята \"пряка отговорност\", е резултат от силата на правовата държава, която е победила ЕТА с оръжията на демокрацията. Сподели:", "date": "2018.04.20", "title": "Нелегалната баска организация ЕТА поиска прошка"}
{"url": "http://pik.bg/%D1%80%D0%BE%D0%BC%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D1%81%D1%80%D0%B5%D0%B4-%D0%BF%D1%8A%D1%80%D0%B2%D0%B5%D0%BD%D1%86%D0%B8%D1%82%D0%B5-%D0%B2-%D0%B5%D1%81-%D1%81%D0%BC%D0%B5-%D0%BF%D0%BE-%D0%BE%D1%81%D1%8A%D0%B4%D0%B5%D0%BD%D0%B8-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-news744074.html", "text": "Ако имаме 100% осъдителни присъди се превръщаме в тоталитарна държава. Спрямо ЕС осъдителните присъди у нас са повече от 80%, посочи пред Bulgaria ON AIR бившият зам.-градски прокурор на София Роман Василев, визирайки корупционни престъпления и борба с организираната престъпност. Коментарът му идва в контекста на показния арест на кмета на столичния кв. \"Младост\" и зам.-кмета Биляна Петрова, които бяха хванати с подкуп от 56 хил. евро белязани банкноти. Днес съдът трябва да реши дали да остави двете в ареста. Иванчева е обвинена за взимане на подкуп в особено големи размери, а заместничката ѝ Биляна Петрова и посредникът Петко Дюлгеров като помагачи. Арестът сам по себе си е нарушаване на човешките права, смята Роман Василев. Той уточни, че в конкретния случай стои въпросът за продължителността на процесуално-следствените действия, но по думите му те са нарушени в акт на извършено престъпление. Бившият зам.-градски прокурор на София бе категоричен, че задържаните трябва да присъстват на огледа, а Десислава Иванчева без съмнение е можела да се свърже с адвокат. \"90% от хората, които излизат и казват, че прокуратурата и МВР са лоши, никога не са вършили процесуално-следствени действия и не са носили отговорност\", подчерта гостът в \"България сутрин\". Запитан дали вижда грешки при ареста на Десислава Иванчева, Василев отговори, че това е въпрос на предстоящ анализ. Според него не е сега моментът това да бъде коментирано, тъй като има тежко корупционно престъпление. Сподели:", "date": "2018.04.20", "title": "Роман Василев: Сред първенците в ЕС сме по осъдени за корупция"}
{"url": "http://pik.bg/%D1%83%D0%B2%D0%BE%D0%BB%D0%BD%D0%B8%D1%85%D0%B0-%D1%88%D0%B5%D1%84%D0%B0-%D0%BD%D0%B0-%D0%B1%D0%B0%D1%81%D0%B5%D0%B9%D0%BD%D0%BE%D0%B2%D0%B0-%D0%B4%D0%B8%D1%80%D0%B5%D0%BA%D1%86%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news744247.html", "text": "Директорът на \"Басейнова дирекция Източнобеломорски район - Пловдив\" инж. Георги Семерджиев е бил освободен от работа тази сутрин, научи marica.bg от свои източници. Семерджиев е бил привикан в Министерството на околната среда и водите (MOCB), където му е била връчена заповедта за освобождаване. Все още не се знае каква е причината за решението, съобщава \"Марица\". Преди да бъде отстранен от работа, на Семерджиев са наложени няколко дисциплинарни наказания, твърдят запознати. Очаква се в понеделник временно изпълняващ длъжността шеф да оглави дирекцията. Припомняме, че инж. Георги Семерджиев е бивш директор на ВиК Пловдив. Той заема този пост по времето на кмета Спас Гърневски. За шеф на \"Басейнова дирекция\" е назначен през март 2015 г., на мястото на освободения малко по-рано същата година инж. Никола Кърнолски. Сподели:", "date": "2018.04.20", "title": "Уволниха шефа на \"Басейнова дирекция\" в Пловдив"}
{"url": "http://pik.bg/%D1%81%D1%83%D0%BF%D0%B5%D1%80-%D0%BC%D0%B0%D1%87-%D0%B3%D1%80%D0%B8%D0%B3%D0%BE%D1%80-%D1%81%D1%80%D0%B5%D1%89%D1%83-%D0%BA%D1%80%D0%B0%D0%BB%D1%8F-%D0%BD%D0%B0-%D0%BA%D0%BB%D0%B5%D1%8F-news744152.html", "text": "Носителят на 10 титли от турнира в Монте Карло Рафаел Надал бе безпощаден в 1/4-финалния си мач срещу Доминик Тийм и победи с 6-0 6-2. Испанецът направи така, че срещата да се изиграе изцяло по негов вкус и не остави шанс на съперника си. В спор за място на финала Надал ще играе с Григор Димитров, акцентира \"Тенис кафе\". Димитров и Надал имат 11 мача помежду си в Тура. Матадора води с 10-1 победи, последната от които дойде на 1/4-финал в Шанхай миналия сезон. За последно двамата се срещнаха на клей в Мадрид през 2015 г., когато испанецът победи с 6-4 6-3. През вече далечната 2013 г. премериха сили и в Монте Карло, а тогава Матадора се наложи с 6-2 2-6 6-4. Единственият успех на Димитров от 2016 г. в Пекин. Още от първата точка световният №1 зададе убийствено темпо, което му гарантира ранен брейк за 2-0. Тийм не успя бързо да промени подхода си, нито да предприеме нещо, с което да наруши ритъма на испанеца и бързо пасивът му стана 0-4. Надал взе подаването си за 5-0, а накрая подпечата тоталната си доминация с трети пореден пробив и „геврек“ – 6-0. За Рафа това бе 31-ви пореден спечелен сет на клей. Матадора нямаше никакво намерение да намаля оборотите, отпускайки само точка в първите два гейма от втория сет – 2-0. После покачи серията си на девет поредни спечелени гейма за 3-0. Световният №7 най-накрая откри сметката си в двубоя, след като в следващата част при 40-40 вкара добър втори сервис, печелейки точката без да влиза в разиграване, а после реализира геймбола. При 2-5 Тийм сервираше за оставане, изостана 30-40 и на мачбола пласира бекхенд в мрежата. Сподели:", "date": "2018.04.20", "title": "СУПЕР МАЧ! Григор срещу Краля на клея"}
{"url": "http://pik.bg/%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B3%D1%8A%D1%80%D0%BC%D1%8F%D1%82-%D0%BA%D0%B0%D1%80%D0%B0%D0%BD%D0%B3%D0%B0-%D0%B5-%D1%86%D0%B5%D0%BB-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%BA-%D0%BC%D0%B0%D1%80%D1%81%D0%B8%D0%BB%D0%B8%D1%8F-news744068.html", "text": "Водещата френска спортна медия \"Екип\" потвърди, че нападателят на ЦСКА Фернандо Каранга е трансферна цел на полуфиналиста в Лига Европа Олимпик (Марсилия). За това се говори от няколко месеца. \"Според нашата информация от Марсилия са набелязали Каранга като потенциално попълнение за следващия сезон. Бразилският нападател (27 г.) има договор с ЦСКА до 2019 г. Той пристига в България в началото на миналата година, а през този сезон има 24 гола в 25 мача в първенството\", се казва в част от материала на \"Екип\". Друга френска медия - \"So Foot\", която следи източноевропейския футбол, също публикува статия за евентуален трансфер на Каранга в Марсилия, пише \"Тема Спорт\". \"През изминалите две години Марсилия похарчи 200 млн. евро за трансфери. Затова през лятото клубът ще е по-пестелив на пазара, а и УЕФА следи под лупа дали спазва финансовия феърплей. Голяма сума може да се плати само ако се стигне до крупна продажба на звездата Флориан Товен. Каранга е интересен играч, който не е познат във Франция, но е истинска сензация в България. Бразилецът може да стане опция №3 на треньора Руди Гарсия за върха на атаката след Костас Митроглу и Валер Жермен. Марсилия все още проявява интерес към нападателя на Селта Яго Аспас (30 г.), но той би струвал много по-скъпо от Каранга. А тимът ще трябва да инвестира и в защитници през лятото. Така че трансфер на Каранга изглежда напълно възможен\", пише \"So Foot\". Сподели:", "date": "2018.04.20", "title": "Във Франция гърмят: Каранга е цел на Олимпик (Марсилия)"}
{"url": "http://pik.bg/%D0%BD%D0%B0%D0%BF-%D0%B2%D1%81%D1%8F%D0%BA%D0%B0-%D0%B2%D1%82%D0%BE%D1%80%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D0%B5-%D0%BF%D0%BE%D0%B4%D0%B0%D0%B4%D0%B5%D0%BD%D0%B0-%D0%BF%D0%BE-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%B5%D0%BD-%D0%BF%D1%8A%D1%82-news744079.html", "text": "статистиката на НАП Почти всяка втора декларация за облагане на доходите на физическите лица е подадена по електронен път с ПИК или електронен подпис, сочи . Общо приетите декларации до този момент в страната са 320 000. Срокът за подаване на декларациите за облагане на доходите изтича на 30 април 2018 г. До тогава трябва да се преведе и декларираният данък за довнасяне по годишните формуляри, напомнят още от НАП. Най-лесният и бърз начин за подаване на декларацията е по Интернет с ПИК. Персоналният код може да се получи безплатно от всеки офис на НАП. Декларациите могат да се изпратят още чрез интернет, подписани с електронен подпис, както и да се подадат по пощата, с обратна разписка, на място в някои пощенски станции, както и в офисите за обслужване на клиенти на Агенцията. ,От приходната агенция обръщат внимание, че физическите лица могат много лесно да попълнят своята декларация, като използват една от най-новите й е-услуги. Гражданите, които притежават ПИК или електронен подпис, могат да проверят в сайта на НАП дали за тях има подадени и какви данни от предприятия и от самоосигуряващи се лица за изплащани доходи, различни от тези по трудов договор, като например от хонорари. Е-услугата „Справка за изплатени доходи (различни от трудови) на физически лица“ е достъпна чрез Портала на НАП за електронни услуги - https://inetdec.nra.bg/. Е-услугата предоставя информация също за вида и размера на изплатения доход, както и за удържания данък. Информация за попълване и подаване на данъчни и осигурителни декларации и внасяне на суми към бюджета може да се получи на телефона на НАП 0700 18 700 на цената на градски разговор или в сайта на НАП www.nap.bg. Сподели:", "date": "2018.04.20", "title": "НАП: Всяка втора декларация е подадена по електронен път"}
{"url": "http://pik.bg/%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D0%B7%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%BE%D1%82%D0%BE-%D1%85%D1%83%D0%BB%D0%B8%D0%B3%D0%B0%D0%BD%D1%81%D1%82%D0%B2%D0%BE-%D0%BE%D1%82-%D0%B3%D0%BE%D0%B4%D0%B8%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D1%81%D0%BF%D0%BE%D1%80%D1%82-%D1%81%D1%82%D0%B0%D0%B2%D0%B0-%D0%B7%D0%B0%D0%BB%D0%BE%D0%B6%D0%BD%D0%B8%D0%BA-%D0%BD%D0%B0-%D0%B5%D0%B4%D0%BD%D0%B0-news744173.html", "text": "От години българският спорт става заложник на една шепа хулигани. Голяма част от тях са с криминално досие и те тероризират и фенове, и зрители, и съдии и треньори. Всички. Това заяви министърът на младежта и спорта Красен Кралев, на брифинг след срещата между институциите на националния стадион „Васил Левски”, на която бяха обсъдени мерки за справянето с футболното хулиганство . „Всички сме обединени около идеята, че досегашната форма за борба с тези уродливи явления не е много ефективна. Смятаме, че основният пропуск е, че законът се концентрира върху санкции на клубовете. Оттук нататък, всички дългосрочни промени, които ще правим, ще изповядват философията за засилване на личната отговорност”, подчерта министър Кралев. Той подчерта, че ще бъдат предприети и спешни законови промени за справяне с проблема. „Имаме чисто нов Закон за футболното хулиганство, изготвен от група народни представители и представители от министерството, под ръководството на председателя по Комисията за младежта и спорта Славчо Атанасов”, обясни министър Кралев. По думите му ще се работи и върху нова Наредба за сигурността на спортните обекти и съоръжения, чието изработване ще вземат участие експерти от МВР и МРРБ. „Ще изискваме от всички клубове да бъдат поставени камери. Такива камери, каквито министерството изисква. Ще бъдат зададени стандарти за сигурност на стадионите, които ще настояваме да бъдат спазвани, без изключение. Като имат пари да дават по 20 000 лева заплати на футболисти, ще имат пари да дадат и за оборудване на стадионите си с камери”, аргументира се министър Кралев. Той допълни, че е обсъждане и вариант за поименна продажба на билети, за да се знае самоличността на всеки футболен фен, който влиза на стадиона. Сподели:", "date": "2018.04.20", "title": "Красен Кралев за футболното хулиганство: От години българският спорт става заложник на една шепа хулигани"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B0%D0%B4%D0%B2%D0%BE%D0%BA%D0%B0%D1%82-%D0%BC%D0%B0%D1%80%D0%B8%D0%BD-%D0%BC%D0%B0%D1%80%D0%BA%D0%BE%D0%B2%D1%81%D0%BA%D0%B8-%D1%81%D0%B2%D0%B5%D1%82%D0%BD%D0%B0%D0%BB%D0%B8%D1%82%D0%B5-%D0%BA%D0%B0%D1%82%D0%BE-%D0%BA%D0%BE%D0%BB%D0%B5%D0%B4%D0%BD%D0%B0-%D0%B5%D0%BB%D1%85%D0%B0-%D1%80%D1%8A%D1%86%D0%B5-%D0%BD%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-news744191.html", "text": "Светналите ръце като коледна елха е мечтата на прокуратурата – обаче това няма отношение към фактите. Това каза в съда адвокатът на Десислава Иванчева Марин Марковски след заседанието на Специализирания наказателен съд. На въпрос компрометирани ли са доказателствата по делото с кмета на „Младост“ Десислава Иванчева, адвокатът заяви: „Тези, които са приложени са компрометирани. С тях и без тях, няма никакви доказателства, за това, че тя на 17 април 2018г. е искала 500 хил. евро\". Той посочи, че многократно е обяснил ясно и просто, че ръката на Иванчева е светнала в тази част, с която е подписала протокола. „Това абсолютно изключва тя да ги е хващала. Това е докосване“, допълни Марковски. Според него изводът от светването на дясната й ръка означава, че няма как Иванчева да е броила пари. На въпрос как ще коментира, че по кормилото на колата няма следи от това вещество, Марковски посочи, че след като тя не е взимала парите, няма как да има следи. Във връзка с обясненията на посредника - бившия кмет на района Петко Дюлгеров, Марковски заяви, че когато се прави самопризнание, адвокатът се интересува от това какви факти са свързани с неговия клиент. „Той вътре казва: „Аз нея не съм я виждал“. Следователно в неговите показания, той не е казал, че е разговарял с Иванчева. Дюлгеров не казва, че тя го е изнудвала. В неговите показания няма такова нещо“ Сподели:", "date": "2018.04.20", "title": "ИЗВЪНРЕДНО В ПИК TV! Адвокат Марин Марковски: Светналите като коледна елха ръце на Десислава Иванчева са мечтата на прокуратурата "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-%D1%81-%D0%BD%D0%B0%D0%B9-%D1%82%D0%B5%D0%B6%D0%BA%D0%B0%D1%82%D0%B0-%D0%BC%D1%8F%D1%80%D0%BA%D0%B0---%D0%BE%D1%81%D1%82%D0%B0%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%85%D0%BE%D1%80%D0%B0-%D0%BE%D1%82-%D0%B4%D0%B0-%D0%B1%D1%8A%D0%BB%D0%B3%D0%B0-news744161.html", "text": "\"Нямам намерение да се укривам и не съм имала. Достатъчно съм известна\", каза пред съда Иванчева, по повод мярката си, както първо ПИК TV показа. Припомняме, че в началото на заседанието кметицата заяви пред журналисти, че не е взимала и пипала парите. Тя крещеше, че ще се докаже, че няма вина, а имало хора, които са я натопили. Според нея това бил някой си Румен Р. Иванчева показа пред медиите и бележка с обяснения по акцията срещу нея, написана лично от нея. От ръкописния текст обаче не става ясно кои са лицата, за които говори. Междувременно пред Спецсъда се събраха точно 23 души, които протестират срещу задържането на Десислава Иванчeва. Следващото заседание ще бъде на 26 април. Прокурорът заяви, че към делото има приложени искания за специални разузнавателни средства и материали. \"В момента СРС-тата се намират в ДАНС, където е искането за ползването им. След експертизата ще бъдат дадени на разследването. Има и такова искане за парите, които са маркирани, описани и иззети по делото. Направен е след това и оглед на иззетите пари и те не са върнати, но не могат да съпътстват настоящото производство\", обясни прокурорът, но отказа да разкрива подробности, защото ще разкрие класифицирана информация по делото. \"Парите не са в ДАНС, а са върнати за нуждите на разследването. Има предмет на делото, обвинение, доказателства. Тепърва ще уточним дали има отпечатъци, защото първо трябва да се направи експертиза и тя се очаква. Относно маркиращото вещество не е вярно, че не са светели ръцете им, аз репликирах в залата адвокатите, но те разбира се ползват всякакви хитрости и това им е работата. Това не може да се установи в рамките на два дни. Сенникът е светнат допълнително, воланът също\", обясни прокурорът. След заседанието протестиращите навън бяха намалели и бяха едва десетина души, които крещят на мегафони срещу прокуратурата. Не обясняват обаче защо според тях прокуратурата не си върши работата, след като е арестувала хора с подкуп. Предводителите на протеста са хора от \"Да, България\" и \"Протесна мрежа\", който е редовно на събития срещу съдебната система. На място бе и Петър Кърджилов - пиара на Десислава Иванчева, който също е активист на \"Зелените\". Специализираният наказателен съд определи най-тежката мярката на арестуваната кметица на \"Младост\" Десислава Иванчева - задържане под стража, предаде репортер на ПИК TV от залата, където преди минута са прочетени мотивите и решението на съда. Съставът заседава цели 5 часа и половина пред да се произнесе (ВИЖТЕ В ОЩЕ ПО ТЕМАТА). Сподели:", "date": "2018.04.20", "title": "ПЪРВО В ПИК TV! Кметицата на \"Младост\" с най-тежката мярка - остава в ареста! Хора от \"Да, България\" протестират пред съда (ОБНОВЕНА)"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F-%D0%BF%D0%BB%D1%8A%D0%B7%D0%BD%D0%B0-%D0%B2-%D0%BF%D0%B8%D1%80%D0%B8%D0%BD%D1%81%D0%BA%D0%BE-%D0%B0%D0%BA%D1%86%D0%B8%D1%8F%D1%82%D0%B0-%D0%B5-%D0%BC%D0%B0%D1%89%D0%B0%D0%B1%D0%BD%D0%B0-%D0%B8%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD-news744082.html", "text": "От полицейски служители на ОДМВР-Благоевград е проведена акция по линия на противодействие на съхранението и разпространението на наркотични вещества, при която е констатирано следното: Служители на РУ-Петрич при извършена проверка на дървена постройка в местността „Булото“, землище на гр.Петрич са намерени и иззети около 18,2 грама канабис, около 20,95 грама семена от канабис и около 1,44 грама амфетамин Намерени и иззети са също около 5 бр. бойни и около 13 бр. халосни патрони, за които няма надлежно разрешение. Със заповед за задържане до 24 часа е задържан С.И./37г./ от гр.Петрич. В с.Балдево, община Гърмен, от полицейски служители на РУ-Гоце Делчев, е извършена проверка на жилище, обитавано от И.Ш./43г./ от с.Балдево, при която е намерена и иззета около 614 грама тревиста маса, реагираща положително на канабис. Лицето е задържано със заповед за задържане до 24 часа. В района на ул.“Герман Титов“ в Гоце Делчев, от полицейски служители на РУ-Гоце Делчев, е извършена проверка на А.К./18г./ от село Господинци, община Гоце Делчев. У същия е намерена и иззета около 2,5 грама тревиста маса, реагираща положително на канабис. А.К. е задържан със заповед за задържане до 24 часа. В района на ул.“Васил Левски“ в Сандански, от полицейски служители на РУ-Сандански, е извършена проверка на С.К./19г./ от с.Левуново, община Сандански, при която е намерена и иззета около 0,53 грама тревиста маса, реагираща положително на канабис, съобщава Струма БГ. По случаите са образувани досъдебни производства. Работата продължава. Сподели:", "date": "2018.04.20", "title": "Полиция плъзна в Пиринско! Акцията е мащабна, има задържан"}
{"url": "http://pik.bg/%D1%87%D1%83%D0%B4%D0%BE-%D0%BF%D0%BB%D0%B0%D0%BD%D0%B8%D0%BD%D1%81%D0%BA%D0%B0-%D0%B2%D0%BE%D0%B4%D0%B0-%D0%BF%D0%BE%D1%82%D0%B8%D1%87%D0%B0-%D0%BE%D1%82-%D1%87%D0%B5%D1%88%D0%BC%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news743991.html", "text": "След 50 години чакане от чешмите в Пловдив може да потече чиста планинска вода от язовир \"Въча\". Добрата новина идва от община Кричим. Това стана, след като областният управител на Пловдив Здравко Димитров издаде заповед за назначаване на Областен експертен съвет по устройство на територията и на практика рестартира проекта за “Водоснабдяване на Пловдив и прилежащите общини от каскада \"Въча”. В годините той на няколко пъти бе съживяван, но така и не бе осъществен. Община Кричим подкрепи инициативата и усилията на Здравко Димитров за предприемането на възможно най-бързи действия по реализацията на грандиозния проект с много висок регионален обществен интерес. Кметът Атанас Калчев, председателят на ОбС Анка Хаджиева и доц. Борис Цанков - зам.-ректор на УАСГ София, и преподавател в катедра “Хидравлика и хидрология”, взеха участие в разглеждането на заданието за изготвянето на предварителни проучвания за определяне разположението, обхвата и параметрите на обекта, съобщава още \"Марица\". „Уверявам гражданите на Кричим, че ръководството на общината ще положи всички възможни усилия до края на управленския си мандат да бъде един активен партньор по този проект. В същото време ще бъдат отстоявани, и то във възможна максимална степен, интересите на хората от община Кричим. Имайки предвид провеждането в бъдеще на отчуждителни процедури на земи общинска собственост, също така и на частни земи с установени собственици или съсобственици за местата на планираните пунктове за водовземане, площадките за изграждане на съоръжения - пречиствателна станция за питейни води и водоеми, и трасетата за водопроводи”, коментира кметът на Кричим Атанас Калчев. Той е категоричен, че община Кричим ще работи в посока да се оцени реално ситуацията и да се намери оптималното решение проектът \"Въча\" реално да се случи. Сподели:", "date": "2018.04.20", "title": "ЧУДО! Планинска вода потича от чешмите в Пловдив"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%B0-%D0%B5-%D0%B2%D0%B5%D1%80%D0%BE%D1%8F%D1%82%D0%BD%D0%B0%D1%82%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D0%BF%D0%BE%D0%B6%D0%B0%D1%80%D0%B0-%D0%B2-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BA%D1%80%D0%B0%D0%B9-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news744182.html", "text": "Техническа неизправност е най-вероятната причина за запалването на автобуса, който изгоря снощи на пътя между Кюстендил и граничния пункт Гюешево. Автобусът е превозвал 46 туристи от София за Македония. Сигналът за пламналия автобус е подаден малко след 18:30 ч. вчера. Водачът усетил пушек, спрял автобуса и съобщил на туристите да слязат, те успели да вземат и багажа от багажното отделение. Няма пострадали хора, припомня БНР. Документите на водача и автобуса са били в изрядност. Резултатът на водача за употреба на алкохол и наркотични вещества е отрицателен. Изгорял е автобусът и личните вещи на някои туристи, които са били вътре. 6-ма туристи са останали без лични документи. След снемането на обяснения и документирането на произшествието туристите още снощи са отпътували за София. Сподели:", "date": "2018.04.20", "title": "Ето каква е вероятната причина за пожара в автобуса край Кюстендил"}
{"url": "http://pik.bg/%D0%BE%D1%82-%D0%B1%D1%84%D1%81-%D1%81%D0%B0%D0%BD%D0%BA%D1%86%D0%B8%D0%BE%D0%BD%D0%B8%D1%80%D0%B0%D1%85%D0%B0-%D1%81%D0%B8%D0%BD%D0%B8%D1%82%D0%B5-%D1%81-news744159.html", "text": "Дисципът определи санкцията на \"сините\"! Левски е наказан за един мач без публика след грозните сцени по време на дербито с ЦСКА. Тогава фен от Сектор \"Б\" хвърли бомбичка, която нарани сериозно полицайка на пистата. Дамата претърпя операция на окото, цялото й лице беше в кръв. В крайна сметка наказанието е само мач без публика. Така \"сините\" ще приемат Верея пред празни трибуни, а за реванша с ЦСКА от турнира за Купата на България фенове ще бъдат допускани, пише \"Топспорт\". Оглавяваната от Юрий Кучев Дисциплинарна комисия се произнесе по казуса днес. Наказанието на Левски по случая е 1 мач и 4000 лева. Общата парична санкция на \"сините\" след дербито е 11 400 лева. Сподели:", "date": "2018.04.20", "title": "От БФС санкционираха \"сините\" с..."}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D1%8A%D0%B4%D1%8A%D1%82-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F-%D0%BF%D1%80%D0%B5%D0%B4%D0%B8-%D0%B4%D0%B0-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BC%D1%8F%D1%80%D0%BA%D0%B0%D1%82%D0%B0-%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B0%D1%82%D0%B0-%D0%BA%D0%BC%D0%B5%D1%82%D0%B8%D1%86%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE-news744123.html", "text": "Специализираният наказателен съд определя днес мярката на арестуваната кметица на \"Младост\" Десислава Иванчева, заместничката й Биляна Петрова и бившият кмет Петър Дюлгеров. По-рано беше внесено искане от страна на Специализирана прокуратура за вземане на мярка за неотклонение „задържане под стража“ спрямо Десислава Иванчева, Биляна Христова-Петрова и Петко Дюлгеров с повдигнати обвинения по чл. 302а НК – подкуп в особено големи размери. Делото се гледа от 6 състав. Иванчева бе доведена от охрана и щом видя журналистите започна да крещи. \"Не съм взимала пари, не са ми светили ръцете! Искат да говоря с марсианци! Всичко е съчинено! Тя заяви, че е искала до се срещне с медиите, но не са я пуснали и опитваше да крещи през стъклото. Иванчева подчерта, че не са й вземали отпечатъци, а ръката й светела отдолу, на мястото, където я опирала в листа, на който давала показанията. Тя заяви, че я е натопил Румен Р., за който в записките й пише \"Служебен кмет\". ПИК установи, че сред служителите на район Младост има лице на име Румен Русев, което е архитект на общината. Но не е ясно за него ли става въпрос. Иванчева директно посочи, че в аферата е забъркана от \"Ваклин груп\" (ВИЖТЕ В ОЩЕ ПО ТЕМАТА). \"Нямам намерение да се укривам и не съм имала. Достатъчно съм известна\", каза пред съда Иванчева, по повод мярката си. По време на заседанието стана ясно, че свидетелят на разследващите е Александър Ваклин и той е предал сумата от 70 хил. евро на следовател. Това разкри адвокатът на Иванчева Марин Марковски. По време на заседанието Иванчева поиска свобода, предаде репортер на ПИК. И тримата задържани, чиито мерки се гледат имат по двата адвокати, които максимално ползват възможностите за времето в съда, за да се изказват и протакат процедурата вече трети час. След тричасово заседание, съдът обяви, че се оттегя за съвещание, преди да определи мярката за неотклонение на Иванчева. Решение ще има в 17,40 ч., предаде репортер на ПИК TV. Адвокатката на Дюлгеров обяви, че Александър Ваклин е търсил клиентът й, за да му съдейства за сделката. Дюлгеров е казал, че е потърсил пари от Ваклин и е щял да вземе процент от тях. \"Ваклин му е давал пари, 10% от сумата той е щялда вземе за себе си. Дюлгеров не е казал за кого за тези пари. С клиента ми се видях едва в съдебната зала и преди това не съм разговаряла с него. Чела съм само материали по делото. Към него няма приложени СРС-та. Обещали са му, че ако даде определени показания, ще бъде освободен, което както виждате не се случва\", заяви адвокатът на Дюлгеров.  \"Не сме говорили нищо повече от това, защото аз го видях едва сега в залата, не съм имала време да разговарят с него. Всички са светнали по различен начин - по лицето, или на ръцете отгоре... по различен начин. Към настоящия момент няма разрешение от съда и ползване на вещество за маркиране и белязване на парите, това не може да се използва за доказателство. Има протокол за връщане на парите на г-н Ваклин и явно тях вече ги няма. Затова няма как да бъде направена експертиза на парите. Но ние още не сме наясно с това, тъй като само сме чели материалите. Прокуратурата е длъжна да даде всички доказателства в съда и пари до момента няма\", обяви адвокатката на Дюлгеров. Адвокатът на Десислава Иванчева Марин Марковски обяви, че клиентката му не е пипала парите и светещото вещество не може да бъде доказателство. \"Ето как може да попадне веществото само встрани на дясната й ръка -  подписвала е протоколите, които преди това са пипани от разследващите, които са броили парите. Но така или иначе няма нужда да обясняваме как е станало. Те да обяснят защо има само отстрани на ръката и къде са отпечатъци. Ваклин не е казвал, че тя го е изнудвала, Дюлгеров също не я е споменавал в показанията си\", категоричен бе Марковски. По думите му в обществото има подозрения, защото интересите са големи за толкова обширни терени. \"Става въпрос за милиони и е нормално да има интерес. Кой иска да вземе милионите аз не мога да кажа\", заяви Марковски. Сподели:", "date": "2018.04.20", "title": "ПЪРВО В ПИК TV! Съдът се оттегля преди да определи мярката на арестуваната кметица на \"Младост\"! Тя иска свобода - адвокатът й Марковски отрича да е пипала парите (ОБНОВЕНА)"}
{"url": "http://pik.bg/%D1%85%D0%B2%D0%B0%D0%BD%D0%B0%D1%85%D0%BC%D0%B5-%D1%80%D1%83%D1%81%D0%BD%D0%B0%D0%BA-%D0%B8%D0%B7%D0%B4%D0%B8%D1%80%D0%B2%D0%B0%D0%BD-%D0%BE%D1%82-%D0%B8%D0%BD%D1%82%D0%B5%D1%80%D0%BF%D0%BE%D0%BB-news744096.html", "text": "Варненският окръжен съд задържа за срок до 40 дни руски гражданин, който е издирван от Интерпол, съобщиха от прокуратурата в крайморския град. В срока на временното задържане се чакат документи от Русия за започване на производство за екстрадиция.„ Районният съд в Томск води наказателно преследване срещу 53-годишният руснак за неплатени данъци и такси в размер на близо 24 милиона руски рубли. Престъплението е извършено в периода от 18 април 2014 до 28 март 2015 г. като длъжностно лице - директор на фирма. Наказанието за това деяние, според руското законодателство, е лишаване от свобода за срок до 6 години, уточняват от прокуратурата във Варна. Сподели:", "date": "2018.04.20", "title": "Хванахме руснак, издирван от Интерпол"}
{"url": "http://pik.bg/%D0%BD%D0%BE%D0%B2%D0%B8-%D0%B6%D0%B8%D0%B2%D0%BE%D1%82%D0%B8%D0%BD%D1%81%D0%BA%D0%B8-%D0%B2%D0%B8%D0%B4%D0%BE%D0%B2%D0%B5-%D1%81%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%BA%D1%80%D0%B0%D0%B9-%D0%BE%D1%81%D1%82%D1%80%D0%BE%D0%B2-%D1%8F%D0%B2%D0%B0-news743980.html", "text": "Рак отшелник и скарида с блестящи очи са сред десетината екзотични животински видове, които бяха открити в морските дълбини край индонезийския остров Ява, оповестиха учени, цитирани от Франс прес и БТА. В рамките на 14-дневна експедиция през март и април учени от Националния университет на Сингапур и Индонезийския институт на науките изследваха голяма зона в Индийския океан, недалеч от южния бряг на остров Ява и Зондския проток. Този проток отделя остров Ява от остров Суматра. \"Досега не бяха извършвани изследвания върху животни, които се срещат в морските дълбини във въпросната зона - заяви Питър Енг от екипа. - Затова не знаехме на какво ще попаднем.\" По време на експедицията са открити също три нови вида морски паяци. Сподели:", "date": "2018.04.20", "title": "Нови животински видове са открити край остров Ява"}
{"url": "http://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%86%D0%B5%D0%BB%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BF%D0%B5%D1%80%D1%81%D0%BF%D0%B5%D0%BA%D1%82%D0%B8%D0%B2%D0%B0-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%B4%D0%B0-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B5-news744192.html", "text": "Министерството на външните работи. Радвам се, че толкова скоро след визитата на българския премиер Бойко Борисов в Прищина мога да посрещна в София моя колега и приятел от Косово. С тези думи вицепремиерът и министър на външните работи Екатерина Захариева приветства първия вицепремиер и външен министър на Република Косово Беджет Пацоли, който е на еднодневна визита у нас, съобщиха от Двамата министри обсъдиха днес Българското председателство и усилията, които страната ни полага, за да подпомогне европейската перспектива на Западните Балкани. „Целта на България е фокусът върху региона и подкрепата от страна ЕС да не приключат с нашето председателство, а това да се превърне в дългосрочен европейски приоритет и необратим процес“, заяви Екатерина Захариева на пресконференция след срещата си с Беджет Пацоли. Косовският външен министър поздрави България за успехите й като председател на Съвета на ЕС. „Положихте много усилия и резултатите вече са видими“, заяви Пацоли. Той изтъкна, че срещата през май в София е първият подобен формат от 2003 г. насам и отбеляза, че страната му работи усилено по изпълнението на необходимите реформи. Пацоли благодари на България и българския народ за подкрепата към страната му досега. „Нашето общество се надява, че това приятелско сътрудничество ще продължи и занапред“, допълни външният министър на Косово. „Един от най-силните мостове между България и Косово, освен нашето приятелство, са и над 10-те хиляди горани, които са с българско самосъзнание и допринасят за връзката между двете държави“, подчерта Захариева пред своя колега. Тя изрази очакването си към косовската страна по отношение на защитата и гарантирането на правата на това население, което декларира българско самосъзнание. Народът на Косово храни много топли чувства и симпатии към българското малцинство, което се нарича горани, заяви в отговор министър Пацоли. Той подчерта, че има личен ангажимент към подкрепата на тази група граждани, който е поел при първото си посещение в министерството на външните работи на България през 2007 г. Беджет Пацоли допълни, че горанското малцинство има запазена квота от места в косовския парламент. Той подчерта, че ако има нещо неизпълнено по отношение на грижата за правата на гораните в Косово, ще съдейства лично за неговото изпълнение. По време на срещата Екатерина Захариева изрази готовността на България да продължи да оказва помощ на косовската страна по отношение реализирането на необходимите реформи. Тя поздрави своя колега за усилията, които правителството полага в тази посока и изтъкна важното значение на ратификацията от страна на парламента на Косово на споразумението за демаркация на границата с Черна гора. „Страните от Западните Балкани могат да убедят европейските граждани и държавите, които все още са скептични към техния напредък, само чрез постигането на конкретни резултати от реформи. Трябва да докажем, че на Балканите можем да се справим с проблемите, да правим реформи, да създаваме работещи институции, да се борим с организираната престъпност, да работим за икономически растеж“, подчерта вицепремиерът Захариева. По отношение на диалога Белград – Прищина, първият ни дипломат заяви, че постигането на напредък е възможно само чрез преговори. „Поздравявам и двете страни, че въпреки напрежението, което имаше през последните няколко седмици, преговорите между тях продължават. Никой не печели от това напрежение, а най-големите губещи ще бъдат гражданите на двете страни и на Балканите“, отбеляза Захариева. След срещата си в МВнР Екатерина Захариева и Беджет Пацоли откриха икономически форум, организиран съвместно от Българската търговско-промишлена палата (БТПП) и Косовската търговска палата, в който взеха участие над 40 компании от двете страни. За организирането на тази съвместна инициатива Захариева и Пацоли се договориха по време на посещението на българския първи дипломат в Прищина през октомври 2017 г. „Когато бях в Прищина, по време на разговора с моя колега Беджет Пацоли, отделихме много време и на въпроса за това как да подобрим икономическите отношения между двете страни. Аз съм твърдо убедена, че икономическата дипломация е една от най-важните. Не бих си вършила работата добре като външен министър, ако на всяка среща, която имам, не представям силата и възможностите на българската държава и българския бизнес“, заяви Екатерина Захариева на откриването на форума. Според първия ни дипломат е важно политиците да помагат на бизнеса и да работят за подобряването на свързаността в региона. „Търсейки партньорство по-далеч, не се вгледахме в съседите си, но бизнесът го направи. В някои отношения той изпреварва нас, политиците“, допълни Екатерина Захариева. Тя изрази надежда, че провеждането на форума ще насърчи българските инвестиции в Косово и ще доведе до повишаване на двустранния стокообмен. В тази връзка е необходимо и подобряване на свързаността между държавите в Западните Балкани чрез изграждане на добра и стабилна инфраструктура, изтъкна българският външен министър. В заключение вицепремиерът Захариева приветства търговските палати и представителите на бизнеса на двете страни за създаването на нови работни места, благодарение на които България вече има конкурентоспособен бизнес и българските фирми се чувстват уверени и силни за нови бъдещи инвестиции. Сподели:", "date": "2018.04.20", "title": "Захариева: Целта на България е европейската перспектива на Западните Балкани да се превърне в необратим процес"}
{"url": "http://pik.bg/%D1%88%D0%B5%D1%84%D0%BE%D0%B2%D0%B5%D1%82%D0%B5-%D0%BD%D0%B0-%D0%B3%D1%89-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D0%BD%D0%B0%D1%82%D0%BE-%D1%81%D0%B5-%D0%B2%D0%B8%D0%B4%D1%8F%D1%85%D0%B0-%D0%B2-%D0%B1%D0%B0%D0%BA%D1%83-news743983.html", "text": "Anadolu Agency. Началникът на Генералния щаб на Руската армия генерал Валери Герасимов и Командира на Върховното командване на НАТО в Европа генерал Къртис Скапароти се срещнаха в азербайджанската столица Баку, предава  фокус, като цитира турската На срещата „двете страни обсъдиха военната активност на НАТО и Русия в Европа, както и повишаване на нивото на доверие за избягване на инциденти“, се казва в изявление на руското Министерство на отбраната. Двамата генерали са обсъдили гледните точки за сегашната ситуация в Сирия и са подчертали важността за съдействие в борбата срещу международния тероризъм. Сподели:", "date": "2018.04.20", "title": "Шефовете на ГЩ на Русия и НАТО се видяха в Баку"}
{"url": "http://pik.bg/%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%B4%D0%BE%D1%81%D1%82%D0%BE%D0%B9%D0%BD%D0%BE-%D0%B7%D0%B0%D0%BF%D0%BB%D0%B0%D1%89%D0%B0%D0%BD%D0%B5-%D0%BD%D0%B0-%D0%BD%D0%BE%D1%89%D0%BD%D0%B8%D1%8F-%D1%82%D1%80%D1%83%D0%B4---%D1%81%D0%B5%D0%B3%D0%B0-%D0%B5-025-%D1%81%D1%82-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%BE-%D0%BD%D0%B0-%D1%87%D0%B0%D1%81-news744085.html", "text": "От КТ \"Подкрепа\" започват акция под надслов “За достойни условия и заплащене на нощня труд”. В България около 400 000 хиляди са работещите, които полагат такъв труд и получават недостойно заплащане. От 2007 година до 2017 година са получавали 25 стотинки допълнително на час за положен нощен труд. Работещите в София дори не могат да си платят транспорта, алармираха от синдиката. Този труд, обясни експертът Здравчо Здравчев, нанася изключително много вреди върху здравето на работещия и го  лишава от нормален социален живот. Много често хората, работещи при такива условия, се развеждат и нямат нормално семейство. Болестите, които най-често са причинени са сърдено-съдови заболявания и организмът се износва. Повишават се и трудовите злополуки, при полагащите нощен труд. Редица са и заболяванията, от които страдат и това тежи на по-късен етап на здравната и социалната системи. От синдиката настояват да бъде променена наредбата за определяне цената на нощния труд и да стане процент от минималната заплата. Като този процент да е най малко 0,5% или 17, 85 лв. Това ще има възпрепятстващата мярка работодателите да не експлоатират работниците. От КТ Подкрепа настояват да бъде ограничен този труд. Сподели:", "date": "2018.04.20", "title": "Синдикатите искат достойно заплащане на нощния труд - сега е 0,25 ст. допълнително на час"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%B0%D0%BD%D0%B0%D0%BB%D0%B8%D0%B7-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5---%D0%BC%D0%B5%D0%B6%D0%B4%D1%83-5-%D1%87%D0%B0%D1%81%D0%BE%D0%B2%D0%B8%D1%8F-%D0%B0%D1%80%D0%B5%D1%81%D1%82-%D0%BD%D0%B0-%D0%BA%D0%BC%D0%B5-news744029.html", "text": "Шефът на Института за дясна политика Георги Харизанов прави остър анализ на нажежената ситуация през седмицата между 5-часовия арест на кметицата на \"Младост\" Десислава Иванчева и 5-часовото заседание на КСНС. Заработи ли новият антикорупционен мегаорган и защо се оказа, че защитници на гражданския интерес от гражданските сдружения се оказват корумпирани? Защо арестът на кметицата на \"Младост\" пресизвика сблъсък между външния министър Екатерина Захариева и главния прокурор Сотир Цацаров? Какво се крие зад поредната атака на президента Румен Радев срещу правителството и защо иска да прави партия? Защо Цветан Цветанов обвини Румен Радев, че на заседанието на КСНС е поискал да извади България от Евроопейския съюз и НАТО? \"Изявленията на президента за пореден път след КСНС бяха изключително хаотични. Тонът вътре е бил доста консенсусен. А после започва театърът за пред публиката, което мене изключително ме изнервя\", каза Харизанов. Според него Румен Радев се държал като острие на БСП и си водел война с ГЕРБ от самото начало. \"Ние може да се радваме, че България е строителна площадка. Не разбирам защо авторът на президентската реч - Иво Христов, искат да внушат, че не е добре. Прави се всичко възможно успешните политики на правителството да бъдат представени като нещо лошо\", поясни Харизанов. Той призова Иво Христов да \"не затаява престъпления\", а да се обърне към институциите, ако знае за нарушения. Иво Христов успявал много добре да манипулира президента и да изпълнява желанията на своите началници, които били на Изток. Той вече бил поискал разрешаване на достъп до класифицирана информация. \"Той си чете документите неофициално\", каза Харизанов. \"България и европейските страни са членки на НАТО. При положение, че несъразмерни плащания прави Америка, е нормално въоръжението да съотвества на вноските. Трябва да се разбере кой какво трябва да прави. На Унгария не и трябва флот например\", според Харизанов. КСНС нищо не е решил вчера според Харизанов. Защото президентът говорел неща, които не са се говорили на съвета. \"Руски опорки се пишат в официални документи на президентството\", категоричен е Харизанов. \"От репортажа на задържането на Иванчева се виждаше как пачка по пачка, банкнота по банкнота се описват. Две жени да стоят арестувани на някакво кръстовище не е добро от естетическа гледна точка. Факт е, че не беше красиво една жена да бъде държана 5 ч. Но, ако това е процедурата, така да е\", поясни Харизанов. Масовият български гражданин бил възхитен от тази акция. \"Колкото повече такива акции, толкова по-добре. Глупостите за накисване не ги вярваме. Но след още такива акции сигналите за корупции ще станат повече\", каза Георги Харизанов. Той не вярвал на обяснения, че не знае какво има в колата си. \"Когато зелени партии се самоубиват, ние в Иститута за дясна политика, не се натъжаваме. Това е нещо добро\", категоричен е Харизанов по повод обвързаността на Иванчева със Зеленитге. Сподели:", "date": "2018.04.20", "title": "САМО В ПИК TV! Георги Харизанов с остър анализ за скандалите - между 5-часовия арест на кметицата на \"Младост\" и 5-часовото заседание на КСНС "}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%81-%D0%BD%D0%BE%D0%B6-%D0%B2-%D1%80%D0%B0%D0%B7%D0%B3%D1%80%D0%B0%D0%B4-news744090.html", "text": "37-годишният Димитър Петров, подсъдим за убийството на своя познат от Разград Борислав Бориславов, ще изтърпява доживотна присъда, след като състав на Апелативния съд във Варна при повторно разглеждане на делото увеличи  наказанието му от 20 години лишаване от свобода на доживотен затвор. Това се случи с решение на Апелативния съд от 10 април тази година. Димитър Петров извършил убийството на 11 април 2015 г. Тогава той е на 34 години. С жертвата Бориславов  Димитър се срещнал в заведение в Разград. Двамата се познавали бегло. Употребили алкохол. 38-годишният тогава Борислав поканил Петров да продължат забавленията си в хижа в местността Пчелина край Разград. С джипа на Петров двата се отправили към околностите на Разград. Помежду им възникнал конфликт и с нож Петров нанесъл не по-малко от 17 удара в тялото на жертвата си. Два от тях били смъртоносни, показала съдебномедицинската експертиза и били нанесени преди смъртта на Борислав. Тялото му е намерено с прерязано гърло. След като е установен като извършител, Окръжната прокуратура в Разград предала Петров на съд за убийство, извършено по особено мъчителен начин и с особена жестокост - престъпление по член 116, ал. 1, т. 6 от НК, което се наказва с лишаване от свобода от 15 до 20 години, доживотен затвор или доживотен затвор без замяна. Разградският окръжен съд налага на подсъдимия наказание 20 години лишаване от свобода. Недоволна от размера на наказанието, Окръжната прокуратура в Разград внася протест до Апелативния съд във Варна. Въззивната съдебна инстанция потвърждава присъдата на Окръжния съд в Разград изцяло. Следва протест на Апелативната прокуратура във Варна. Потвърдената присъда се обжалва и от защитата на подсъдимия, който твърди, че е невинен. Жалба във ВКС внасят и частните обвинители. С решение на ВКС от 4 септември 2017 г. решението на Апелативния съд е отменено и делото срещу Димитър Петров е върнато за ново разглеждане от друг състав на Апелативния съд. Върховните съдии мотивират връщането за повторно разглеждане на делото с допуснати процесуални нарушения. Новият състав на Апелативния съд изменя присъдата на Разградския окръжен съд и увеличава размера на наказанието на признатия за виновен за жестокото убийство, като постановява доживотен затвор с решението си от 10 април тази година, с което е уважен и протестът на Апелативната прокуратура във Варна. Решението не е окончателно и подлежи отново на обжалване пред ВКС. Сподели:", "date": "2018.04.20", "title": "ТЕЖКА ПРИСЪДА! Доживотен затвор за жестоко убийство с нож в Разград"}
{"url": "http://pik.bg/%D0%BC%D0%B0%D0%B9%D0%BA%D0%B0-%D0%BD%D0%B0-%D0%B1%D0%BB%D0%B8%D0%B7%D0%BD%D0%B0%D1%86%D0%B8-%D0%BF%D1%80%D0%B5%D0%B6%D0%B8%D0%B2%D1%8F-%D0%BA%D0%BE%D1%88%D0%BC%D0%B0%D1%80-%D0%B1%D0%B5%D0%B1%D0%B5%D1%88%D0%BA%D0%B0-%D0%BA%D0%BE%D1%88%D0%B0%D1%80%D0%BA%D0%B0-%D0%B5%D0%B4%D0%B2%D0%B0-%D0%BD%D0%B5-%D0%BE%D1%82%D1%80%D1%8F%D0%B7%D0%B0-%D0%BF%D1%80%D1%8A%D1%81%D1%82%D0%B0-%D0%BD%D0%B0-%D0%B5%D0%B4%D0%BD%D0%BE%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%B9--news744062.html", "text": "„Пръстчето на едногодишното ми дете бе отрязано, висеше на косъм, ръчичката беше окървавена, то пищеше от силната болка, помогна ни бързата реакция и намеса на ортопед-травмотолог в благоевградската болница”, каза майката на близнаци Лиза Боянова. Тя превъзмогна шока от нелепия инцидент с детето си: „Искам да разкажа, защото опасните ситуации са навякъде около нас и те са непредвидими, на моето място може да се окаже всяка майка, най-важното е да се реагира бързо. Доверих се на благоевградски лекар и не сбърках, ако бяхме тръгнали късно вечерта за София, щяхме да загубим ценно време, а всяка секунда е решаваща. Инцидентът стана през март, точно седмица преди рождения ден на близнаците. Слагах бебетата около 20,00 часа да спях и видях, че преградката на кошарката на Борислав е паднала. Аз в бързината да предотвратя опасността едното бебе да не падне през нощта, тръгнах да я дърпам със сила и не погледах, че Мирослав е сложил ръчичката си на същото място. Двете кошарки се поставени на ъгъл, при дърпането затиснах четвъртото му пръстче, прерязах го… да предпазя едното си дете, нараних другото. Разпищях се при вида на ужасната гледка – как пръстчето на лявата ръчичка е прерязано… Майка ми беше в съседната стая, тя ми помага в отглеждането на близнаците. Веднага притиснахме нараненото пръстче да не тече кръв и се обадихме на тел. 112. Медиците ни транспортираха с линейка до спешно отделение на МБАЛ – Благоевград. На място извикаха по спешност ортопед-травматолога д-р Николай Пиринчиев. Той ни съобщи, че има огромен риск, ампутацията е сериозна и шансът пръстът да бъде спасен е 50%. Обясни ни, че в такива случаи всяка секунда е важна и без да губи време, без упойка извърши манипулация, доколто разбрах, постави Киршнерова игла и шев. Д-р Пиринчиев строго и ясно ни заяви, че изключително важно е поставената игла да не се размести, ръчичката трябва да се пази и много да се внимава, не можеше да се постави шина, защото е много малък. Важни бяха първите 5 дни да не почернее пръстът. Те бяха решаващи дали детенцето ми ще загуби пръста си. Първата седмица ходихме през ден на превръзки и контролни прегледи. Преживяхме истински кошмар с майка ми, дни наред не спях през нощта, за да му държа ръчичката, да не падне превръзката – и така в продължение на един месец. Изключително трудно беше за всички, бебето постояно лапаше ръчиката си и се налагаше да носи ръкавичка. Сега вече може да движи пръстчето си и дори нокът се опитва да израсте. Д-р Пиринчиев направи чудо с пръстчето на Мирослав, спасено е… Чувствах се ужасно заради вината, защото аз самата го нараних по невнимание и мислех, че може да остане осакатено, цял живот щеше да ми тежи… Благодарна съм за проявения професионализъм и всеотдайността на д-р Пиринчиев, който успя да помгне на детето ми в труден и решаващ момент от старта на живота му. Доверих се и не сбърках, уверих се, че в Благоевград работят професионалисти, които оказват първа помощ на високо ниво. Съветвам майките при подобни ситуации да не изпадат в паника, а да запазят самообладание, за да реагират адекватно, колкото и сложна да е ситуацията. Д-р Пиринчиев ни оказа първа помощ с огромен ефект”, заключи Лиза Боянова. За коментар по случая потърсихме и д-р Николай Пиринчиев, който работи в благоевградската болница от юли 2016 година. „Касае се за травматична ампутация на дисталната фаланга на четвърти пръст, вследствие на което частта от пръста се придържаше само на кожен мост.  Хирургичните действия с поставяне на игла през фаланга извърших по спешност, много сложна и прецизна процедура предвид възрастта на детето. Това е поредният ми случай, в който се налага да спася пръст на дете в 16-годишната ми практика като ортопед-травматолог.  Бързата ортопедична помощ в такива случаи е решаваща, в рамките на първите часове манипулацията е успешна, при инциденти потърсете своевременно компетентна помощ, за да се спаси ампутираният крайник”, поясни д-р Пиринчиев пред Струма БГ. Сподели:", "date": "2018.04.20", "title": "Майка на близнаци преживя кошмар! Бебешка кошарка едва не отряза пръста на едногодишното й дете"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-news744004.html", "text": "Въвежда се временна организация на движението във връзка със строителството на метрото. Това съобщиха от пресцентъра на Столична община. От днес до 28 май се забранява влизането на пътни превозни средства по две пътни ленти от северната страна на южното пътно платно на бул. „Евлоги“ и Христо Георгиеви“ в участъка между ул. „Мизия“ и ул. „Шипка“. Движението ще се извършва в една пътна лента от южната страна на южното пътно платно на бул. „Евлоги и Христо Георгиеви“ в същия участък. От 29 май до 20 октомври се забранява влизането на пътни превозни средства по южното пътно платно на бул. „Евлоги и Христо Георгиеви“ в участъка между ул. „Мизия“ и ул. „Шипка“ .Движението на пътни превозни средства ще се извършва по временна пътна лента от северната страна на южното пътно платно на бул. „Евлоги и Христо Георгиеви“ в същия участък. Автобусната спирка по маршрута на линии 72, 75 и 213 с код 440 „Военна Академия“ в посока ул. \"Оборище\" се премества след кръстовището с ул. „Шипка“. Сподели:", "date": "2018.04.20", "title": "ВАЖНО! Промени в движението в София заради строежа на метрото"}
{"url": "http://pik.bg/%D1%81%D0%BB%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B8%D1%8F%D1%82-%D1%80%D0%B5%D0%B9%D1%82%D0%B8%D0%BD%D0%B3-%D0%BD%D0%B0-%D0%BF%D1%83%D1%82%D0%B8%D0%BD-%D0%BF%D0%B0%D0%B4%D0%B0-%D0%BD%D0%BE-%D0%BF%D0%B0%D0%BA-%D1%89%D1%8F%D0%BB-%D0%B4%D0%B0-%D1%81%D0%BA%D0%BE%D1%87%D0%B8-news744031.html", "text": "Веднага след мартенските избори за президент в Русия дов . Според социологическия център ВЦИОМ за един месец , отбелязва \"Ведомости\". Н като министъра на отбраната или първия дипломат - около изборите доверието към президента нараства, а после, по принцип не веднага, започва да намалява, коментира шефът на ВЦИОМ Валерий Фьодоров. \"Половината страна са хора кажи-речи аполитични, те се включват в политически теми само в големи изборни кампании или при екстремни събития\", обяснява социологът. Но допълва, че предстоят още много \"информационни поводи\" и рейтингът на Путин ще скочи пак. , а а, смята политологът Глеб Кузнецов. След мобилизацията на електората и мощния финал на кампанията, приключила с преизбиране на държавния глава, , констатира колегата му Андрей Колесников. \" (на Путин) не от изборите, а от И той започна символично със смайващи събития - пожара в Кемерово, отравянето на деца и протестите във Волоколамск, събитията около отравянето на Скрипал, (новите) санкции срещу Русия, бомбардировката на Сирия от САЩ\", подчертава Колесников.Спадът в доверието към руския лидер според него се дължи на това \"психологически тежко за нацията начало на новия му мандат\". Мобилизационната антизападна риторика се превръща в рутина, а \"натискът на негативните новини започва да дразни\" хората в Русия, смята експертът на вестника, цитиран от Би Би Си. ерието към Владимир Путин започна да намалява рейтингът му е спаднал със 7 на сто е се отчита подобна тенденция при други рейтингови лидери в Русия Сергей Шойгу Сергей Лавров. Става дума за естествен процес Следизборният рейтингов спад е предвидим за тенденция ще може да се говори чак след половин годин избирателите се отпускат Общественото мнение отброява новия мандат встъпването му в длъжност. Сподели:", "date": "2018.04.20", "title": "Следизборният рейтинг на Путин пада, но пак щял да скочи"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-20-%D0%B1%D0%BE%D0%BD%D0%B0-%D0%BF%D0%BE%D0%B4%D0%BA%D1%83%D0%BF-%D0%B5-%D0%BF%D0%BE%D0%B8%D1%81%D0%BA%D0%B0%D0%BB-%D1%88%D0%B5%D1%84%D1%8A%D1%82-%D0%BD%D0%B0-%D1%80%D0%BF%D1%83-%D1%80%D0%B0%D0%BA%D0%BE%D0%B2%D1%81%D0%BA%D0%B8-news744099.html", "text": "20 000 лева подкуп е поискал началникът на Районното полицейско управление в Раковски Георги Илиев от търговец на цигари без бандерол, за да бъдат унищожени материалите по делото срещу контрабандиста. Това  съобщи на брифинг по случая окръжният прокурор на Пловдив Румен Попов. Полицейският шеф е в задържан за 72 часа, предстои държавното обвинение да реши дали са иска удължаване на ареста му. С парична гаранция от 1500 лева са двама негови подчинени от полицейското управление в Раковски - Валентин Гоцев и Желязко Колев , на които Илиев е дал по 1000 евро от подкупа. И двамата са направили пълни самопризнания. По думите на шефа на полицеското управление пред разследващите, и той бил взел толкова. Предстои да се разбере къде са останалите пари от подкупа. Сподели:", "date": "2018.04.20", "title": "НОВИ РАЗКРИТИЯ! 20 бона подкуп е поискал шефът на РПУ-Раковски"}
{"url": "http://pik.bg/%D0%BB%D1%83%D0%BD%D0%B0%D1%82%D0%B0-%D0%B5-%D0%B2-%D0%B1%D0%BB%D0%B8%D0%B7%D0%BD%D0%B0%D1%86%D0%B8-%D1%83%D1%81%D0%B5%D1%89%D0%B0%D0%BC%D0%B5-%D0%BF%D1%80%D0%B8%D0%BB%D0%B8%D0%B2-%D0%BD%D0%B0-%D0%B5%D0%BD%D0%B5%D1%80%D0%B3%D0%B8%D1%8F-%D0%B8-%D0%B6%D0%B5%D0%BB%D0%B0%D0%BD%D0%B8%D0%B5-%D0%B7%D0%B0-%D0%B4%D0%B5%D0%B9%D1%81%D1%82%D0%B2%D0%B8%D0%B5-news743994.html", "text": "Усеща се прилив от енергия и желание да се действа активно. Интелектуалните потребности сега са по-важни. Хората са по-лекомислени, склонни към вземане на бързи решения. Чрез излишна бъбривост се губи много време за празни разговори. Нараства потребността от смяна на обстановката и нови впечатления. Подходящо е за общуване, за започване на нови връзки, обмен на информация, краткотрайни неща. Уязвими са раменният пояс, ръцете, белите дробове, нервната система. В този ден към земята идва мощен енергиен поток. Човек получава възможност да приема космическа енергия и космическа информация. Наблюдавайте и търсете около себе си знаци. Всичко, което се случва в този лунен ден е обхванато от ореол на спокойствие и равновесие. Шестият лунен ден дава на човека възможност да обмисли всички промени, настъпили през първите дни на лунния месец. Не всичко може лесно да проникне в новата атмосфера, не всичко безпроблемно може да се влее в новата реалност. Ето защо се отделя този специален ден за адаптиране, преосмисляне, оценка на последните събития. Трябва да се отбележи, че шестият лунен ден не носи нищо ново - нито добро, нито лошо. Това е период на стабилност. Всички ситуации са неутрални, не влияят върху цялостната картина на живота. Това време трябва да се използва за почивка и тихи занимания. Ако отдавна сте искали да си вземете почивен ден, но все не можете да намерите ден за това, този лунен ден е идеален ден за почивка. Възможно е да имате телепатична връзка с близък човек. Ден на интуитивното знание и за служене на другите. Въздържайте се от всякакви пътувания! Не давайте на друго лице да ползва личните ви вещи (дори на близки хора)! Счита се, че заедно с вещите си ще предадете душевното си спокойствие и късметът ще ви напусне. Днес наблюдавайте света наоколо, без да се намесвате в събитията. Не реагирайте на провокации. В конфликтни ситуации вземете неутрална страна и се откажете от бурните емоционални реакции. Всеки емоционален шок - както отрицателен, така и положителен, може да доведе до разрушителни вътрешни процеси. Денят е благоприятен за занимания с пранаяма и други подобни практики. В шести лунен ден постепенно на човек започват да му се откриват истини, които по-рано са били недостъпни за него. Безусловно няма да разгадаете големите загадки на света, но за себе си ще си изясните въпросите, които ви безпокоят. Например, ако не сте успели да разберете дълго време, дали вашата половинка изпитва искрени чувства или се съмнявате в лоялността и предаността на най-добрия си приятел, то сега лесно ще разберете къде е истината и къде лъжата. – Не налитайте на въглехидрати – особено на сладки и тестени изделия. По-добре е да изберете ястия богати на протеини, както от растителен, така и от животински произход. Млечните продукти имат благоприятен ефект. В никакъв случай не гладувайте, в противен случай можете да си спечелите сериозни заболявания на храносмилателната система. - В този лунен ден сексуални отношения трябва да бъдат спокойни и нежни. Това е време за класическия секс с традиционни пози. Препоръчва се по-малко секс, повече нежни думи, ласки, целувки, прегръдки и нежности. Това е най-добрият ден за секс на по-възрастните хора с влошено здравословно състояние. – В сферата на бизнеса е добре да се прояви малко пасивност. Идеално време за почивка. Опасно е голямото напрежение, което може да повлияе не само на здравето, но и на бизнеса. Бъдете внимателни с финансовите операции или дори ги отложете. Останете по възможност максимално спокойни. Нежелателно е да продавате, по-добре е да придобивате. Ако сте решили скоро да се подстригвате, то днес е един от оптималните дни за това. Подстрижката способства подобряване на вашето здраве. Ще се намерят нови способи за нови финансови източници в скоро време. – Може да купувате само това, което има връзка с творчеството и интелектуалната дейност. Това могат да бъдат книги, тетрадки, блокчета, моливи, принадлежности за рисувате, билети за театър, музей и т.н. С покупката на други неща могат да възникнат проблеми. – благоприятно време за гадаене на бъдещето. в шести лунен ден се считат за пророчески. Символите могат да открият на човека информация не само за него, но и за бъдещето му. Много е важно да се доверите на интуицията си. За сънищата, които сте сънували, не трябва да разказвате на никого. Ако ви се присъни познат човек, това означава, че или нещо му е нужно или че той има да ви връща някакъв дълг. Сподели:", "date": "2018.04.20", "title": "Луната е в Близнаци: Усещаме прилив на енергия и желание за действие"}
{"url": "http://pik.bg/%D0%BD%D0%BE%D0%B2-%D0%B1%D0%B8%D0%B7%D0%BD%D0%B5%D1%81-%D1%80%D0%B8%D0%B0%D0%BD%D0%B0-%D0%B7%D0%B0%D1%80%D0%B8%D0%B1%D1%8F%D0%B2%D0%B0-%D0%BC%D0%B8%D0%BB%D0%B8%D0%BE%D0%BD%D0%B8%D1%82%D0%B5-%D1%81%D0%B8-%D1%84%D0%B5%D0%BD%D0%BA%D0%B8-%D1%81%D1%8A%D1%81-%D1%81%D0%B2%D0%BE%D1%8F-%D0%BB%D0%B8%D0%BD%D0%B8%D1%8F-%D0%B1%D0%B5%D0%BB%D1%8C%D0%BE-news744105.html", "text": "Риана се готви да лансира колекция бельо и след като звездата направи нов профил в \"Инстаграм\", въпросите стават все повече. Певицата публикува кадър в социалната мрежа и много от феновете ѝ директно затвърдиха слуховете за бъдеща кариера на Риана в създаването на бельо, пише \"Тялото\". Новият профил вече има над 20 хиляди последователи, а името му, \"Savage X Fenty\", означава, че скоро ще можем да носим творения на певицата под дрехите си. Сподели:", "date": "2018.04.20", "title": "НОВ БИЗНЕС! Риана зарибява милионите си фенки със своя линия бельо"}
{"url": "http://pik.bg/%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D1%81%D0%B0%D0%BD%D0%B4%D0%BE%D0%B2-%D0%B8-%D0%B1%D0%B5%D0%BB%D0%B5%D0%B2-%D1%81%D0%B5-%D1%81%D0%BA%D1%80%D0%B8%D1%85%D0%B0-%D0%BF%D0%BE%D0%BA%D1%80%D0%B0%D0%B9-%D0%B8%D0%B2%D0%B0%D0%BD%D1%87%D0%B5%D0%B2%D0%B0-news744115.html", "text": "\"Екологът\" политик от ПП Зелените Борислав Сандов позорно се скри и избяга от пресконференция в БТА в защита на Десислава Иванчева. И той и другият \"природозащитник\" Тома Белев, след като първоначално скочиха да бранят креатурата си Иванчева, но после, когато видяха, че работата е сериозна се изпокриха дълбоко. Иначе и двамата страшно обичат телевизионните студиа, откъдето с менторски тон да манипулират хората. Но сега под въздействие на силните и достоверни факти за подкупа, взет от зелената кметица на Младост, не пишат дори и във фейсбук. Оставиха зеления комсомолец и пиар на Иванчева, Петър Кърджилов да хули прокуратурата, а те се принудиха на заден план. Случаят Десислава Иванчева е много показателен за мръснишкия начин на действие на зелените еколози и техните протежета. Зеленият подмолен, скрит зад уж \"опазване на природата\" рекет нанесе трайни вреди на държава, общини и бизнес. Това е поредният доказан факт за изнудване от зелените на инвеститори и предприемачи. Докато тази язва наречена \"зелена идея\" не се отстрани до основи в България, никога няма да има нормален бизнес климат. И такива Сандовци и Белевци ще продължават да дерибействат из страната в услуга на кукловодите, които им дърпат конците. Сподели:", "date": "2018.04.20", "title": "Зелените Сандов и Белев се скриха покрай Иванчева"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D1%81-%D0%B3%D1%80%D0%B8%D1%88%D0%BE---%D1%82%D0%B8%D1%82%D0%B0%D0%BD%D0%B8%D1%87%D0%BD%D0%B0-%D0%B1%D0%B8%D1%82%D0%BA%D0%B0-%D0%B2-%D0%BC%D0%BE%D0%BD%D1%82%D0%B5-%D0%BA%D0%B0%D1%80%D0%BB%D0%BE---%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BE%D0%B1%D0%BD%D0%BE%D0%B2%D0%B5-news744089.html", "text": "Гришо Димитров постигна страхотна победа. В мач от 1/4-финалите на Мастърс 1000 турнира в Монте Карло Григор надви с 2:0 сета Давид Гофен (Белгия). 6:4, 7:6 (5) в отделните части. Уникален обрат на Гришо в сет номер 2, от изоставане с 1:5 гейма до спечелване на частта и срещата! Възможен е полуфинал между родния ас и великия Рафаел Надал, при положение, че Матадора надвие Тийм. До първата почивка в сблъсъка не бяха осъществени пробиви, 2:1 гейма за Димитров. Последваха още 2 гейма в полза на подаващите. В този момент Гришо натисна турбото и проби на 15, повеждайки с 4:2. Сервис-гейм на нула за Григор, затвърждаване на преднината - 5:2. Бързо подаване за Давид - 3:5. Димитров сервира за сета - 0:15, 0:30, 15:30, 30:30, 40:30, равенство, ас - преднина за Гришо, равенство, точка за пробив, Гофен осъществи брейк. Резултат 5:4 за Григор. Давид подава за оставане в частта - 0:15, 0:30, 0:40, 15:40, 30:40, точка за Гришо - Димитров материализира петата възможност за затваряне на сета! 6:4 за Григор. Втората част започна по много неприятен за Гришо начин - 0:3 гейма (2 пробива в полза на Гофен). Бърз сервис-гейм за Давид Гофен - 4:0 гейма за белгиеца. Григор обаче не се предаде в сет номер 2, стигна се до резултат 5:2 за Давид. В този момент Димитров върна единия брейк, намалявайки пасива си до 3:5. Бързо подаване за Гришо - 4:5. Гофен отново сервира за сета - 0:15, 15:15, 15:30, 15:40, 30:40, 40:40, сетбол, равенство, сетбол, ново равенство, точка за пробив, отново равенство, сетбол, равенство, възможност за брейк, пак равенство, още една точка за пробив, брейк - 5:5, феноменален гейм! Още един маратонски гейм, Димитров отрази няколко възможности за пробив и поведе с 6:5. Бързо подаване за Давид. Белгиецът поведе в сета с 5:1, за да се стигне до 6:5 в полза на Григор, а след това - при 6:6, тенисистите влизат в ключов тайбрек! 7:5 точки за Димитров в дългия гейм. Победа с 2:0 сета! Гришо Димитров ще играе на 1/2-финалите с Краля на клея Рафаел Надал (Испания) или Доминик Тийм (Австрия). В момента Димитров живее в близост до кортовете в Княжеството. Мария Димитрова, майка на Григор, е в Монте Карло, за да подкрепи Гришо. Гофен пък се очертава сред  удобните опоненти за Димитров. Гришо е пети в тенис-ранглистата при мъжете, Давид е десети във въпросното подреждане. Григор достигне своя първи полуфинал на Мастърса в Княжеството и ще мери сили с Краля на клея или Доминатора от Австрия - за място във финала на престижната надпревара. Любопитно е, че Григор Димитров и Давид Гофен в тандем се класираха за 1/4-финалите на състезанието на двойки в Княжеството. Във въпросната фаза ги чака двубой срещу Мате Павич (Хърватия) и Оливер Марах (Австрия). Мачът трябва да се проведе по-късно днес. Сподели:", "date": "2018.04.20", "title": "ИЗВЪНРЕДНО В ПИК! Колосална драма с Гришо - титанична битка! В Монте Карло - Димитров... (ОБНОВЕНА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BB%D1%8A%D1%81%D0%BD%D0%B0-%D1%84%D0%B8%D1%80%D0%BC%D0%B0%D1%82%D0%B0-%D0%BD%D0%B0%D0%B1%D1%83%D1%82%D0%B0%D0%BB%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B2-%D0%BA%D0%B0%D0%BF%D0%B0%D0%BD%D0%B0-%D1%81-%D0%BF%D0%BE%D0%B4%D0%BA%D1%83%D0%BF%D0%B0-%D0%B1%D0%BE%D1%81%D1%8A%D1%82-%D0%B2%D0%B0%D0%BA%D0%BB%D0%B8%D0%BD-%D0%BE%D1%82-%D0%BF%D0%B0%D1%80%D1%82%D0%B8-news744113.html", "text": "Арестуваната за подкуп кметица Десислава Иванчева изкрещя в Специализирания съд, че фирмата, подала сигнала срещу нея е “Ваклин Груп”. Справка на ПИК показа, че въпросното дружество е строително – инвестиционно и стартира дейността си още през 2000 г. Строила е недвижимите имоти за жилищни нужди в София и страната. Практика на дружеството, в партньорство с инвеститори от Обединеното кралство Великобритания, е да осигурява изцяло финансирането за всеки проект преди той да бъде стартиран, съобщават от компанията. В момента те строят 5 обекта в София, а в портфолиото им има завършени десетки такива. Пред ПИК от компанията заявиха, че нямат информация за казаните от Иванчева думи и не знаят нищо по горещата тема. \"Не можем да коментираме, нямаме такава информация, не знаем нищо за това разследване\", заяви служителка на фирмата. Мениджърът на \"Ваклин Груп\", с подразделения Надежда, Студентски град, Люлин 7 и Камбаните,  Александър Ваклин е м агистър по промишлено и гражданско строителство от УАСГ. Притежава дългогодишен опит като проектов директор в консултантска фирма във Великобритания. Към момента развива частен бизнес и е представител на Британски консултантски организации. Ваклин е 40 годишен, роден е в София през 1977 г. Любопитно е, че е член на партията на бившия военен министър Николай Цонев \"Нова алтернатива\", като на последните избори миналата година е бил \"висока топка\" - поставен под №1 в листата на 25 МИР, където е мерил сили директно с Бойко Борисов (ГЕРБ). Сподели:", "date": "2018.04.20", "title": "ЕКСКЛУЗИВНО В ПИК! Лъсна фирмата, набутала Иванчева в капана с подкупа! Босът Ваклин от партията на Николай Цонев - мерил сили директно с Борисов (СНИМКИ)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B6%D0%B5%D0%BD%D0%B0-%D0%BF%D0%BE%D1%87%D0%B8%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%BA%D1%8A%D1%81%D0%BD%D1%8F%D0%BB%D0%B0-%D0%BB%D0%B8%D0%BD%D0%B5%D0%B9%D0%BA%D0%B0-news744001.html", "text": "Страшна трагедия е станала тази вечер във врачанското село Хайредин. Жена е припаднала в центъра и свидетели незабавно се обадили на тел.112 за помощ. Докато пристигне линейката обаче жената починала. По неофициална информация на \"Булнюз\" тя е на 40 години и живее в селото. Хората от Хайредин твърдят, че линейката пристигнала чак след 37 минути, тъй като пътува от Козлодуй. Кметът на селото Тодор Алексиев многократно е молил няколко здравни министри да разкрият филиал на Центъра за спешна медицинска помощ, но винаги досега е получавал отказ. Последният отказ е от сегашния министър, който се позовал на статистика, според която жителите на общинския център не ползват често тези услуги. На практика обаче това е така, тъй като при нужда хората извозват сами близките си до спешното в Козлодуй. Вероятно днешната трагедия ще даде солидни аргументи на селския управник да се пребори поне за спешен кабинет в Хайредин. Сподели:", "date": "2018.04.20", "title": "ТРАГЕДИЯ! Жена почина заради закъсняла линейка"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BF%D1%80%D0%B8-%D0%B0%D1%80%D1%82%D0%B8%D0%BB%D0%B5%D1%80%D0%B8%D1%81%D1%82%D0%B8%D1%82%D0%B5---%D0%B8%D0%B4%D0%B2%D0%B0-%D0%BB%D0%B8-%D0%BA%D1%80%D0%B0%D1%8F%D1%82-%D0%BD%D0%B0-%D0%B5%D1%80%D0%B0%D1%82%D0%B0-%D0%B2%D0%B5%D0%BD%D0%B3%D0%B5%D1%80-news744094.html", "text": "Мениджърът на Арсенал - Арсен Венгер, обяви официално, че напуска клуба след края на сезона. Новината бе поместена в официалния сайт на клуба. \"След внимателно разглеждане на ситуацията и разговори с клуба, мисля че правилното решение е да се оттегля след края на сезона. Искам да благодаря на персонала, играчите, борда, както и на феновете, които правят клуба толкова специален\". Венгер напуска поста след близо 22 години начело на \"артилеристите\". За този период спечели 3 титли във Висшата лига, 7 Купи на Англия, както и 7 трофея Къмюнити шийлд, акцентира \"Топспорт\". Начело на лондончани до момента има 1228 мача - 704 победи, 279 равенства и 245 загуби. Сподели:", "date": "2018.04.20", "title": "Историческо решение при \"артилеристите\" - идва ли краят на ерата \"Венгер\"?!"}
{"url": "http://pik.bg/fibank-%D0%B1%D0%B5%D1%88%D0%B5-%D0%BE%D1%82%D0%BB%D0%B8%D1%87%D0%B5%D0%BD%D0%B0-%D0%BA%D0%B0%D1%82%D0%BE-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news744126.html", "text": "Fibank (Първа инвестиционна банка) беше отличена с награда по време на четвъртото издание на бизнес форума „Компания на годината – Успехът на фокус”. Събитието, организирано от сп. Bulgaria Business Review, сп. Business Lady и Business Lady Club, се проведе в хотел „Маринела” под патронажа на вицепремиера по икономическата и демографска политика Валери Симеонов. Присъстваха също заместник-министри от правителството и представители на компании от различни сфери на бизнеса. Призът на Fibank бе присъден в категория „Финансов сектор” за „Иновации и непрекъснато повишаване качеството на предлаганите продукти и услуги”. Наградата получи г-жа Севдалина Василева, Изпълнителен директор и член на УС на Fibank. Тя благодари за признанието и доверието на клиентите. През март тази година Fibank представи специалната програма Smart Lady, насочена към жени предприемачи и управители на бизнес, които заемат ключови позиции в своя бранш. Програмата включва не само възможности за кредитиране, а и редица други финансови и нефинансови решения, които да предложат на дамите подкрепа, сигурност и спокойствие. Наградите „Компания на годината” целят да отличат добрите бизнес практики и да фокусират общественото внимание върху иновативни и актуални модели за управление на бизнеса и компанията, като по този начин се поощри предприемачеството сред българската общественост. По време на форума бяха разгледани ключовите компетенции, които се необходими на съвременния човешки ресурс и тенденциите в глобализирането на икономиката и пазарите. Сподели:", "date": "2018.04.20", "title": "Fibank беше отличена като компания на годината "}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D1%82%D0%BE%D1%8F%D1%89%D0%B8-%D0%B2-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%B2-%D1%80%D1%83%D1%81%D0%B8%D1%8F-%D0%BF%D1%83%D1%81%D0%BA%D0%B0%D1%82-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D1%81%D0%B5%D0%B4%D0%B0%D0%BB%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news744021.html", "text": "Низкобюджетната авиакомпания \"Победа\" планира да поръча \"стоящи\" седалки за новите си самолети, съобщава пред РИА Новости източник от превозвача. От пресслужбата на лоукостера отказват да коментират плановете за преустройство на салоните, но уточняват, че превозвачът разглежда различни варианти и предложения, които могат да повишат ефективността и да увеличат количеството на евтините билети. Паркът на \"Победа\" на този етап се състои от 18 Boeing 737-800, а до края на 2019 г. превозвачът планира да разшири флота си до 30 плавателни съдове. Вестник The Telegraph съобщи, че италианската фирма Aviointeriors е разработила прототип на стоящи седалки за самолети. Редът със стоящи места ще се закрепя с вертикални стойки, на нивото на бедрата ще бъде разположена мека облегалка, която ще помогне на пътниците да не изпитват дискомфорт. Стойщите места ще бъдат снабдени и с подлакътници. Да се седи на такава седалка всъщност няма да е възможно, ще може само да подпреш лакти. ​По думите на производителите, новите седалки ще позволят уплътнение в салона на самолета, те са два пъти по-леки от стандартните седалки и позволяват бройката на пътниците да се повиши с 20 на сто. Сподели:", "date": "2018.04.20", "title": "Правостоящи в самолета? В Русия пускат специални седалки (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-%D0%BA%D1%80%D0%B5%D1%89%D0%B8-%D1%81-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%BD%D0%B0-%D1%80%D1%8A%D1%86%D0%B5%D1%82%D0%B5-%D0%BD%D0%B5-%D1%81%D1%8A%D0%BC-%D1%81%D0%B2%D0%B5%D1%82%D0%B5%D0%BB%D0%B0-%D1%84%D0%B8%D1%80%D0%BC%D0%B0%D1%82%D0%B0-%D0%B5-%E2%80%9E-news744098.html", "text": "В Специализирания наказателен съд беше внесено искане от страна на Специализирана прокуратура за вземане на мярка за неотклонение „задържане под стража“ спрямо Десислава Иванчева, Биляна Христова-Петрова и Петко Дюлгеров с повдигнати обвинения по чл. 302а НК – подкуп в особено големи размери. Делото се разглежда от 6 състав на Специализирания наказателен съд и е насрочено за 13.00 часа. Иванчева бе доведена от охрана и щом видя журналистите започна да крещи. \"Не съм взимала пари, не са ми светили ръцете! Искат да говоря с марсианци! Всичко е съчинено!\", крещеше пред журналистите Иванчева през охранителното стъкло. Тя заяви, че е искала до се срещне с медиите, но не са я пуснали и опитваше да крещи през стъклото. Иванчева подчерта, че не са й вземали отпечатъци. Тя обясни, че парите са били в колата, а не в тях и показа пред камерите бележка с написан ръкописен текст, като обясни, че човекът, който стои зад акцията срещу нея е някой си Румен Р. , а фирмата, която я е натопила е Ваклин груп. Иванчева обясни, че ръцете й са светели отстрани, на местата, където се е докосвала до листа, на който е писала показания. Не сме вземали никакви пари, парите са били в кашона на задната седалка, не сме го пипали, посочи тя, викайки през стъклото. Твърди се, че Иванчева е взела подкуп от 70 хиляди евро, а исканата сума е била от 500 хиляди лева. Подкупът е искан от българин, който е живял в чужбина, но е искал да инвестира тук. Именно той е осигурил и парите за подкупа. В съда стана ясно, че е имало молба от третото лице - Дюлгеров, който е подал молба да не бъде фотографиран и заснеман. Другите лица не са поискали това и съдът ще осигури максимална публичност на съдебното заседание, стана ясно преди заседанието. В 13.07 започна гледането на мярката. Иванчева заяви, че е с висше образование, неомъжена. Заместничката й посочи, че е с две висши образования, омъжена с едно непълнолетно дете. Съдът посочи, че на Иванчева ще й бъде дадена възможност за изказвания. Адвокатите представиха амбулаторни листове и изследвания на Иванчева, които бяха приети от съда. По време на заседанието Иванчева успя да подхвърли и втора бележка, която бе показана от репортера на ПИК TV Нели Пенкова. \"Къде светя?.....\" \"Ринг-Марая\" Бързо да се насочи делото, голяма гаранция.. \"От 14 ч - искам натривки\" \"Нямам право на адвокат....\" \"Директно отидоха зад седалката........\" \"Служебен кмет Р.Р.\" (б.р. с такива инициали е архитектът на район Младост Румен Русев) \"Корупция заради некомпетентност....\" Пари не сме пипали, не сме взимали, не сме искали и не сме получавали, повтори Иванчева. Наложи се Иванчева и Петрова да подвикват към журналисти, за да могат да бъдат чути, тъй като стояха зад стъкло. Относно бившия кмет на „Младост“ Петко Дюлгеров, който също е обвиняем за взимане на подкуп в особено големи размери, Иванчева заяви: „Той не ни е давал никакви пари. Просто са намерени в служебната кола, в някакво кашонче“. На въпрос кога са били подхвърлени парите, тя уточни: „Когато ни обискираха. 5 часа седяхме без адвокат“. На въпрос дали е ходила в кафенето в градинката „Кристал“ и имала ли среща с Дюлгеров, Десислава Иванчева потвърди, че са пили кафе. „Пари не сме пипали, не сме взимали, не сме искали, не сме получавали. Парите са вероятно подхвърлени. Няма да си държа пари в отворен кашон с мен\", поясни тя. Иванчева каза още, че без опис са претърсени двете дамски чанти и кашона с пари. \"Жабките, страничните врати, цялото това пространство не са претърсвали, проверявали и описвани, което означава че всичко е било подметнато и намерено“, обясни тя. Сподели:", "date": "2018.04.20", "title": "ПЪРВО В ПИК TV! Кметицата на \"Младост\" крещи с белезници на ръцете: Не съм светела! Фирмата е „Ваклин Груп”! Натопена съм от Румен Р. (ОБНОВЕНА/СНИМКИ)  "}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BA%D0%BE%D0%BD%D1%82%D1%80%D0%B0-%D0%BD%D0%B0-%D1%86%D0%B0%D1%87%D0%B5%D0%B2%D0%B0-%D0%BD%D0%B5-%D1%81%D0%B5-%D0%B8%D0%B7%D0%B2%D1%8A%D1%80%D1%88%D0%B2%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BF%D0%BE-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8%D1%82%D0%B5-%D0%B7%D0%B0-%D0%BA%D0%BC%D0%B5-news744116.html", "text": "Прокуратурата В прокуратурата не е разпоредена и не се извършва каквато и да е проверка на действията на наблюдаващите прокурори и разследващите органи по досъдебното производство, по което обвиняема е кметът на Район Младост – Столична Община - Десислава Иванчева. Това съобщиха от пресцентъра на . По-рано днес правосъдният министър Цецка Цачева заяви точно обратното, че тръгва проверка дали не са превишени правомощията при ареста на Иванчева. Сподели:", "date": "2018.04.20", "title": "Прокуратурата контра на Цачева: Не се извършва проверка по действията на прокурорите за кметицата на \"Младост\""}
{"url": "http://pik.bg/%D0%BF%D0%B5%D1%81-%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%B7%D0%B0%D0%B5%D0%B4%D0%BD%D0%BE-%D1%81%D1%80%D0%B5%D1%89%D1%83-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news744125.html", "text": "Партията на европейските социалисти (ПЕС) приветства решителната подкрепа на Европейския парламент срещу нарушаването на човешките права от властите във Филипините. Близо 12 000 души са били убити във Филипините от полицията и от подкрепяни от правителството криминални групи, като част от извънсъдебните екзекуции, свързани с кампанията срещу наркотиците. Европейският парламент прие с голямо мнозинство резолюция, осъждаща незачитането на човешките права от президента Дуерте и опитите му да заглуши критиците на властта в и извън страната, включително заместник-генералния секретар на ПЕС Джакомо Филибек, който беше експулсиран от страната по-рано през седмицата. Филибек бе във Филипните по покана на местната социалдемократическа партия Акбаян, когато властите го екстрадираха заради острите критики срещу режима. Президентът на ПЕС Сергей Станишев заяви: „Стрелбата по хора на улицата показва пълно незачитане на основните права на човека. Това е не само грешно, но и обречено на провал. Призоваваме президента Дуерте да насочи усилията си към борбата срещу мрежите за трафик на наркотици, вместо да екзекутира дребни дилъри и наркозависими. Също така, настояваме филипинското правителство да спре със заплахите и враждебните действия срещу критиците си, включително срещу активисти за човешките права, журналисти и опозиционни лидери, и да прекрати политически-мотивираните преследвания. Всички филипински граждани имат права и те трябва да бъдат зачитани.\" Сподели:", "date": "2018.04.20", "title": "ПЕС и Европейският парламент заедно срещу насилието във Филипините"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%80%D1%83%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BF%D0%BE%D0%B4%D0%BE%D0%B7%D0%B8%D1%80%D0%B0-%D1%87%D0%B5-%D0%B2-%D0%BA%D1%80%D1%8A%D0%B2%D1%82%D0%B0-%D0%BD%D0%B0-%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%B5-%D0%B2%D0%BF%D1%80%D1%8A%D1%81%D0%BA%D0%B0%D0%BD--news743989.html", "text": "Посолството на Русия в Лондон подозира, че в кръвта на Юлия Скрипал преди изследването е бил впръскан химикал, заявява пред РИА Новости прессекретарят на мисията в британската столица. Отношенията между Русия и Великобритания рязко се обостриха на фона на инцидента в Солзбъри, където бяха отворени работещите за британските служби бивш полковник от запаса на Главното разузнавателно управление Сергей Скрипал и дъщеря му Юлия. Британската страна твърди, че Русия е отговорна за отравянето на Скрипал с нервно-паралитичното вещество A234. Русия категорично отрича обвинението. \"Руските специалисти си задават все повече и повече въпроси, тъй като те нямат достъп до реалната картина на случилото се, не разполагат с възможност да стигнат до собствени изводи и оценки, които да дадат отговор доколко британските служби са забъркани в случая. Руските експерти имат на разположение само доклада от ОЗХО\", заяви прескеретарят на посолството. \"В частност, по какъв начин в кръвната проба на един от потърпевшите, взета 18 дни след контакта, може да бъде намерен неразложен токсичен химикал, установен от Портон-Даун (секретна лаборатория на министерството на отбраната на Великобритания недалеч от Солзбъри). При това, при другия потърпевш, който е получил по-силно отравяне, такова нещо не е наблюдавано.  Картината не само е характерна за отровните вещества с нервно-паралитично действие, но и може косвено да свидетелства за това, че има висока степен на вероятност преди пробата в кръвта на намиращия се в изкуствена кома потърпевш да е впръскан токсичен химикал\", отбелязва той. Сподели:", "date": "2018.04.20", "title": "НОВИ РАЗКРИТИЯ! Руското посолство в Лондон подозира, че в кръвта на Юлия Скрипал е впръскан химикал"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2-%D0%B8%D0%BD%D1%86%D0%B8%D0%B4%D0%B5%D0%BD%D1%82-40-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B0-%D0%B4%D0%B2%D0%B0-%D0%B2%D0%BB%D0%B0%D0%BA%D0%B0-%D0%B2-%D0%B7%D0%B0%D0%BB%D1%86%D0%B1%D1%83%D1%80%D0%B3-%D1%81%D0%BD%D0%B8%D0%BC%D0%BA%D0%B8-news744035.html", "text": "Най-малко 40 души са ранени след сблъсък на два пътнически влака в Залцбург Инцидентът се е случил на централната гара рано в петък сутринта. Единият влак е пътувал от Зюрих към Виена. Смята се, че когато се е случил сблъсъкът, повечето от пътниците са били заспали. Само в единия влак са се превозвали 240 души.  Причината за тежкия инцидент все още не е уточнена. . Сподели:", "date": "2018.04.20", "title": "КЪРВАВ ИНЦИДЕНТ! 40 са ранени след сблъсък на два влака в Залцбург (СНИМКИ)"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B1%D0%B8-%D0%BC%D0%BE%D0%B3%D0%BB%D0%BE-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B0%D1%82-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%BA%D0%BE%D0%B8%D1%82%D0%BE-%D0%B4%D0%B0-%D0%B7%D0%B0%D1%89%D0%B8%D1%82%D1%8F%D1%82-%D0%B4%D0%BE%D1%81%D1%82%D0%BE%D0%B9-news744025.html", "text": "Подкрепяме изцяло действията на българските институции в борбата с корупцията. Това каза председателят на ПГ на ГЕРБ и зам.-председател на партията Цветан Цветанов пред Би Ти Ви във връзка с ареста на кмета на район \"Младост\" Десислава Иванчева. \"Този корупционен случай е много ясен знак, че държавата ще бъде безкомпромисна към всеки един, който реши да се възползва от служебното си положение да се облагодетелства\", заяви Цветанов. Той посочи, че всяка подобна операция се извършва под прякото наблюдение на прокурор, който решава какви да бъдат предприетите действия и кога да започне дадената операция. \"Действията на органите са били да документират и да съберат достатъчно доказателства, които да бъдат необорими в съдебната фаза и да може действително да имаме осъдителна присъда\", заяви Цветанов. Той коментира, че не е запознат с начина на планиране на акцията, но гледайки отстрани може да се предположи, че би могло да се предприемат действия, които да могат да защитят достойнството на задържания, защото докато Десислава Иванчева не бъде осъдена се ползва от презумпцията за невинност. Цветанов каза още, че докато той е бил министър на вътрешните работи е имало показни акции, но корупционният натиск към всички, които имат отношение към държавните институции е бил под 9%, а след идването на БСП на власт този натиск е достигнал 39%. \"Толерирам и подкрепям агресивните действия на правоохранителната система и прокуратурата, за да можем да противодействаме на тази корупция, защото това е най-чувствителната тема за обществото\", каза още Цветанов. Сподели:", "date": "2018.04.20", "title": "Цветанов за ареста на Иванчева: Би могло да се предприемат действия, които да защитят достойнството на задържания"}
{"url": "http://pik.bg/%D1%81%D1%82%D0%B5%D1%84%D0%B0%D0%BD%D0%BE-%D0%B3%D0%B0%D0%B1%D0%B0%D0%BD%D0%B0-%D0%BF%D0%BE%D0%BC%D1%80%D0%B0%D1%87%D0%B8-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%B1%D0%B5%D0%BA%D1%8A%D0%BC-news744034.html", "text": "Рожденият ден на Виктория Бекъм мина бляскаво, но само един човек не й пожела щастие - световния дизайнер Стефано Габана. Когато \"Вог Бразилия\" сподели снимка на Вики, по повод 44-годишния й рожден ден, Габана го коментира с три негативни емотикона. Всеизвестна е враждата между Стефано и нежната половинка от семейство Бекъм, която трае от няколко години. Още през 2014 г. модният гуру заяви, че британската моделиерка не е особено талантлива в създаването на облекла. Италианското модно дуо признаха, че не могат да я класират в същата лига, в която се изявяват дизайнери като Джон Галиано и Маккуин, и дори сравниха работата й с тази на обикновени марки от стрийт модата. През миналата година пък Вики изрази публичното си недоволство от \"Долче и Габана\", които се обявиха против децата, родени чрез инвитро процедури. Тогава тя обяви, че спира да носи дрехи на италианските дизайнери, пише \"Слава\". Сподели:", "date": "2018.04.20", "title": "Стефано Габана помрачи рождения ден на Виктория Бекъм"}
{"url": "http://pik.bg/%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%B1%D1%81%D0%BF-%D0%B2%D0%B7%D0%B5-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B7%D0%B0-%D0%BC%D0%B5%D0%B7%D0%B5-%D0%BC%D0%B0%D0%B9%D1%82%D0%B0%D0%BF%D1%8F%D1%82-%D0%B2%D1%82%D0%BE%D1%80%D0%B8%D1%8F-%D0%B2-%D0%B3%D0%B5%D1%80%D0%B1-%D0%B4%D0%B0-%D0%BD%D0%B5-%D0%B7%D0%B0%D0%BC%D0%B5%D1%81%D1%82%D0%B8-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%BA%D0%B0%D1%82%D0%BE-%D1%8F-news744044.html", "text": "\"Господин Цветанов за пореден път търсеше провокацията и да произведе фалшиви новини. Добре е, че президентът реагира бързо”. Това заяви депутатът от БСП Станислав Владимиров пред БНТ по повод изявлението на Цветан Цветанов след КСНС при президента вчера. Тогава заместник председателят на ГЕРБ заяви, че след черновата, предложена от президентството, България трябвало да предприеме стъпки за излизане от ЕС и НАТО. Малко по-късно от „Дондуков” 2 разпространиха предложения текста. „Вместо да се занимава с проблеми като здравеопазването или образованието, г-н Цветанов се занимава със създаване на фалшиви образи. Както се шегуваме в БСП, сутрин г- Цветанов се занимава с Корнелия Нинова и с това да чертае неистинския й образ, а следобяд – с президента”, коментира Владимиров и допълни: „Надявам се, Цветанов да не иска да замести г-н Плевнелиев като ястреб в българската политика”. „Нямаме такова голямо желание сутрин да се занимаваме с БСП”, реагира депутатът от ГЕРБ Христо Гаджев. По думите му в текста, предложен от президентството си личат опорни точки, характерни за други държави. Според него студент в четвърти курс по международни отношения щял да се справи по-добре с написването на оценката за средата в Сирия. Гаджев отправи и упрека, че текстът се занимавал с проблемите в Егейско море, а не с тези в Черно море. Гост в студиото бе и депутатът от групата на Обединените патриоти Милен Михов, който подчерта направеното за армията от военния министър Красимир Каракачанов. Михов съобщи, че предстоят конкурси за 1300 свободни места в армията. Друг положителен момент, който се отнася до модернизацията на въоръжените сили, бил факта, че в конкурса за нов изтребител за ВВС вече ще има 5-6 оферти. Сподели:", "date": "2018.04.20", "title": "ПРЕСТРЕЛКА! БСП взе Цветанов за мезе! Майтапят втория в ГЕРБ: Да не замести Плевнелиев като ястреб"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%BA%D1%80%D1%8A%D0%B2-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%82%D1%83%D1%80%D1%81%D0%BA%D0%B8-%D1%82%D0%B8%D1%80-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%B7%D0%B0%D0%B3%D0%B8%D0%BD%D0%B0-%D1%87%D0%BE%D0%B2%D0%B5%D0%BA-news744107.html", "text": "Нова кървава катастрофа стана на АМ Тракия\", след като турски ТИР се е преобърнал в района на км 121 на АМ „Тракия“ тази нощ. Загинал е 54-годишен мъж, съобщи говорителят на Областната дирекция на МВР в Пловдив. Според подадената информация, около 01.00 часа днес е получен сигнал на тел. 112, че в канавка на магистралата се е преобърнал ТИР с турска регистрация. В болница са били транспортирани 40-годишният водач и 54-годишен пътник с опасност за живота. Спътникът на водача е починал по време на операция в лечебното заведение. Няма данни за употреба на алкохол от водача. Образувано е досъдебно производство. Сподели:", "date": "2018.04.20", "title": "ОТНОВО КРЪВ НА \"ТРАКИЯ\"! Турски ТИР се обърна на магистралата, загина човек"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%B2%D0%BB%D0%B8%D0%B7%D0%B0-%D0%B2-%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news744033.html", "text": "В предпоследния епизод на вокалните двубои на 22 април, участници от отбора на Поли Генова ще излязат на сцената на \"Гласът на България\" като дует, но и в конкуренция помежду си, с изпълнение на две хитови песни на Мария Илиева - \"Чуваш ли ме\" и \"Минало\". Лично музикалната звезда ще присъства на репетициите на младите певци, за да им даде ценни съвети и напътствия. Досега във вокалните двубои в петия сезон 12 уникални гласове надпяха конкуренцията. Четирима изпълнители бяха откраднати и смениха отборите си. Калина Енчева беше взета от Иван Лечев, Рафаел Пашамов продължава в силния отбор на Графа, Оливия Николова отива на супер битките в тима на Камелия, а Анна Азатян вече е в отбора на Поли Генова. В неделя вечер битката продължава, а напрежението става все по-голямо. Всеки треньор има право на една последна кражба, като само двама от тях ще оползотворят тази възможност в предстоящия епизод на риалитито. Сподели:", "date": "2018.04.20", "title": "Мария Илиева влиза в \"Гласът на България\""}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%B2%D0%B0%D0%B6%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-%D0%BD%D0%B5%D0%BA-%D0%BD%D0%B0-%D0%BF%D0%B5%D1%87%D0%B0%D0%BB%D0%B1%D0%B0-%D0%B7-news744024.html", "text": "Националната електрическа компания ще отбелeжи положителен финансов резултат за 2017 г., което не се е случвало от години, печалбата ще е около 6 милиона лева. Това разкри пред БНТ енергийният министър Теменужка Петкова. Тя обясни и че цената на тока е в компетенцията на КЕВР, която определя цените за потребителите, те ще кажат своята последна дума. Енергийният министър увери, че хората трябва да са спокойни, че интересите на потребителите ще са защитени от регулатора. Петкова, заяви, че ТЕЦ \"Марица изток 2\" е поискала увеличение на цената на тока, но това има своето обяснение, защото централата плаща много висока цена за вредни емисии и тази година трябва да плати 200 млн. лева за емисии. Тези разходи трябва да са калкулирани в цената, но КЕВР ще прецени какъв процент от заявено повишение са от държавните производители, какъв от другите енергийни дружества и електроразпределеителните предприятия., за да може да каже каква ще е цената на регулирания пазар, обясни още Петкова. Министърът е на мнение, че на свободния пазар ситуацията е спокойна. Търсенето и предлагането определят цената на електрическата енергия. Българската независима енергийна борса функционира добре, а от скоро вече е факт последната платформа за търговия в рамките на деня. Бизнесът подготвя протести срещу преференциалните цени, на които са изкупува токът от \"американските централи \", както и срещу ТЕЦ Варна, който също заяви интересни цени за изкупуване. Петкова припомни, че \"американските централи\" са инвестиция от 2001 година, има сключени договори и в тях са определени ясно параметрите на взаимоотношенията. В момента се работи върху анализ на възможността да бъде изработена методика, която да даде отговор на въпроса какъв би бил размерът на невъзстановяемите разходи за инвестиции. Според министъра ще бъде намерен най-добрият възможен начин да се постигне диалог. Сподели:", "date": "2018.04.20", "title": "ВИСОКО НАПРЕЖЕНИЕ! Енергийният министър с важен коментар за цената на тока! НЕК на печалба за първи път от години"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0-%D0%BB%D1%83%D0%B4-%D0%BA%D1%8A%D1%81%D0%BC%D0%B5%D1%82-%D0%B7%D0%B0-%D1%82%D0%B5%D0%B7%D0%B8-5-%D0%B7%D0%BE%D0%B4%D0%B8%D0%B8-%D0%B2-%D1%81%D0%BB%D1%83%D0%B6%D0%B1%D0%B0%D1%82%D0%B0-news743986.html", "text": "Пет зодии днес ще имат абсолютен успех в работата си. Прогнозата е от ексклузивния хороскоп на топ астроложката Алена за агенция ПИК за днешния ден, 20 април, петък. Някои обаче ще трябва да са внимателни, да разчитат съдбовните знаци и да направят корекции в собственото си поведение. Страдате защото се чувствате нещастни и неразбрани. Отказът на вашите близки да се съобразят с вашите желания ви депресира, това е ествено поведение, ако сте работили и през празничните дни и сте ги лишили от внимание. На работното място успехът е с вас. Имате спешни служебни задачи и не бива да закъснявате за работа. Не спорете с колегите си как да разпределите задачите си. Ако имате посещение на ваши задгранични партньори, не провеждайте днес делови разговори. Задълженията ви изискват да останете на работното място и след края на работния ден. Предупредете вашите близки, за да си спестите ревността и скандалите. Вашите колеги отказват да приемат съветите и идеите ви. Явно ги поднасяте с тон, който изисква пълно подчинение или пък звучи наставнически. Заемете се със задълженията си. Не се надявайте на странична подкрепа, а работете сами и очаквайте бързо и лесно разрешаване на финансови проблеми. Предстои  ви поредния изпълнен с приятни изживявания и професионални успехи ден. Не мислете за възможните трудности, за да не ги предизвикате сами. Бъдете търпеливи с колегите си на работното място, дори и ако са заядливи и проявяват неуважение към вас, защото сте уверени в себе си. Нямате повод за притеснение. Новите задачи, чието начало поставяте днес, ще ви донесат успех, признание, но и възможност да обогатите знанията и уменията си. Проведете деловите си срещи в този ден, особено ако сте на ръководен пост, защото ще са успешни и ще поставят основата на добри приходи. На работното място успехът е с вас, ако обмислите добре начинанията и не сте прибързани. Ако сте уговорили делови срещи, не взимайте прибързани решения. Настроението ви е отлично, уверени сте в силите си, но въпреки това успехът може да ви изневери. Предпазвайте се от неподходящи запознанства и разочарования в личния живот. Въпреки, че сте самоуверени и амбицирани да се справите успешно с предизвикателствата, е време да преразгледате вече създадените от вас делови отношения. Бъдете прозорливи при провеждането на делови разговори, свързани с работата ви и подписването на дългосрочни договори. Справяте се с лекота с всички трудности по пътя си. Оценката за вашата работа е висока и подплатена с добри финансови постъпления. Горди сте с постиженията си. Проведете деловите си срещи и разговори, а и късметът днес е на ваша страна, ако дейността ви е свързана с инвестиции. Неочаквано за вас ще ви подкрепят влиятелни хора. На успех могат да разчитат всички, които се занимават с бизнес и с търговия на интелектуална собственост. Имате възможност да предприемете действия, чрез които да попълните бързо банковата си сметка, но не рискувайте и не разчитайте на късмета си. Постарайте се да отидете рано на работа, за да се подготвите за преговорите, от които зависи подписването на важни за вас инвестиционни проекти през следващата седмица.  Днес имате възможност да реализирате деловите си идеи. На работното място ви осигуряват нужното спокойствие. Днес сте готови на всичко, за да се срещнете с ваши колеги, с които имате желание да създадете общ бизнес. Приемете отказът или тяхното съгласие като Съдбовен знак. Не проявявайте доверчивост към деловите си партньори, за да избегнете финансови загуби. Не навлизайте в спорове. Задължени сте да обмислите промени и да предприемете решителни действия, за да избегнете финансовите загубите. Ако се справите, успехът е с вас. Занимавайте се с професионалните си задължения без да обмисляте как да си тръгнете по-рано от работа, за да не си навредите. Сподели:", "date": "2018.04.20", "title": "САМО В ПИК! ЕКСКЛУЗИВЕН ХОРОСКОП НА АЛЕНА: Луд късмет за тези 5 зодии в службата!"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B2%D1%8A%D1%82%D1%80%D0%B5%D1%88%D0%B5%D0%BD-%D1%87%D0%BE%D0%B2%D0%B5%D0%BA-%D0%B8%D0%B7%D0%B4%D1%8A%D0%BD%D0%B8%D0%BB-%D0%B0%D0%BA%D1%86%D0%B8%D1%8F%D1%82%D0%B0-%D0%BF%D0%BE-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82---%D1%81%D0%BF%D1%80%D0%B5%D0%BB%D0%B8-news744109.html", "text": "Вътрешен човек е издънил акцията по залавянето на кметицата на \"Младост\" с огромен подкуп от 70 000 белязани евро. Първоначалният план на мероприятието е предвиждал залавянето ѝ в момента, в който предава част от парите на крайния получател - известен политик. Това разкриха пред ПИК отлично информирани източници от органите на реда. Посредникът между инвеститора, платил първия транш от исканата от него сума, Петко Дюлгеров, е бил арестуван веднага след срещата му с Иванчева в пицария до \"Кристал\", без тя да види това. Проследяващите са изчакали кметицата да се качи в колата и да продължи към следващия получател на част от останалите белязани 56 000 евро, както сочела информацията на службите за движението на подкупа. Това бил известен политик и бивш министър от десния спектър. Когато Иванчева се насочила към уговореното място, на което да предаде сумата, и докато преминавала по бул. \"В. Левски\", внезапно прозвучала заповед моментално да бъде спряна и за целта да бъде светнат червен светофар, преди да е стигнала до \"Граф Игнатиев\". Включените в акцията по залавянето на кметицата на \"Младост\" били много изненадани, защото първоначалния план на акцията предвиждал закопчаването и на посредника на крайния получател на част от сумата. Според информацията на ПИК това е популярен десен политик. Въпреки това заповедта за светването на червения светофар била изпълнена, след което последва и зрелищната акция по задържането на Десислава Иванчева в течение на 5 часа. Повечето от участниците в акцията са бесни от този развой на събитията, защото някой е осуетил разкриването на цялата верига, по която са щели да се разпределят парите от подкупа. Те обаче тайно се надяват, че причините и човекът, издал заповедта за преждевременното задържане на Иванчева ще станат обект на вътрешно разследване, за да се разбере кой е осигурил чадъра на политика. Името му е известно на службите, тъй като е засечено в СРС. Сподели:", "date": "2018.04.20", "title": "РАЗКРИТИЕ НА ПИК! Вътрешен човек издънил акцията по ареста на кметицата на \"Младост\" - спрели я, преди да даде подкупа на известен политик"}
{"url": "http://pik.bg/%D0%B3%D0%B0%D0%BB%D0%B5%D0%BD%D0%B0-%D0%BF%D0%BE-%D1%81%D1%82%D1%8A%D0%BF%D0%BA%D0%B8%D1%82%D0%B5-%D0%BD%D0%B0-%D0%B8%D0%B2-%D1%81%D0%B5%D0%BD-%D0%BB%D0%BE%D1%80%D0%B0%D0%BD-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D0%B2%D1%8A%D0%B2-%D0%B2%D1%8A%D0%B7%D1%82%D0%BE%D1%80%D0%B3-%D0%BE%D1%82-%D0%B3%D1%80%D0%B0%D0%B4%D0%B8%D0%BD%D0%B0%D1%82%D0%B0-%D0%BC%D1%83-%D0%B2-%D0%BC%D0%B0%D1%80%D0%B0%D0%BA%D0%B5%D1%88-%D1%81%D0%BD%D0%B8%D0%BC-news744046.html", "text": "Популярни лица от българския хайлайф се отбелязаха в една от хитовите туристически дестинации. Те са чалга звездите Галена и Деси Слава, боксьорът Благой Найденов, стилистът Добромир Киряков, гримьорът Кирил Чалъков и коафьорът Георги Петков. Всички заедно с в Маракеш. Веднага след пристигането си в Мароко, звездната група се отправи към една от перлите - невероятната Градина Мажорел. Ценителите на изкуството знаят, че това е любимата градина на модния гений Ив Сен Лоран. През 1919 г. първият творец, който идва тук, е художникът Жак Мажорел, чието име градината носи до днес. Години по-късно Ив Сен Лоран купува имението Мажорел от вдовицата на художника и основава фонд, който поддържа градината и музея, отворени за посещение на туристи. Сподели:", "date": "2018.04.20", "title": "Галена по стъпките на Ив Сен Лоран! Чалга дивата във възторг от градината му в Маракеш (СНИМКИ)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%B2%D1%80-%D1%81-%D0%BD%D0%BE%D0%B2%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BF%D0%BB%D0%B0%D0%BC%D0%BD%D0%B0%D0%BB%D0%B8%D1%8F-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D0%BF%D1%8A%D1%82-%D0%B7%D0%B0-%D0%B3%D1%8E%D0%B5%D1%88%D0%B5%D0%B2%D0%BE-news744036.html", "text": "Снощи – малко след 18.30 ч, е постъпил сигнал в РСПБЗН – Кюстендил, за възникнал пожар в автобус, който е пътувал с туристи от София за Република Македония. На пътя за Гюешево водачът усетил пушек, спрял автобуса и съобщил на туристите да слязат, успели да вземат и багажа от багажното отделение, предава struma.bg. Местопроизшествието е обслужено от екипи на РСПБЗН, РУ Кюстендил и дежурна следствено-оперативна група. Няма пострадали хора. Документите на водача и автобуса са били в изрядност, на място е бил и екип на ДАИ. Резултатът на водача за употреба на алкохол и наркотични вещества е отрицателен. Изгорял е автобуса и личните вещи на някои туристи, които са били вътре. 6-ма туристи са останали без лични документи. След снемането на обяснения и документирането на произшествието туристите са отпътували за София. По първоначални данни причина за запалването е техническа неизправност/късо съединение/. Образувано е дознание по случая, уведомен е дежурен прокурор. Сподели:", "date": "2018.04.20", "title": "ОТ ПОСЛЕДНИТЕ МИНУТИ! МВР с нови данни за пламналия автобус на път за Гюешево"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B3%D0%B5%D0%BD-%D0%B2%D0%B0%D1%81%D0%B8%D0%BB-%D0%B2%D0%B0%D1%81%D0%B8%D0%BB%D0%B5%D0%B2-%D0%BF%D0%BE-%D1%81%D1%82%D0%B0%D0%B4%D0%B8%D0%BE%D0%BD%D0%B8%D1%82%D0%B5-%D1%81%D0%B5-%D0%B2%D0%B8%D1%85%D1%80%D0%B8-%D1%82%D0%B5%D1%80%D0%BE%D1%80---%D1%89%D0%B5-%D0%BC%D1%80%D0%B0%D1%82-%D1%85%D0%BE%D1%80%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B4%D0%B0-%D0%B8%D0%B7%D1%80-news743998.html", "text": "Балканският синдром трябва да се премахне, макар че това ще  стане бавно и мъчително. Човекът, който хвърли бомбичката и рани полицайката, трябва да бъде заловен. Това заяви председателят на комисията по етика и феърплей към БФС ген. Васил Василев. Видяхте чудовищно безмислените шествия, които се разрешават да се правят, хвърлиха над 20 бомбички по улиците. И това трябва да го търпят българи и чужденци в столицата. И те не знаят какво искат да изрязат. Като запалят 20-30 артилерийски военни димки и целият стадион стане в огромен жълт дим с какво помагат на отбора на терена да не загуби мача. С какво помагат, използвайки бомбички. Полицаите трябва да изровят земята и да хванат човека. Гонитба до дупка, коментира Василев. Не трябва да се допуска хореография от бомби, димки на стадиона. Пиротехническите средства трябва да бъдат забранени и криминализирани като престъпления. Защото този случай е престъпление. Западните вестници пишат, че тук е станало такова нещо и утре могат да кажат, че това е част от терора. И това е така. Другото нещо е мястото - всеки трябва да си знае мястото. Билетите на шампионската лига ще бъдат поименни. Хекимян ще седне на конкретно место и на негово място няма да може да седне Василев\", отсече генералът. От тези действия, които се правят около мачовете, ще мрат хора. Детето ти отива на мач, но ти не знаеш дали ще се върне, тревожен е Василев. Сподели:", "date": "2018.04.20", "title": "ГОРЕЩА ТЕМА! Ген. Васил Василев: По стадионите се вихри терор - ще мрат хора! Полицията да изрови земята, но да хване вандала, който рани полицайката "}
{"url": "http://pik.bg/%D1%83%D0%BD%D0%B3%D0%B0%D1%80%D0%B8%D1%8F-%D0%B8%D0%B7%D0%B3%D0%BE%D0%BD%D0%B8-%D1%81%D0%BE%D1%80%D0%BE%D1%81-%D1%84%D0%BE%D0%BD%D0%B4%D0%B0%D1%86%D0%B8%D1%8F%D1%82%D0%B0-%D0%BC%D0%B5%D1%81%D1%82%D0%B8-%D0%BE%D1%84%D0%B8%D1%81%D0%B0-%D1%81%D0%B8-%D0%B2-%D0%B1%D0%B5%D1%80%D0%BB%D0%B8%D0%BD-news743992.html", "text": "Фондацията на Джордж Сорос \"Отворено общество\" ще закрие своето представителство в Будапеща и ще премести в Берлин офиса за дейностите си в Източна Европа. Това съобщи вчера австрийският вестник \"Пресе\", цитиран от Ройтерс. Унгарският новинарски сайт 444.hu писа, че до 31 август будапещенският офис на \"Отворено общество\" ще бъде закрит и преместен първо във Виена, а после в Берлин. Засега няма официално потвърждение от клона в Будапеща или от централата в Ню Йорк на фондацията. От пресслужбата на унгарското правителство не отговориха на искането за коментар, посочи Ройтерс. Агенцията припомни, че премиерът на Унгария Виктор Орбан, който назовава политическата си доктрина \"нелиберална демокрация\", отдавна е във вражда с мрежата от неправителствени организации (НПО) на Сорос, които прокламират либералните ценности по света. Преди парламентарните избори, на които партията на Орбан \"Фидес\" спечели абсолютно мнозинство след антиимигранска реторика, в парламента бе внесен законопроект. Той предвижда 25-процентен данък върху чуждестранните дарения за НПО, които подкрепят имиграцията, и възможност за закриване на фондация, ако властите преценят, че заплашва националната сигурност. И сега от \"Фидес\" се заканват, че ще продължат борбата със сдруженията, които отстояват правата на мигрантите. Сподели:", "date": "2018.04.20", "title": "Унгария изгони Сорос, фондацията мести офиса си в Берлин"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%B2%D1%8A%D1%80%D0%B2%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%B8%D0%BC%D0%B0-%D0%BB%D0%B8-%D0%BF%D1%80%D0%B5%D0%B2%D0%B8%D1%88%D0%B5%D0%BD%D0%B8-%D0%BF%D1%80%D0%B0%D0%B2%D0%B0-%D0%BF%D1%80%D0%B8-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%BA%D0%BC%D0%B5%D1%82-news744052.html", "text": "Доколкото знам, ще бъде извършена проверка в прокуратурата по отношение на превишаване на права заради акцията срещу кмета на \"Младост\" Десислава Иванчева. Това каза пред медиите правосъдният министър Цецка Цачева в коментар за операцията на спецпрокуратурата и КОНПИ от преди дни в центъра на столицата, цитирана от БТА. Министърът отбеляза, че всеки орган отговаря за своите действия и тя като правосъден министър няма компетенции и правомощия при разследвания и осъщестявяване на операции. Цачева допълни, че всяка институция отговаря за действията си с оглед на това дали те са в рамките на правата й и дали има превишване. Цецка Цачева каза още, че ако е имало варианти операцията да не се случва в центъра на София, би било по-добре. \"Но от друга страна знаете призива на държавния глава Румен Радев - всичко да бъде под прожекторите, да бъде осветлено обществото, да получи информация за това какво се случва\", допълни министър Цачева. Тя отбеляза още, че до постановяване на присъда всеки подсъдим е невинен и трябва да се държи сметка за правата на всеки един човек. Сподели:", "date": "2018.04.20", "title": "ГОРЕЩА НОВИНА! Цецка Цачева разкри: Върви проверка има ли превишени права при ареста на кметицата Иванчева!"}
{"url": "http://pik.bg/%D1%80%D0%B0%D0%B4%D0%B5%D0%B2-%D0%BC%D1%8A%D1%81%D1%82%D0%B8-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B7%D0%B0-%D1%80%D0%B0%D0%B7%D0%BE%D0%B1%D0%BB%D0%B8%D1%87%D0%B0%D0%B2%D0%B0%D0%BD%D0%B5%D1%82%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0%D0%BF%D0%BB%D1%8E-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%BF%D0%B3-%D0%BD%D0%B0-%D0%B3%D0%B5%D1%80%D0%B1-news744061.html", "text": "\"Фокус\" Моята предизборна кампания отдавна е осветлена. И всички документи са на сайта на Сметната палата. Ако някой трябва да се притеснява от миналото, това е най-вече г-н Цветанов. Това каза пред журналисти в Монтана президентът Румен Радев във връзка с отправения към него призив от страна на председателят на ПГ на ГЕРБ Цветан Цветанов да осветли предизборната си кампания, предаде . Попитан как си обяснява изказването на Цветанов след проведеното вчера заседание на КСНС, Радев отговори: \"Неслучайно настоявам за по-добро образование. Явно г-н Цветанов по-трудно осмисля това, което чете. Но най-лесният начин да окарикатурим европейската идея това е тя да се асоциира с хора, които от сутрин до вечер декламират някакви европейски ценности, без да са много наясно какво означават\". Държавният глава заяви още, че не търси конфликти, а винаги сътрудничество в името на България. \"Вижте, винаги предлагам някакъв проект, който да съдържа основната теза, и призовавам за следното. Аз търся винаги консенсус. Ако някой има някакви притеснения, да ги сподели. Ще ги приемем. Ако някой има някакви други предложения, да ги сподели. Ще ги приемем. Не мисля, че има нещо невярно в тази проектодекларация. Нито за Сирия, нито за цялостната обстановка около нас\", заяви държавният глава. Румен Радев каза още, че най-сетне трябва да започне реално да се работи за въоръжените ни сили. \"Виждате каква е обстановката, виждате как средата за сигурност се усложнява непрекъснато. По Конституция Въоръжените сили са основният гарант за суверенитета и териториалната цялост на страната. Призовах и за делово и лоялно отношение към нашите съюзници. Какво имам предвид? Не е достатъчно само да рецитираш това е нашият евроатлантически път, но да бъдеш лоялен към тези съюзници. Не може да предлагаш план, национален план за повишаване на разходите за достигане до 2 % от брутния вътрешен продукт – министър Каракачанов го внесе в началото на тази година, и в същото време правителството на г-н Цветанов да приема само предния ден средносрочна бюджетна прогноза, която рязко се отличава от този план, и там за 2019-а има 130 млн. лв. по-малко, за 2020-а – 280, 2021-ва – 250. Ако тук се заблуждаваме, нека не заблуждаваме нашите съюзници\", заяви държавният глава. Сподели:", "date": "2018.04.20", "title": "Радев мъсти на Цветанов за разобличаването! Президентът наплю председателя на ПГ на ГЕРБ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D1%80%D1%83%D0%BC-%D0%B7%D0%B0%D1%80%D0%BA%D0%BE%D0%B2-%D1%80%D0%B0%D0%B7%D0%BC%D0%B0%D1%85%D0%B0-%D0%BF%D1%80%D1%8A%D1%81%D1%82-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0-%D1%81-%D1%80%D0%B5%D1%87%D0%BD%D0%B8%D0%BA%D0%B0-news744069.html", "text": "Депутатът от БСП Крум Зарков направи коментар по скандала със становището от КСНС, подготвено от президенството, за което Цветан Цветанов твърди, че навежда на излизане на България от ЕС и НАТО. Това е поредното упражнение в политическо интригантство срещу президента. Смешно е и е жалко, защото показва, как се отклонява вниманието от същественото. Вместо да коментира Радев, по-добре да коментира коалиционния си партньор Волен Сидеров от вчера, който се изказа от Крим, каза той. Цветанов няколко пъти отправя обвинения в държавна измяна, но трябва да внимава с речника си - това не са думи, които може да хвърля така на вятъра. Това заяви в кулоарите на парламента депутатът от левицата Крум Зарков. Сподели:", "date": "2018.04.20", "title": "ИЗВЪНРЕДНО В ПИК TV! Крум Зарков размаха пръст на Цветанов: Да внимава с речника!"}
{"url": "http://pik.bg/%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%BF%D1%80%D0%B8%D1%81%D1%8A%D0%B4%D0%B8-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%81-news744002.html", "text": "Няма да бъдат издавани присъди по делото за смъртта на поп звездата Принс през 2016 г., съобщиха американските власти. 57-годишният музикант почина от свръхдоза от болкоуспокоителното фентанил. В Съединените щати лекарството е достъпно само с рецепта, но то често се продава незаконно. Следователите открили подобни хапчета в имението на Принс в Минеаполис. Те са на мнение, че изпълнителят не е бил наясно какви медикаменти приема. Обвиненият срещу лекаря Майкъл Шуленбърг бяха свалени. Смяташе се, че той незаконно е предписал болкоуспокоителни на Принс. Шуленбърг се съгласи да заплати глоба в размер на 30 хил. долара. Сподели:", "date": "2018.04.20", "title": "Няма да има присъди за смъртта на Принс"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D0%BC%D0%B5%D1%80%D0%BA%D0%B8-%D0%BF%D0%BE%D0%B8%D1%81%D0%BA%D0%B0-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B8-%D0%B4%D0%B2%D0%B0%D0%BC%D0%B0%D1%82%D0%B0-%D0%B9-%D0%B0%D0%B2%D0%B5%D1%80%D0%B8-%D0%BF%D0%BE--news744066.html", "text": "Току-що Специализираната прокуратура внесе в Специализирания наказателен съд искания за вземане на мерки за неотклонение „Задържане под стража“ на тримата обвинени за корупционни действия в столичната Община „Младост“, съобщиха от там. Предстои съдът да насрочи за днес съдебното заседание по мерките. От спецпрокуратурата не назовават имена, но най-вероятно става дума за кметицата на \"Младост\" Десислава Иванчева, заместничката й Биляна Петрова и бившият кмет на района Петко Дюлгеров. Сподели:", "date": "2018.04.20", "title": "МЪЛНИЯ В ПИК! Ето какви мерки поиска Спецпрокуратурата срещу Иванчева и двамата й авери по аферата в \"Младост\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BD%D0%B0%D0%BF%D1%83%D1%81%D0%BD%D0%B0%D0%BB%D0%B8%D1%8F%D1%82-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BD%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BD%D0%B8%D0%BA%D0%BE%D0%BB%D0%B0-%D0%B2%D0%B0%D0%BF%D1%86%D0%B0%D1%80%D0%BE%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D1%80%D0%B0-news743778.html", "text": "Никола Вапцаров, който напусна поста си в община \"Младост\" като заместник на арестуваната за подкуп от 70 000 евро кметица Даниела Иванчева прави разтърсващи разкрития за далаверите ѝ. \"Бях извикан на разпит, тъй като многократно съм си изразявал мнението, че в общината се извършват нередности. Разпитваха ме, но аз съм напуснал реално преди да се слушат тези нередности конкретно\", разкри Вапцаров, който вчера няколко часа бе разпитван в следствието. \"Всяко едно нейно действие бе показно. Мислеше кое е важно да се направи, за да се покаже пред обществото, а не да направи най-важното за хората. Тя мислеше единствено за втория си мандат, какво да направи, за да трупа имидж. От това бяха водени всичките й действия и аз бях против това. Лично не съм видял да рекетира някой, конкретно да иска пари срещу нещо. Виждал съм, че е искала да се извършват определени действия от инвеститори, които са извън регламента - нещо като задължително дарение. Ако искат да строят нещо в общината и имат проект, тя ги караше да правят нещо - било градинка, било нещо друго. Уж доброволно, но реално задължително, защото иначе не му минава проекта. По тяхната логика щом някой има пари, значи е лош и трябва да го мачкаме. Това е изнудване\", заяви Вапцаров. По думите му Иванчева сама си взимала проектите и документите. \"Нощно време си отваряше кабинети и взимаше документи. Взимаше вечер ключове от охраната, влизаше в кабинетите на определени експерти и взимаше документите. Първоначално обясняваше, че е параноя, че някой има интереси и прави далавери, така тормозеше хората и много хора напуснаха. Изведнъж някой отива на работа, на намира документите, които е оставил на бюрото си и се оказва, че те са при нея. Хората се стресираха и затова си отидоха. Тя обаче продължаваше да мачка хората. Срам ме е, че и аз съм бил с нея и съм бил свидетел на тези нощни истории по кабинетите на хората\", обясни Вапцаров. Той разкри случаи, в които тя отивала с готови протоколи на заседание и само карала хората да ги подписват. Променяла правилата по свое усмотрение, без да се съобразява със законите или мнението на заместниците си. \"Петко Дюлгеров започна да се сближава с Иванчева миналата година и успя да й влезе под кожата. Започна да й дава съвети и да й помага. След неговата намеса тя се промени много и започна да се интересува от награди, да й дават призове, да се показва по медиите. Започна да говори, че иска да става кмет на София, а след това и министър-председател, напълно да се интересува само от това\", разкри бившият заместник на Иванчева. По думите му тя се интересувала само от собствените си интереси - да изглежда добре пред медиите, за да постигне политическото си израстване. Целта й била \"да оправи себе си\", категоричен бе той. Освен това Иванчева всячески се стараела да се отдалечи от хората, които са били с нея по време на протестите и кампанията и да взема сама всички решения. \"Започна да гони хората, които не й бяха близки и да си назначава само най-близките й хора. Например - съседката си Биляна Петрова. Всякакви такива хора се държаха раболепно с нея и срещу това получаваха постовете на тези, които си позволяваха да й дават предложения и съвети, които противоречат на нейните желания. Напълно еднолично управляваше и не търпеше хората, които поставяха това под съмнение\", разкри още Вапцаров. Той бе категоричен, че не е учуден, че се е случил ареста и разкрития за подкупа. \"Зад нея застанаха много хора, които й вярваха и с този подем можеше да превземе София наистина. Но тя започна да си прави тънки сметки и да мисли за себе си. Затова е напълно логично да се случи такова нещо\", коментира още напусналият община \"Младост\" зам.-кмет, който се е махнал именно заради съмнителните действия на Десислава Иванчева. Вапцаров, който е юрист, заяви, че не е имало нищо неправомерно в ареста на кметицата, както и в държането й толкова часове. Нормално било при такива случаи описването на всички доказателства при акцията да отнеме време. \"На мен например миналата година ми обраха апартамента и стоях сигурно и повече от 5 часа, докато тече огледа и описването. А случаят с нея е доста по-сериозен и разследващите действат внимателно, за да няма след това пропуски по доказателствата\", коментира бившият заместник на Иванчева. Като юрист той коментира и съучастието на Дюлгеров, който съзнателно е влязъл в престъплението и също подлежи по думите му на наказателна процедура. \"След като е участвал доброволно в това престъпление, трябва да си понесе последствията според закона\", каза Вапцаров. Той призна, че не знае за кой точно инвеститор стана дума, или за кой терен. По думите му обаче има още много хора, които са били притискани и е редно да излязат сега и да кажат, за да помогнат да се променят корупционните механизми в страната. Нормално било обаче въпросният инвеститор да иска да остане в тайна, тъй като това може да повлияе пряко на бизнеса му. Сподели:", "date": "2018.04.20", "title": "САМО В ПИК TV! Напусналият заместник на Десислава Иванчева Никола Вапцаров с разтърсващи разкрития за далаверите й: Искаше да стане кмет на София и премиер! (ОБНОВЕНА)"}
{"url": "http://pik.bg/%D1%80%D1%83%D0%B4%D0%BE%D0%BB%D1%84-%D0%B4%D0%B6%D1%83%D0%BB%D0%B8%D0%B0%D0%BD%D0%B8-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-%D0%BA%D1%8A%D0%BC-%D0%B5%D0%BA%D0%B8%D0%BF%D0%B0-%D0%BD%D0%B0-%D1%82%D1%80%D1%8A%D0%BC%D0%BF-news743987.html", "text": "Бившият кмет на Ню Йорк Рудолф Джулиани, който е бил и федерален прокурор на Манхатън, се включва в личния юридически екип на президента Доналд Тръмп. Това обяви адвокатът на Тръмп - Джей Секулоу, цитиран от Ройтерс и АП. В съобщението си Секулоу цитира думи на своя работодател: \"Руди е велик. Той е мой приятел от много отдавна и иска този въпрос да бъде решен бързо за доброто на страната\". Джулиани се присъединява към правния екип, който преговаря за условията, при които президентът ще се яви на разпит при специалния следовател Робърт Мълър. Мълър ръководи разследването за контактите между приближение на Тръмп и представители на руското правителство. Сред персоналните адвокати на Тръмп има още двама бивши федерални прокурори. Сподели:", "date": "2018.04.20", "title": "Рудолф Джулиани се присъедини към екипа на Тръмп"}
{"url": "http://pik.bg/%D0%BD%D1%8F%D0%BC%D0%B0-%D1%81%D0%BF%D0%B8%D1%80%D0%BA%D0%B0-%D0%BC%D0%B8%D1%82%D1%8C%D0%BE-%D0%BF%D0%B8%D1%89%D0%BE%D0%B2%D0%B0-%D0%B2%D0%B4%D0%B8%D0%B3%D0%B0-%D1%81%D0%B2%D0%B0%D1%82%D0%B1%D0%B0-%D1%81-36-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D0%BC%D0%BB%D0%B0%D0%B4%D0%B0-%D0%BF%D1%80%D0%BE%D0%B4%D0%B0%D0%BB-%D0%BD%D0%B8%D0%B2%D0%B8%D1%82%D0%B5-%D0%BD%D0%B0-%D0%B4%D1%8F%D0%B4%D0%BE-%D1%81%D0%B8-news743973.html", "text": "Култовият великотърновски шоумен Митьо Пищова пак ще се жени, похвали се самият той. Избраницата му е на 24 години от Сандански с перфектни мерки 1,75 висока и тежи 46 килограма. А бъдещият му тъст е местен бизнесмен. Митьо и 36 г. по-младата му изгора се запознали на един от конкурсите за красота, които търновецът организира чрез фирмата си „ВИП моделс“. Годежът ще бъде на 24 май в Арбанаси, а сватбата на 15 август, Голяма Богородица, на морето, в Равда. Годежният пръстен ще пристигне със самолет чак от Америка. Той ще бъде направен от приятел на Митьо, майстор златар, който преди години бяга отвъд океана и сега прави там бижута на световноизвестни холивудски знаменитости. „Каня цяла България да дойде, да яде, да пие, да се весели и да запомни кога Пищова е вдигал тежка воеводска сватба с мома люта македонка“, хвали се Митьо. За да има пари да покрие целия масраф, преди няколко седмици той е продал нивите на дядо си в с. Батак, 100 дка, за които е взел 100 000 лева, пише Телеграф. Сподели:", "date": "2018.04.20", "title": "НЯМА СПИРКА! Митьо Пищова вдига сватба с 36 години по-млада, продал нивите на дядо си"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%BB%D1%8A%D1%81%D0%BD%D0%B0%D1%85%D0%B0-%D0%BD%D0%BE%D0%B2%D0%B8-%D0%B0%D1%84%D0%B5%D1%80%D0%B8-%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%BA%D0%BC%D0%B5%D1%82%D0%B8%D1%86%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BD%D0%B0%D1%82%D0%B8%D1%81%D0%BA%D0%B0%D0%BB%D0%B0-%D1%85%D0%BE%D1%80%D0%B0-%D0%B7%D0%B0-news743993.html", "text": "Лъснаха нови афери на скандалната кметица на \"Младост\" Десислава Иванчева. Две жени разказаха своите истории пред Нова телевизия и те прозвучаха ужасяващо. \"В нейния кабинет се видях с един инвеститор, който си презентираше обекта. Обстановката беше брутална. Хората излязоха с имената и реномето си, а бяха обругани. Представители на \"Зелена Младост\" ги посрещнаха с викове, оплюване. Един дори ги заплаши, че ще пусне админастративна жалба\", разказа Елена Николова.. \"На втората среща с Иванчева тя беше със заместничката си Биляна Петрова, а аз - със семейството си. Тя натискаше да заменим имота си и да се откажем от намеренията си да строим. Ние пуснахме официално писмо, че нямаме никакво намерение да правим това. Тогава Десислава Иванчева ни каза в прав текст, че никога няма да строим. Тя ни предложи да участваме в заменка със \"Софийски имоти\". Намеси дори името на Йорданка Фандъкова, която й била дала картбланш. Не й повярвах\", продължи Николова. Другата гостенка Светлана Дементиенко също разказа своя случай. Тя поискала да направи подземни гаражи. Случаят е от 2016 г. последните внесени документи са от април 2017 г. Оттогава до момента преписката ни е при Иванчева. \"Тя каза, че няма да пусне преписката и ако искам да я съдя\", разказа Дементиенко. Поиска да разменим имота си за друг, който проверих, че е на частно лице, а не на Община \"Младост\". И двете жени признаха, че Иванчева не им е искала пари. Предположиха, че се е страхувала. Искала да ги премести. Сподели:", "date": "2018.04.20", "title": "БОМБА В ЕФИР! Лъснаха нови афери на скандалната кметица Иванчева! Брутално натискала хора за техните имоти"}
{"url": "http://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D0%B8%D0%B7%D0%B7%D0%B5%D1%85%D0%B0-5-%D0%BA%D0%B8%D0%BB%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%B8-%D0%BA%D0%BE%D0%BA%D0%B0%D0%B8%D0%BD-%D0%B2-%D0%BC%D0%B0%D0%BD%D0%B0%D1%81%D1%82%D0%B8%D1%80%D1%81%D0%BA%D0%B8-%D0%BB%D0%B8%D0%B2%D0%B0%D0%B4%D0%B8---%D0%B4%D0%B2%D0%B0%D0%BC%D0%B0-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2-news744056.html", "text": "МВР Пет килограма марихуана и кокаин са иззети при операция на територията на София, задържани са двама мъже. Това съобщиха от пресцентъра на . Полицейската операция по противодействие на престъпления, свързани с притежаване и разпространение на наркотични вещества, е проведена на 13 април т.г. В акцията, реализирана в ж.к. „Манастирски ливади“, служители на сектор „Наркотици“ при СДВР спрели за проверка лек автомобил „Ауди“. В колата пътували лица с инициали Г. С. (на 31 г.) и П. Г. (на 23 г.), с криминални регистрации в полицията. При личен обиск от двамата били иззети две полиетиленови топчета с вещество на буци и прах, пари и мобилни телефони. Последвало претърсване на автомобила и жилище, обитавано от Г.С. Там полицаите намерили множество пликове, съдържащи тревиста маса, множество полиетиленови пликчета с различна големина, в които имало вещество на буци и прах, две електронни везни и други вещи, съотносими към престъпната им дейност. Резултатът от назначената експертна справка показал, че иззетите вещества са 5 кг марихуана и 402 г кокаин. По случая било образувано досъдебно производство. След задържането на двамата мъже в рамките на 24 часа и доклад на събраните материали в Софийската градска прокуратура, Г.С. и П. Г. са привлечени като обвиняеми за престъпление по чл.354 а от НК и са им наложени мерки за неотклонение „задържане под стража“ за срок до 72 часа. В последствие, с определение на съда, мярката на Г. С. е изменена в постоянна. Сподели:", "date": "2018.04.20", "title": "СПЕЦАКЦИЯ В СОФИЯ! Иззеха 5 кила марихуана и кокаин в \"Манастирски ливади\" - двама са арестувани"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%B0-%D0%B5-%D0%BF%D0%B5%D1%80%D1%84%D0%B5%D0%BA%D1%82%D0%BD%D0%B0%D1%82%D0%B0-%D0%BC%D1%83-%D0%B4%D1%8A%D0%BB%D0%B6%D0%B8%D0%BD%D0%B0-news743955.html", "text": "Международно проучване установи какъв е женският идеал за дължината на мъжкия полов атрибут – 15,8 см, пише в. „Дейли експрес“, цитиран от БТА. Представителите на силния пол си представяли размера на перфектната мъжественост, във възбудено състояние, малко по-голям – 16,6 см. Изследването било поръчано от сайта за онлайн медицински услуги д-р Ед. Според предишни проучвания средностатистическата дължина на мъжкия полов орган е 13,2 см. Различните нации имат различно възприятие за размера на идеалната мъжественост и фактическото състояние на нещата. В Полша средният размер е 15,7 см, а за идеален пенис се считал такъв с габарит 17,3 см, в еректирало състояние, разбира се. По тези показатели поляците оглавяват международната класация. Българите са някъде в средата на класацията в Европа с 14,09 см. Великобритания се намира някъде в дъното, като средният размер на мъжкият полов орган възлиза на 12,4 см, а за идеален се счита полов член с дължина 14,2 см. Сподели:", "date": "2018.04.20", "title": "Ето каква е перфектната му дължина"}
{"url": "http://pik.bg/%D0%B3%D0%BE%D1%80%D0%B4%D1%8A%D0%BD-%D1%80%D0%B0%D0%BC%D0%B7%D0%B8-%D1%81%D1%82%D0%B0%D0%B2%D0%B0-%D0%B2%D0%B5%D0%B3%D0%B0%D0%BD-news744028.html", "text": "Топготвачът Гордън Рамзи изненада всичките си почитатели с информацията, че щял да се опита да махне от менюто си животинските продукти и месото, като целта му е да поживее известно време като веган. Дали ще му хареса, не се знае, защото той многократно е коментирал в телевизионните си изяви любовта си към месото. Причината да иска да мине в отбора на веганите било от състрадание към животните. В ресторантите му обаче се сервират животински продукти, така че независимо от личното меню на Гордън Рамзи, със сигурност в заведенията му няма да има пълна промяна във веган посока, пише \"Ева.бг\". Сподели:", "date": "2018.04.20", "title": "Гордън Рамзи става веган"}
{"url": "http://pik.bg/%D1%83%D0%B4%D0%B0%D1%80%D0%B8%D1%82%D0%B5-%D0%B2-%D1%81%D0%B8%D1%80%D0%B8%D1%8F-%D1%81%D0%B0-%D1%81-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%BE-%D0%B2%D1%8A%D0%B7%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%B2%D1%8A%D1%80%D1%85%D1%83-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-news743971.html", "text": "Ударите в Сирия имат ограничено въздействие върху възможностите на Башар Асад да произвежда химически оръжия, пише британския вестник The Independent, цитиран от Фокус. Това сочат данните на американското разузнаване. Според тези данни запасите от химикали и прекурсори са скрити на много други места. Предполага се, че те са складирани в училища и жилищни сгради, които да се ползват като „човешки щит“. Според разузнавателните данни след ударите, особено по изследователски център „Барза“ възможностите на сирийското правителство да произвежда химически оръжия са силно ограничени. Хлорът е общодостъпен химикал и не е трудно да се намери или да се използва като оръжие. Затова и възможностите за използване на това вещество е трудно да бъдат повлияни, но за сметка на това ударите са ограничили възможността за производство на по-сложни вещества. Изданието съобщава за предстояща среща между началника на руския генерален щаб Валери Герасимов и американския му колега Къртис Скапароти в Азербайджан, където ще бъде обсъдена обстановката в Сирия. Сподели:", "date": "2018.04.20", "title": "Ударите в Сирия са с ограничено въздействие върху президента Башар Асад"}
{"url": "http://pik.bg/%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0%D1%80%D0%B0%D0%B4%D0%B8-%D0%B1%D1%80%D0%B5%D0%BA%D0%B7%D0%B8%D1%82-news743972.html", "text": "Тереза Мей е изправена пред „бунт“ в Камарата на общините за оставане в митническия съюз след Брекзит, пише британският вестник Daily Mail, цитиран от Фокус. Има признаци на разделение сред депутатите от Консервативната партия по ключовия въпрос за запазване членството в митническия съюз след напускането на ЕС. Въпреки, че вотът не би бил обвързващ за правителството, той ще покаже парламентарната тежест на проевропейски настроените тори преди важните дебати по законите за Брекзит В общо становище на двама представители от управляващите и опозицията се казва : „Ние двете вярваме, че въпросът с митническия съюз е широкообхватен – в полза на британското производство, международната търговия, лесното преминаване на границите и мира в Северна Ирландия“. Сподели:", "date": "2018.04.20", "title": "Бунт срещу Тереза Мей заради Брекзит"}
{"url": "http://pik.bg/%D1%81%D0%B0%D1%89-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-1-%D0%BC%D0%B8%D0%BB%D0%B8%D0%B0%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%BA%D0%B0%D1%82%D0%B0-%D0%BD%D0%B0-%D1%85%D0%B8%D0%BF%D0%B5%D1%80%D0%B7%D0%B2%D1%83%D0%BA%D0%BE%D0%B2%D0%B0-%D0%BA%D1%80%D0%B8%D0%BB%D0%B0%D1%82%D0%B0-%D1%80%D0%B0%D0%BA%D0%B5%D1%82%D0%B0-news743975.html", "text": "Американските военновъздушни сили ще отделят близо 1 милиард долара за разработката на хиперзвукова крилата ракета, съобщава изданието Defense News, цитирано от ТАСС. Според вестника, тези планове са част от амбициозна програма за създаването на цял арсенал от подобен вид оръжия, предава БНР. Засега не са поставени срокове, но според редица публикации, които цитират представители на оръжейната индустрия, първите образци трябва да са готови след по-малко от четири години. Сподели:", "date": "2018.04.20", "title": "САЩ инвестира 1 милиард долара за разработката на хиперзвукова крилата ракета"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B8%D0%B7%D0%BF%D0%B8%D1%81%D0%B0%D1%85%D0%B0-%D0%BE%D1%82-%D0%BF%D0%B8%D1%80%D0%BE%D0%B3%D0%BE%D0%B2-13-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%BC%D0%BE%D0%BC%D1%87%D0%B5-%D0%BA%D0%BE%D0%B5%D1%82%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news744054.html", "text": "Изписано е 13-годишното момче, което пострада при катастрофата с автобус край Вакарел на 13 април. Това съобщиха от пресцентъра на УМБАЛСМ \"Н. И. Пирогов\". Така седмица след инцидента, всички пострадали при тежката катастрофа, които бяха докарани в Спешното на \"Пирогов\", вече са изписани от университетската болница. На 13 април 4 пострадали в пътния инцидент между автобус и кола бяха докарани в спешната болница. 13-годишното момче премина през детска противошокова зала, след което екипът на д-р Стоилов го оперира по спешност. То остана за лечение в Клиниката по детска реанимация. В началото на тази седмица пациентът беше изведен от реанимация и преведен за лечение в Клиниката по детска хирургия на \"Пирогов\". Освен него, в болницата останаха за лечение и две жени, едната е неговата майка. Тя остана за лечение в травматологията, а другата пострадала - в хиругията. От началото на седмицата те са изписани от болницата. Четвъртият пострадал е мъж след прегледи и изследвания беше освободен да си ходи още в същия ден. Сподели:", "date": "2018.04.20", "title": "ДОБРА НОВИНА! Изписаха от \"Пирогов\" 13-годишното момче, което пострада на \"Тракия\""}
{"url": "http://pik.bg/%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%BF%D1%80%D0%B5%D1%85%D0%B2%D1%8A%D1%80%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B2-%D0%BA%D1%83%D0%B1%D0%B0-%D0%B5-%D1%81%D1%82%D0%B0%D0%BD%D0%B0%D0%BB%D0%BE-%D0%BF%D0%BE-%D0%BD%D0%B5%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%B5%D0%BD-%D0%BD%D0%B0%D1%87%D0%B8%D0%BD-news743965.html", "text": "Съединените щати изразиха съмнения относно способността на Турция да направи честни избори по време на действащото извънредно положение. Това заяви на брифинг говорителката на Държавния департамент Хедър Науърт, предаде Ройтерс, цитирани от БНР. Тя припомни, че Турция е в извънредно положение от близо две години след неуспешния опит за преврат през юли 2016 г. \"Имаме опасения относно тяхната способност да направят това по време на такъв тип извънредно положение\", заключи Науърт. Преди два дни президентът на Турция Реджеп Ердоган обяви, че на 24 юни в страната ще се състоят предсрочни парламентарни и президентски избори. Вашингтон са разочаровани от това, че новият президент на Куба Мигел Диас-Канел не е избран с гласовете на кубинския народ, заяви още говорителката на Държавния департамент. По думите й прехвърлянето на властта на карибския остров е станало по недемократичен начин. Диас-Канел бе избран вчера от парламента в Хавана с почти пълно единодушие. Кубинските управници \"избраха да заглушат независимите гласове и да запазят репресивния си монопол върху властта, вместо да позволят на хората да направят разумен избор чрез свободни, честни и конкурентни избори\", каза тя на брифинг, както и прикани новия президент на Куба да подобри живота на кубинците, да спазва правата на човека, да прекрати репресиите и да позволи повече политически и икономически свободи. Сподели:", "date": "2018.04.20", "title": "Вашингтон: Прехвърлянето на властта в Куба е станало по недемократичен начин!"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8-%D1%81%D0%B8%D0%BB%D0%B8-%D0%BD%D0%B0%D1%85%D0%BB%D1%83%D1%85%D0%B0-%D0%B2-%D0%B3%D1%80%D0%B0%D0%B4-%D0%B4%D1%83%D0%BC%D0%B5%D0%B9%D1%80-news743966.html", "text": "Сирийските правителствени сили са влезли в Думейр след евакуирането на последните бунтовници от града, намиращ се северно от столицата Дамаск, предаде Франс прес, като се позова на държавни медии, цитира БНР. Официалната информационна агенция САНА добави, че е започнало прехвърлянето на евакуирането на терористите от (групировката) Джаиш ал Ислам и техните семейства към \"района на Джараблус\", контролирана от бунтовници територия в Северна Сирия. Във вторник сирийският режим, който нарича всички бунтовници \"терористи\", съобщи, че е сключил споразумение с Джаиш ал Ислам за евакуиране на 1500 бойци и 3500 цивилни от Думейр в Джараблус. Според САНА то предвижда бунтовниците да оставят тежките и средните си оръжия. Сирийската държавна телевизия показа кадри, на които войници издигат националния флаг в Думейр, а местни жители ги приветстват. Междувременно се водят преговори за евакуиране на бунтовниците и от други селища в Източен Каламун, според Сирийския център за наблюдение на правата на човека. Сподели:", "date": "2018.04.20", "title": "Сирийските правителствени сили нахлуха в град Думейр"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%B7%D0%B0%D0%B2%D0%BE%D0%B9-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D0%B5%D0%BC%D0%B0-%D0%BF%D0%BE-%D1%82%D0%B2%D1%8A%D1%80%D0%B4%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%BA%D1%8A%D0%BC-%D1%80%D1%83%D1%81%D0%B8%D1%8F-news743964.html", "text": "Politico, цитирано от Фокус Един епитет (Russlandversteher ) за някои, знак на честта на другите, терминът буквално се превежда като \"руски разбираем\", но означава нещо по-близко до \"симпатизант на Русия\". В горещия политически климат на Германия няколко думи са толкова поляризиращи пише европейската редакция на влиятелното издание . Тъй като Западът обсъжда колко далеч може да стигне в противопоставянето срещу Русия заради Сирия и други въпроси, германските политици се заемат с още един кръг от опознаване на себе си, търсейки ролята на Берлин. По почти ритуален начин „разбиращият Русия говори по вечерни дискусии и пълни колоните на вестници, за да се „сджафка“ с онези, които призовават за по-строги действия срещу Москва. \"Не трябва да разглеждаме Русия като цяло, страната и нейните хора като враг\", предупреди германският президент Франк-Валтер Щайнмайер, виден русофил. \"Нуждаем се от ново начало\", каза Стефан Либих, депутат и отговарящ за на външните работи за крайно лявата партия Die Linke, в призив за диалог, който критиците отхвърлят като почти павловски отговор на всякакви намеци за критика към Русия. Нерешителната позиция на Германия за Москва разочарова съюзниците й от години. Мнозина се притесняват, че влиянието на „разбиращият Русия“ е изиграло в ръцете на руския президент Владимир Путин, роля което позволява на Москва да разделя Германия и по-нататък и ЕС. Без ясен единен фронт срещу Русия с Германия в центъра, влиянието на икономическите санкции и други мерки е затъпено. Някои наблюдатели виждат признаци на предстояща промяна в позицията на Берлин към по-решителна политика спрямо Кремъл. Но дори когато про-руските чувства не водят германската политика, те й влияят, често създавайки объркване по отношение на позицията на Берлин сред неговите съюзници. Помислете за отговора на канцлера Ангела Меркел на скорошната химическа атака в Сирия. В четвъртък Меркел отхвърли всяко германско участие в наказателни удари. Два дни по-късно, след като САЩ, Великобритания и Франция извършиха атаките, Меркел заяви, че те са \"необходими и подходящи\". Въпросът как и дали да се изправи срещу Русия е причинил остри различия в германската политика откакто Русия нахлу в Крим. С всяка нова руска провокация, като например свалянето на полет MH17 над източната част на Украйна или химическата атака в Солсбъри в Вликобритания, „разбиращият Русия“ излиза от талаша, изисквайки предпазливост и компромис. Политиката, която се води, може най-добре да се опише като объркване. Докато Меркел, който се застъпва за по-твърда линия с Русия, успя да приложи и да запази санкции срещу Москва заради действията си в Украйна, тя е изправена пред постоянен натиск дори от страна на собствената си партия да ги премахне. На пръв поглед последният дебат за Русия изглежда като познат ритуал. Все пак някои виждат намеци за промяна в текущата ситуация, който би могъл да остави 'разбиращия Русия“ изолиран. Първата индикация дойде миналата седмица, когато Меркел предположи, че планираният газопровод за Балтийско море, свързващ Русия и Германия, не трябва да върви напред, докато не бъдат разрешени опасения за влиянието му върху Украйна. Украйна се тревожи, че руските газови оператори ще я заобиколят с новия тръбопровод, известен като \"Северен поток 2\", което ще струва на страната милиарди долари от такси за трансфер. \"Определих съвсем ясно, че проектът\" Северен поток 2 \"не е възможен без яснота относно бъдещата транзитна роля на Украйна\", каза Меркел. \"Това не е само икономически въпрос, има и политически съображения.\" Тръбопроводът е основен приоритет за Кремъл. Във вторник Меркел разговаря директно с Путин по телефона, в обаждане, доминирано от проблема със \"Северен поток 2\". Берлин по-рано се е противопоставял на натиска да се намеси в проекта, описвайки го като чисто търговски. Така че готовността на Меркел да постави \"Северен поток 2\" на масата отбелязва значителна промяна, която ще засили напрежението с Москва. Втората промяна в политиката на Германия в Русия идва от по-изненадващ ъгъл: социалдемократите (СДП). Партията отдавна се застъпва за подхода на мекия обувка към Москва. За партията, това е позиция на вярата, че политиката им по време на Студената война към Москва, известна като Ostpolitik, помогна за свалянето на Стената и проправи пътя към обединението на Германия. Герхард Шрьодер от СДП подкрепи подобни аргументи, като прегърна Русия, докато беше германски канцлер. Самоописал се приятел на Путин, Шрьодер сега е председател на дъщерната компания майка на „Севрен поток 2“, а също и на (дъщерната компания на Роснефт, най-големият производител на петрол в Русия. Неговите наследници в ръководството на СДП включително и Стейнмайер и Сигмар Габриел, всеки от които е министър на външните работи, се застъпват за подобен курс, близък до Русия. Затова е още по-изненадващо, че новият външен министър на Германия, шефът на СДП Хайко Маас, предприе решително по-строг подход към Русия. \"Когато става въпрос за политиката на Русия, трябва да признаем реалностите\", казва Маас в първото си интервю като външен министър. \"Русия все повече се поставя в отчуждаване от, а понякога в опозиция на Запада. За съжаление, Русия става все по-войнствена. \" Такива думи са почти нечувани от устата на известен политик от СДП В миналото стратегията на СДП е била да противодейства на всякакви критики към Русия от консерваторите на Меркел, с които те споделят властта в една голяма коалиция. Ако позицията на Маас се запази, Германия може да претърпи най-голямата промяна в политиката спрямо Русия през годините. \"Позицията на Германия към Русия може да стане много по-малко амбивалентна през следващата година, а това вероятно е нещо хубаво\", каза Йорг Форбриг, работещ в Берлин старши сътрудник на Фонда „Маршал“ на САЩ. По-ясният германски глас за Русия ще има пулсации в целия ЕС и НАТО, засилвайки махалото на страни като Великобритания и балтийските държави, които настояват за по-решителна позиция. Тя също така ще остави Русия по-изолирана, което мнозина анализатори твърдят, че е единственият начин да се принуди Москва да промени позицията си. Все пак „разбиращият Русия не ще се предаде лесно. Необходимостта от защита на икономическите интереси на Германия в Русия често се използва като аргумент срещу по-конфронтационния подход с Кремъл. Всъщност германската търговия с Русия е сравнително скромна - само 2% от германския износ. Истинската причина за силната подкрепа на Москва в Германия е другаде. Спомените за кървавата история на страната от войната с Русия се развиват дълбоко, като се хранят страхове от въоръжен конфликт, който определен брой искат или мислят, че може да бъде спечелен. Може би изненадващо, най-силната подкрепа за Русия е в бившата Източна Германия. Подобно на други страни от Варшавския договор, Източна Германия преживяваше съветска доминация. Но през десетилетия на Студената война много източногерманци развиват културна благодарност за Русия и лични връзки със страната, която оцеляват във времето Нещо повече, много германци гледат на Русия (заедно със собствената си страна) като на голяма култура - тиха, често неизречена обосновка за предоставяне на специалното отношение към Москва. Подобни настроения помагат да се обясни присъствието на „разбиращия Русия“ в целия политически спектър на Германия. Докато една приятелска към Русия позиция се установява в политиката както за крайно дясната „Алтернатива на Германия“, така и за крайно лявата партия \"Die Linke\", дори елементи от либералните свободни демократи (FDP) се оформиха наскоро като русофили. След като Сергей Скрипал, бивш офицер от руското военно разузнаване, който се е установил в Обединеното кралство, беше отровен в Салисбъри, Волфганг Кубички, високопоставен член на Свободните демократи и една от най-известните личности на партията, предложи, че нападението е част от западната конспирация. \"НАТО се нуждае от враг, за да оправдае съществуването си\", казва той по онова време. В същото време присъствието на Доналд Тръмп в Белия дом позволи на „разбиращите Русия“ да навлязат в дълбокото противоположно на антиамериканизма на Германия. Посланието: колкото и лоши да са руснаците, американците са по-лоши. Изглежда, че този аргумент върши работа. Повече от две трети от германците смятат, че Тръмп представлява по-голяма опасност за световния мир от Путин, сочи проучване на института \"Форса\", публикувано миналата седмица. На този фон, „разбиращия Русия“ може да остане. Сподели:", "date": "2018.04.20", "title": "Исторически завой! Германия заема по-твърда позиция към Русия"}
{"url": "http://pik.bg/%D0%BD%D0%B0%D1%82%D0%B0%D0%BB%D0%B8%D1%8F-%D0%BA%D0%BE%D0%B1%D0%B8%D0%BB%D0%BA%D0%B8%D0%BD%D0%B0-%D0%BF%D0%B0%D0%BA-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D0%B7%D0%B8%D1%80%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B8%D1%82%D0%B5-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BF%D1%80%D0%B0%D0%B2%D1%8F%D1%82-%D1%81%D0%B5%D0%BA%D1%81-%D0%BC%D0%BE%D1%80%D0%B0%D0%BB%D1%8A%D1%82-%D0%B5-%D0%B7%D0%B0-%D0%BD%D0%B5%D1%89%D0%B0%D1%81%D1%82%D0%BD-news743962.html", "text": "Наталия Кобилкина отново разбуни духовете със сензационен коментар. По думите й жените в България изобщо не умеят да се раздават в леглото. „Имах семинари с базови въпроси за дами над 30 години и разбрах, че българките или не знаят много неща, или изобщо не живеят в удовлетворяващ секс. Сексуалната ви култура е изключително ниска. И разбирам защо мъжете мрънкат на тази тема. А рускините имаме тази култура. Наскоро пуснах на семинар повече от 1000 видеа как се прави орална любов от рускини в различни райони. Българките нямате нито едно видео с това как се прави тази работа. Защо? И тук се включва дори аналният секс. Той също прави хората щастливи“, категорична е Кобилкина. Рускинята е на мнение, че моралът е за нещастните хора, които нямат акъл. „Според Ошо бракът те прави роб и те ограничава. Ако си идиот, ти се жениш. А ако си истински духовно просветен човек, няма да се ожениш, а ще имаш много и различни партньори, защото всеки човек е душа. Затова казвам, че моралът е измишльотина на ума. Тъпо е да живееш според онова, което друг човек е измислил. Трябва да си верен на себе си“, казва в интервю за столичен ежедневник Наталия. „Винаги имаш избор – да бъдеш прав и морален или да бъдеш щастлив. Нашето общество има толкова много пренаписани неща, трансформирани от хора с комплекси и страхове, които след това се налагат на всички останали хора. Лиз Гилбърт бе написала книгата „Яж, моли се и обичай“ за любовта между мъж и жена уж, а в последното си интервю тя споделя, че е лесбийка и бе нещастна, защото е починала любовницата й“, допълва Кобилкина. „Щастлив не те прави да имаш дом, жена, мъж. Моята сестра си хвана първия мъж, като се омъжи, защото й беше време. И беше супер нещастна в брака си. Когато се разведе, баща ми каза: „Ти трябва да си женена, това е по-важно, да не си сама“. Ето това е моралът, но никой не го интересува, че човекът е нещастен. Моята цел е всеки да намери щастието си, да събудя хората“, казва още сексоложката. Сподели:", "date": "2018.04.20", "title": "Наталия Кобилкина пак скандализира: Българките не могат да правят секс! Моралът е за нещастните хора"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BE%D0%BB%D0%B0-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%BD%D0%B0-%D0%B1%D1%83%D0%BB-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D1%81%D0%BE%D1%84%D0%B8%D1%8F-news744076.html", "text": "Кола се запали в движение на бул. \"България\" в София. Тя била шофирана от млада жена. Минувачи са заснели случилото се и са качили кадри в социалните мрежи. Сподели:", "date": "2018.04.20", "title": "ОТ ПОСЛЕДНИТЕ МИНУТИ! Кола се запали на бул. \"България\" в София"}
{"url": "http://pik.bg/4-%D1%82%D0%B0%D0%B9%D0%BD%D0%B8-%D0%BA%D0%BE%D0%B8%D1%82%D0%BE-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D1%8F%D0%BC%D0%B0-%D0%B4%D0%B0-%D1%82%D0%B8-%D0%BA%D0%B0%D0%B6%D0%B5-news743954.html", "text": "Какво търсят момчетата в едно момиче? Какво харесват те? Как да го накараш да се влюби? И, разбира се, защо момчетата правят всички тези противоречиви и странни неща? Вижте всичко, което трябва да знаете, за да оцелеете в юношеските години: За какво си мислят момчетата и какво искат от вас в една връзка? Обществото е наложило някаква норма, че мъжете обичат да имат само неангажиращи връзки и са безчувствени. За съжаление много от тях опитват да оправдаят това схващане и старателно се правят на истински задници! Естествено има хора, които срещат трудност в споделянето на чувства и истинска привързаност, но те могат да бъдат както мъже, така и жени. В повечето случаи момчетата обичат да бъдат влюбени точно колкото и момичетата - те са способни на много истински и дълбоки чувства, грижовност и романтика. Много момичета си мислят, че когато се правят на интересни и трудно достъпни, мъжете ще полудеят от любов. Истината е, че ако едно нормално момче е влюбено във вас, а вие му показвате, че си имате по-интересни занимания, това ще го отблъсне. Всеки иска да бъде желан и харесван и да получава внимание - момчетата, които проявяват внимание само към жени, които се държат лошо, просто имат комплекси и дълбоко в себе си не смятат, че заслужават нормално отношение. Чудесно би било, ако вие се държите добре с неговите приятели и си прекарвате добре, когато сте всички заедно. Но внимавайте да не преминете границата и някой от тях да пожелае нещо повече, защото подобна ситуация може да завърши много зле за всички. Когато се сдобият с готино гадже, някои момичета започват да се тревожат твърде много, че може да го загубят. Дали ще си хване друга? Дали ще ме остави? Тези въпроси са много мъчителни и не бива да се оставяте да ви завладеят. Не сте ли се сещали, че вашият приятел също се тревожи за това? Вместо да си губите времето с излишни притеснения, насладете се на момента и на връзката си, защото по този начин ще я направите много по-силна, щастлива и дълготрайна. Сподели:", "date": "2018.04.20", "title": "4 тайни, които гаджето няма да ти каже"}
{"url": "http://pik.bg/%D1%81%D0%BB%D0%B5%D0%B4-%D1%81%D0%B0%D1%89-%D0%B8-%D1%80%D1%83%D0%BC%D1%8A%D0%BD%D0%B8%D1%8F-%D0%BC%D0%B5%D1%81%D1%82%D0%B8-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%B2-%D0%B5%D1%80%D1%83%D1%81%D0%B0%D0%BB%D0%B8%D0%BC-news743967.html", "text": "Румъния ще последва САЩ и ще премести посолството си в Израел от Тел АВив в Ерусалим, предава AFP, цитира Фокус. Лидерът на управляващата Социалдемократическа партия Ливиу Драгня заявява: „Решението е взето…Процедурите започват“ по телевизия Antena 3. По думите на Драгня правителството на Виорика Дънчила е одобрило в сряда „старта на процедурите с намерение да бъде преместено посолството в Ерусалим“. Според него „това решение ще донесе много ползи за Румъния“. „Това е също така и прагматичен подход. Като всички нас Израел има право да реши къде да бъде столицата му“, завършва той. Сподели:", "date": "2018.04.20", "title": "След САЩ и Румъния мести посолството си в Ерусалим "}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D1%8F-%D0%B7%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82%D0%B8-%D0%BE%D1%82-%D0%BD%D0%B5%D1%80%D0%B2%D0%BD%D0%BE-%D0%BF%D0%B0%D1%80%D0%B0%D0%BB%D0%B8%D1%82%D0%B8%D1%87%D0%BD%D0%B8%D1%8F-%D0%B0%D0%B3%D0%B5%D0%BD%D1%82-%D0%B2-%D1%81%D0%BE%D0%BB%D1%81%D0%B1%D1%8A%D1%80%D0%B8-news743969.html", "text": "The Guardian, цитиран от Фокус. Учените предупреждават за опасности от нервно-паралитичния агент в Солсбъри, пише британския Остатъците от нервно-паралитичния агент може да са толкова опасни, колкото и преди шест седмици според правителствените учени. Експертите отговорни за почистването на града казват, че все още съществуват неоткрити „горещи точки“, където агентът остава във високи концентрации. Тези разкрития са направени на публично събрание, следа като са поставени нови бариери около ключови места свързани с атаката. Почти 200 военни в специални костюми участват в деконтаминацията на девет места. Сподели:", "date": "2018.04.20", "title": "Нови предупреждения за опасности от нервно-паралитичния агент в Солсбъри"}
{"url": "http://pik.bg/%D0%BB%D0%B8%D0%BF%D1%81%D0%B0%D1%82%D0%B0-%D0%BD%D0%B0-%D0%BE%D1%82%D0%B3%D0%BE%D0%B2%D0%BE%D1%80-%D1%81%D0%BB%D0%B5%D0%B4-%D1%83%D0%B4%D0%B0%D1%80%D0%B8%D1%82%D0%B5-%D0%B2-%D1%81%D0%B8%D1%80%D0%B8%D1%8F-%D0%B8%D0%B7%D0%BF%D0%BB%D0%B0%D1%88%D0%B8%D0%BB%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-news743968.html", "text": "„Правда.ru“, цитиран от Фокус. Американците са уплашени от отсъствието на отговор след ударите в Сирия, пише руският ежедневник Изследователски център в САЩ са представили доклад, че в случай на „мигновен глобален удар“ ракети вероятно ще прелетят над територията на Русия и Китай, тъй като САЩ са планирали да изстрелват своите балистични ракети над Северния полюс. В доклада се опасяват, че в такъв случай Москва и Пекин, може да не оценят правилно ситуацията и да изстрелят ядрени ракети. Според академика по военни науки Сергей Судаков САЩ са много уплашени от хладнокръвното поведение в отговор на ракетните удари по Сирия. Сподели:", "date": "2018.04.20", "title": "Липсата на отговор след ударите в Сирия изплашило американците"}
{"url": "http://pik.bg/%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-%D0%B2%D1%8A%D1%80%D0%BD%D0%B0-%D0%BE%D1%80%D0%B4%D0%B5%D0%BD%D0%B0-%D0%BD%D0%B0-%D0%BF%D0%BE%D1%87%D0%B5%D1%82%D0%BD%D0%B8%D1%8F-%D0%BB%D0%B5%D0%B3%D0%B8%D0%BE%D0%BD-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-news743976.html", "text": "Сирийският президент Башар Асад е върнал на Франция Ордена на почетния легион, съобщи снощи неговата канцелария, цитирана от ДПА. Сирийският лидер \"не смята за чест да носи орден на страна, която е роб на Съединените щати и подкрепя терористи\", се казва в съобщението на президентството в Дамаск. Отличието е върнато на Франция чрез румънското посолство, което представлява френските интереси в Сирия, предава БНР. В понеделник Елисейският дворец съобщи, че е започнал дисциплинарна процедура за лишаване на Асад от ордена, припомня ДПА. Сподели:", "date": "2018.04.20", "title": "Башар Асад върна Ордена на почетния легион на Франция"}
{"url": "http://pik.bg/%D1%80%D0%B0%D0%B7%D0%B1%D0%B8%D1%85%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D1%82%D1%80%D0%B5%D0%BD%D1%8C%D0%BE%D1%80-%D0%B2-%D0%B4%D0%B5%D1%80%D0%B1%D0%B8%D1%82%D0%BE-%D0%BD%D0%B0-%D1%82%D1%83%D1%80%D1%86%D0%B8%D1%8F-news743970.html", "text": "Грозни сцени се разиграха по време на сблъсъка между Фенербахче и Бешикташ от полуфиналите за Купата на Турция, подобно на инцидента с ранената полицайка на дербито между ЦСКА и Левски миналата вечер. Реваншът между двата тима беше прекратен при нулево равенство в началото на второто полувреме, когато фенове на фенерите започнаха да хвърлят предмети по резервната скамейка на гостите и уцелиха треньора Шенол Гюнеш, пише Спортал. Всичко започна след размяна на обиди между привърженици на Фенербахче и част от резервите на Бешикташ. Тогава от трибуните започнаха да летят различни предмети и един от тях попадна в главата на Гюнеш. Той веднага бе закаран в болница. Добрата новина е, че бившият национален селекционер на Турция няма сериозни наранявания и се е разминал само с 5 шева. Естествено, след инцидента с наставника на “черните орли” съдията Мете Калкаван прекрати мача. Предстои турската федерация да реши кога и къде да се доиграе двубоят, както и какво наказание ще бъде наложено на Фенербахче. Първата среща между двата истанбулски гранда завърши 2:2, a в реванша Бешикташ остана с човек по-малко още преди почивката след червен картон на Пепе. Съперниците водят и люта битка за титлата, в която са намесени още Галатасарай и Истанбул Башакшехир. Сподели:", "date": "2018.04.20", "title": "Разбиха главата на треньор в дербито на Турция"}
{"url": "http://pik.bg/%D0%BD%D0%B5-%D0%B7%D0%B0%D0%B1%D1%80%D0%B0%D0%B2%D1%8F%D0%B9%D1%82%D0%B5-%D1%87%D0%B0%D0%B4%D1%8A%D1%80%D0%B0-%D0%B4%D1%8A%D0%B6%D0%B4-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D0%BF%D1%80%D0%B5%D0%B7-%D0%B4%D0%B5%D0%BD%D1%8F-%D0%BD%D0%B0%D1%85%D0%BB%D1%83%D0%B2%D0%B0-%D1%81%D1%82%D1%83%D0%B4%D0%B5%D0%BD-%D0%B2%D1%8A%D0%B7%D0%B4%D1%83%D1%85-news743951.html", "text": "През нощта облачността ще се увеличи, в Източна България ще превали. През деня  на места в Централна и Западна България ще има валежи от дъжд, след обяд в югозападните райони - придружени с гръмотевици. До вечерта преваляванията ще спират, облачността над по-голямата част от страната ще намалее. Ще духа слаб в Дунавската равнина и Източна България до умерен вятър от север-североизток, с който ще нахлува хладен въздух. Минималните температури ще са от 8° до 13°, а максималните – между 17° и 22°. Над планините облачността ще е по-често значителна. На места ще има превалявания от дъжд, придружени с гръмотевици, само по най-високите части ще превали сняг. Ще духа умерен до силен вятър от север-североизток. Максималната температура на височина 1200 метра ще е около 12°, на 2000 метра – около 4°. По Черноморието облачността ще е по-често значителна и на места ще превали краткотраен дъжд. Ще духа до умерен вятър от север-североизток. Максималните температури ще са 11-14°. Температурата на морската вода е 11-12°. Вълнението на морето ще е 2-3 бала. На 20.04.2018 слънцето ще изгрее в 06:38 часа и ще залезе в 20:14 часа. Продължителност на деня 13:36 часа. На 20.04.2018 луната ще изгрее в 09:58 часа и ще залезе в 00:05 часа. Осветеност на диска в 0h UT 19 %. Фаза на луната: след новолуние преди първа четвърт. Сподели:", "date": "2018.04.20", "title": "НЕ ЗАБРАВЯЙТЕ ЧАДЪРА! Дъжд и гръмотевици през деня, нахлува студен въздух"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BE%D0%B1%D1%81%D1%8A%D0%B6%D0%B4%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D1%81%D0%B8%D1%80%D0%B8%D1%8F-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%8F-%D0%BF%D1%80%D0%B0%D1%82%D0%B5%D0%BD%D0%B8%D0%BA-%D0%BD%D0%B0-%D0%BE%D0%BE%D0%BD-news743977.html", "text": "Специалният пратеник на ООН за Сирия Стафан де Мистура ще обсъди с руския външен министър Сергей Лавров днес в Москва шансовете за политически изход от сирийската криза, предаде ТАСС, цитирана от БНР. Очаква се след това де Мистура да посети Техеран и Брюксел, където на конференция за Сирия на 24 и 25 април да разговаря с министри от Европейския съюз и Съединените щати. Сподели:", "date": "2018.04.20", "title": "Лавров обсъжда ситуацията в Сирия със специалния пратеник на ООН"}
{"url": "http://pik.bg/%D0%B8-%D1%82%D0%B0%D0%B7-%D0%B4%D0%BE%D0%B1%D1%80%D0%B0-%D0%B8-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%B1%D0%B5%D0%B7-%D0%BF%D0%BE%D0%BA%D0%B0%D0%BD%D0%B0-%D0%B7%D0%B0-%D0%BA%D1%80%D0%B0%D0%BB%D1%81%D0%BA%D0%B0%D1%82%D0%B0-%D1%81%D0%B2%D0%B0%D1%82%D0%B1%D0%B0-news743978.html", "text": "Томас Маркъл, полубратът на Меган Маркъл, заяви, че не е поканен на сватбата й с принц Хари, предаде БТА. Томас съжалявал, че тя е забравила семейните си корени. Той заяви, че не се е срещал с 36-годишната американска актриса, която се готви да стане член на британското кралско семейство, от смъртта на баба им през 2011 г. Тогава Меган заминала за Торонто, за да се снима в сериала \"Костюмари\". \"Може би американското й семейство по някакъв начин й създава проблеми - отбеляза 51-годишният Томас. - Не съм злобен, а разочарован. Това е оскърбително, като се има предвид, че навремето бяхме толкова близки\". През последните няколко месеца опитите му да влезе в контакт с нея се провалили, предава Нова. \"Откакто проби в Холивуд, тя стана друг човек\", поясни Томас. \"Тя забрави семейните си корени.\" Той се надява, че макар присъствието на баща им, 73-годишния Томас Маркъл старши, на сватбата да не е потвърдено, Меган ще поиска от него да я отведе до олтара. \"Той го стори при първия й брак в Ямайка\", уточни Томас Маркъл младши. Според него другата му сестра Саманта, която миналата година довери, че Меган винаги е искала да стане принцеса, вероятно е допринесла за обтягане на семейните отношения. Наскоро Саманта заяви в Туитър, че бъдещите младоженци поканили \"непознати\" на сватбата си, но сред поканените не били нито братът, нито сестрата, нито племенниците на Меган. Майката на Меган Маркъл - Дория, която се появи публично заедно с бъдещите младоженци, обаче би трябвало да присъства на сватбата. Междувременно Асошиейтед прес съобщи, че въоръжени полицаи ще патрулират на железопътните станции, от които има пътища до Уиндзорския замък, когато принц Хари и Меган Маркъл сключат брак на 19 май. Сподели:", "date": "2018.04.20", "title": "И ТАЗ ДОБРА! И братът на Меган Маркъл без покана за кралската сватба"}
{"url": "http://pik.bg/%D0%B2%D0%BB%D0%B8%D0%B7%D0%B0%D0%BC%D0%B5-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD%D0%B0-%D1%81%D0%B0%D0%BC%D0%BE-%D1%81%D1%80%D0%B5%D1%89%D1%83-%D0%BB%D0%B8%D1%87%D0%BD%D0%B0-%D0%BA%D0%B0%D1%80%D1%82%D0%B0-news743982.html", "text": "На стадиона само срещу лична карта. Това е едно от предложенията на вътрешното министерство, което ще бъде обсъдено на работна среща между МВР, спортното ведомство и БФС. Тя ще се състои на националния стадион \"Васил Левски\", а причината е тежкия инцидент с полицай по време на вечното дерби ЦСКА-\"Левски\", което се игра в сряда вечер. Сподели:", "date": "2018.04.20", "title": "Влизаме на стадиона само срещу лична карта"}
{"url": "http://pik.bg/%D0%B5%D0%BC%D0%BE-%D1%87%D0%BE%D0%BB%D0%B0%D0%BA%D0%BE%D0%B2-%D1%81-%D1%80%D0%B0%D0%BD%D0%BD%D0%B8-%D1%81%D0%B8%D0%BD%D0%BE%D0%BF%D1%82%D0%B8%D1%87%D0%BD%D0%B8-%D0%BF%D1%80%D0%BE%D0%B7%D1%80%D0%B5%D0%BD%D0%B8%D1%8F-%D0%BF%D0%B5%D1%82%D1%8A%D1%87%D0%BD%D0%B0%D1%82%D0%B0-%D0%B8%D0%B4%D0%B8%D0%BB%D0%B8%D1%8F-%D1%89%D0%B5-%D0%B2%D0%B8-%D0%BF%D0%BE%D1%80%D0%B0%D0%B7%D1%85%D0%BB%D0%B0%D0%B4%D0%B8-%D1%89%D0%B5-%D0%B2%D0%B0%D0%BB%D0%B8-%D0%B8-%D1%81%D0%BD%D1%8F%D0%B3-news743990.html", "text": "Сняг ще вали в планините, прогнозира синоптикът на Би Ти Ви Емил Чолаков. Той обаче е категоричен, че през уикенда ще доминира слънцето и температурите ще са над 20 градуса. Не е важно да сте се разсънили, важното е да сте станали, изцепи се той и призна, че самият той се разбужда окончателно едва след третата си емисия. Дъжд вали в момента на Изток в България и им върви по вода в момента, но дъждът се измества към централните и западни райони, петъчната идилия ще ви поразхлади, каза още синоптикът. Сподели:", "date": "2018.04.20", "title": "Емо Чолаков с ранни синоптични прозрения: Петъчната идилия ще ви поразхлади, ще вали и сняг"}
{"url": "http://pik.bg/%D0%B0%D1%84%D0%B5%D1%80%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%BE%D0%B1%D0%B5%D1%81%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D0%B8%D0%BB%D0%BE%D0%BD-%D0%BC%D1%8A%D1%81%D0%BA-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news743984.html", "text": "Русия започна разследване на обстоятелствата около предполагаемото самоубийство на гениалния бизнесмен Валерий Пшенични, получил прякора \"руския Илон Мъск\", предаде Франс прес. Адвокатката му Лариса фон Арев подозира, че той е бил изтезаван и убит в затвора. \"Има причини да смятаме, че не става дума за самоубийство\", заяви адвокатката на Пшенични. Той бе възхваляван от медиите за амбициозните си и новаторски идеи, подобни на тези на американския милиардер Илон Мъск. В момента на смъртта си Пшенични беше на 56 години. Той беше арестуван през януари за отклоняване на средства в големи размери във връзка с договор с руското министерство на отбраната. Неговото предприятие \"НовИТ Про\" беше натоварено с разработването на триизмерен виртуален модел на подводница, който да помага на инженерите при ремонти. Три седмици след ареста си на 5 февруари той беше открит обесен в затворническа килия в Санкт Петербург. Съдебните лекари са открили по тялото му следи от електрически изгаряния, счупвания и следи от сперма, съобщава адвокатката му. \"Точно преди смъртта му вдовицата му Наталия е получила писма от съпруга си, който настоявал \"да не плаща нищо на никого\" и твърдял, че е невинен\", съобщава Фон Арев. Според руски медии и неправителствени организации в Русия често се случва притежаващи влияние затворници или членове на затворническата администрация да изнудват семействата на най-уязвимите задържани, използвайки заплахи, отбелязва АФП. Правозащитници често твърдят, че в руски затвори задържани са подложени на унижения, изтезания и малтретиране. По думите на Лариса фон Арев тази трагична история показва, че правото на живот и здраве не са гарантирани в руските затвори. Сподели:", "date": "2018.04.20", "title": "АФЕРА! Разследват обесването на руския Илон Мъск в затвора"}
{"url": "http://pik.bg/%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%BF%D0%BE%D1%81%D1%82%D0%B8%D0%B3%D0%BD%D0%B0%D0%BB%D0%B8-%D1%82%D1%8A%D1%80%D1%81%D0%B5%D0%BD%D0%B8%D1%8F-%D1%80%D0%B5%D0%B7%D1%83%D0%BB%D1%82%D0%B0%D1%82-news743979.html", "text": "Министърът на финансите на САЩ Стивън Мнучин заявява, че санкциите срещу Русия са достигнали търсения от САЩ резултат, предава TACC, цитиран от Фокус. Имайки предвид последните санкции срещу руски олигарси, приближени на руския президент Владимир Путин, Мнучин казва: „Тези санкции се явяват много, много важен инструмент, очевидно, че това са много мощни инструменти. Ние не се страхуваме да ги използваме. Ние използвахме тези инструменти, но нямаме намерени да огласяваме на целия свят нашия непосредствен ход на мислите в тази посока. Санкциите, които ние въведохме по отношение на олигарсите и някои руски политици имаха необходимия ефект“ „Както казва президента, ние сме готови да бъдем доста твърди по отношение на Русия, това вече сме го правили“, продължава Мнучин. „Последните санкции срещу Русия бяха по-действени от всички други преди тях“. Сподели:", "date": "2018.04.20", "title": "Санкциите срещу Русия постигнали търсения резултат"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D0%BE%D0%B4%D0%BF%D1%83%D0%BA%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B2%D0%B8%D1%86%D0%B5%D1%82%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B8%D0%B7%D0%B2%D0%B0%D0%B4%D0%B8-%D0%BD%D0%BE%D0%B2%D0%B8--news744003.html", "text": "Президентската позиция беше изцяло съобразена с тази на Русия. Това заяви категорично пред Би Ти Ви председателят на ПГ на ГЕРБ Цветан Цветанов, след като вчера уличи администрацията на държавния глава, че е написала становище за КСНС, от което излизало едва ли не, че България излиза от ЕС и НАТО. \"Там се говори, че са нанесени удари на територията на Сирия. А да имаше някъде позиция, сходна с тази на Могерини, че има химическа атака срещу мирното население на Сирия?, попита реторично Цветан Цветанов. Трябва да имаш идентичност и да се определиш къде ще бъдеш. Веднага хората от администрацията на президентството разбраха, че са направили голям гаф. Един от подходите беше, че събраха абсолютно всички формуляри, които са раздали. Аз имах възможност да си го снимам и разпечатам вкъщи.\", заяви Цветанов. „Президентът Румен Радев саботираше процеса за модернизация в армията, неговата позиция гледа на Изток. Всички държави-членки на НАТО в момента правят модернизация и закупуват Ф-16, както и проучват въпроса за закупуване на Ф-35. Никъде не се говори за Грипен. Това беше засечено от парламента. Президентът винаги излиза и казва, че правителството или мнозинството саботира този процес. Ние казваме какви са стъпките, които са предприели\", заяви Цветанов. По повод обвиненията на вицепрезидента Илиана Йотова, че Цветанов само следи изявите на президента и задачата му е да го ругае, Цветанов заяви, че Йотова говори хаотично и изглежда притеснена. Моята работа като народен представител е да изразявам мнение и да отстоявам евроатлантическите ценности. А Йотова има разминавания с президента по Истанбулската конвенция. И ще й кажа, че никога не съм приклякал, за да целувам ръката на чужди вероизповедания и на хора от чужбина, контрира председателят на ПГ на ГЕРБ. По време на президентската кампания имаше тъмнина, където социално слаби хора финансират с 400 лв кампанията на Радев. Има списъчен състав на тези дарители и вижте дали някой от тях би отклонил от личните си средства. Това е мрежа за тъмно финансиране на кампанията и тя трябва да бъде осветлена. Винаги ще го критикувам, каза Цветанов. НАТО и ЕС могат да бъдат единствени, на които можем да разчитаме за националната си сигурност, категоричен е той. Не е много редно и удачно Волен Сидеров да прекара рождения си ден в Крим, отсече той на въпрос за вчерашното посещение на лидера на Атака там и на Изток ли гледа и коалиционния партньор на ГЕРБ. Корнелия Нинова се превръща в политик-маргинал. Няма област, в която доходите да не растат, отсече той на предложението й доходите на депутатите да се замразят. И вие сигурно получавате достатъчно добра заплата и не бихте приели допълнителни стимули. Не е ли по-добре държавата да си плаща на политиците, така, щото да не взимат за влияние върху решенията си, попита Цветанов, на което Хекимян репликира, че и премиерът се е занимавал с неговата заплата. Сподели:", "date": "2018.04.20", "title": "ИЗВЪНРЕДНО! Цветанов подпука президента, вицето, Корнелия Нинова и Волен Сидеров! Извади нови обвинения срещу Радев: Съобразява се изцяло с Русия"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D1%81%D0%BB%D1%83%D1%87%D0%B0%D0%B9-%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D0%B3%D0%BE%D1%80%D0%B5%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%B2-%D1%80%D0%B0%D0%BA%D0%BE%D0%B2%D1%81%D0%BA%D0%B8-news743988.html", "text": "Очаква се днес да бъдат разкрити повече подробности за задържането на полицаи в Раковски. Обещанието за п ресконференция по случая дойде от окръжния зам.-прокурор на Пловдив Галина Андреева. Вчера стана ясно, че п олицаи от Районното управление на полицията в Раковски са задържани, като по непотвърдена информация сред тях е и началникът на управлението Георги Илиев . Главният секретар на МВР старши комисар Младен Маринов каза, че е проведена акция и че т я е осъществена от „Вътрешна сигурност“ във ведомството. Андреева потвърди тази информация и бе л аконична по отношение на подробности. Т я заяви, че с а арестувани полицаи за корупционни престъпления. Задържаните са трима или на практика половината от полицейското управление в града. До ареста на полицаите се стигнало след разследване на други двама полицаи от Пловдив, които бяха арестувани миналата година. Те са разследвани за въоръжен грабеж на микробус с контрабандни цигари на стойност около 300 000 лева. Георги Илиев оглави полицейското управление в Раковски през лятото на 2016 година. В системата на МВР започва работа през 2002 година като разузнавач в Пето районно управление в Пловдив. През 2011 година е на значен на длъжност началник на група “Криминална полиция” към сектор “Престъпления по пътищата” , който пък оглавява от началото на 2016 година. Сподели:", "date": "2018.04.20", "title": "СКАНДАЛЕН СЛУЧАЙ! Разкриват горещи подробности за ареста на полицаите в Раковски"}
{"url": "http://pik.bg/%D1%82%D0%B0%D0%BA%D0%B8-%D1%81%D0%BF%D0%BE%D0%BD%D1%81%D0%BE%D1%80%D0%B8%D1%80%D0%B0-%D0%BC%D0%BB%D0%B0%D0%B4%D0%B8-%D1%84%D0%BE%D1%82%D0%BE%D0%B3%D1%80%D0%B0%D1%84%D0%B8-%D0%B1%D0%B0%D0%BB%D0%B4%D1%8A%D0%B7%D0%B0%D1%82%D0%B0-%D0%BD%D0%B0-%D0%B0%D0%BC%D0%B0%D0%BD%D0%B0%D1%82%D0%B8%D0%B4%D0%B8%D1%81-%D0%BD%D0%B0%D0%BB%D0%B8%D0%B2%D0%B0-%D0%BF%D0%B0%D1%80%D0%B8-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5-%D1%81%D0%BD%D0%B8-news743282.html", "text": "Анна Шехтова, балдъзата на Христофорос Аманатидис-Таки, открива в София първата си самостоятелна изложба с фотографии, заснети от самата нея. Както светското предаване на ПИК TV съобщи още преди седмица, близначката е изоставила дефилетата и се е отдала на фотографията. Новото й хоби вече се е превърнало в нейна професия и Анна получава ангажименти за модни фотосесии в Дубай, където от шест години живее със своето семейство. \"Подиумът не ми липсва. Някак съвсем естествено преминах в едно ново поприще, което е част от модата, фотографията е такава. Винаги съм била в тези среди, дълги години се наслаждавах на красотата в модния бизнес и всичко се случи естествено. Фотографията е една огромна страст за мен, достава ми голямо удоволствие и удовлетворение\", коментира работата си Шехтова пред Гала. Причината да се посвети на камерата са нейните дъщери. \"Двете ми момичета бяга моето огромно вдъхновение да се случи това и да тръгна по собствен път. В Дубай децата ми учат в американско училищше, където са събрани деца от много националности. Празнуват се всякакви празници - християнски, католически... Възпитават ги на толерантност, на добра домуникация помежду им. Образованието, което получават, е много добро, докато често разговарям с приятелки от България и ми е много тъжно да чуя разказите им колко е сложно образонанието тук, с какъв стрес децата отиват на училище, докато в Дубай моите отиват с желание\", твърди Шехтова. Точно заради последното - за да бъде полезна на родното образование, балдъзата на Таки е решила всички средства от продажбата на фотографиите й да дари на Националната гимназия по фотография и полиграфия в София. Изложбата със снимки от карнавала в карибския остров Санта Лучия ще бъде открита на 20 април. Индиректно спонсор на всичко това се явява и самият Христофорос Аманатидис. Както \"Ретро\" писа миналата седмица, Таки финансирал балдъзата си със средства, за да започне фотографския си бизнес. Сподели:", "date": "2018.04.20", "title": "ТАКИ СПОНСОРИРА МЛАДИ ФОТОГРАФИ! Балдъзата на Аманатидис налива пари в софийско училище (СНИМКИ)"}
{"url": "http://pik.bg/%D1%87%D0%B5%D0%BB%D1%81%D0%B8-%D0%B7%D0%B0%D0%BF%D0%B0%D0%B7%D0%B8-%D0%BD%D0%B0%D0%B4%D0%B5%D0%B6%D0%B4%D0%B8-%D0%B7%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0%D1%82%D0%B0-%D0%BB%D0%B8%D0%B3%D0%B0-news743958.html", "text": "Отборът на Челси постигна важна победа с 2:1 в гостуването си на Бърнли от 31-ия кръг в Премиър лийг. Спечелените три точки на \"Търф Моор\" запазиха шансовете на лондончани да се доберат до топ 4 и участие в Шампионската лига, след като стопиха изоставането си от четвъртия Тотнъм на 5 точки. Автогол на Кевин Лонг в 20-ата минута даде преднина на гостите, но Ашли Барнс изравни с куриозен гол в 64-ата минута. Авторът на победното попадение за лондончани бе Виктор Моузес в 69-ата минута, предава Спортал. Антонио Конте противопостави доста атакуваща схема на игра с трима в предни позиции в лицето на Алваро Мората, Оливие Жиру и Педро Родригес. Нголо Канте и Тиемуе Бакайоко пък движеха играта в средата на терена. Срещата започна в по-спокойно темпо и първата по-интересна ситуация в мача дойде в 8-ата минута, когато Оливие Жиру падна в наказателното поле и поиска дузпа за изблъскване в гръб от защитник на домакините, но съдията не обърна никакво внимание на претенциите му. В 11-ата минута гостите отново организираха интересна атака. Мoрата бе изведен на скорост, напредна и стреля от малък ъгъл, но вратарят спаси. В 20-ата минута Челси поведе в резултата. Виктор Моузес напредна отдясно и центрира в наказателното поле, където топката Ник Поуп изби топката в тялото на Кевин Лонг и след това тя се озова в собствената му врата за 0:1. В 29-ата минута Педро пробва точността си от фаул, но без особен успех. В 32-ата минута Жиру пусна извеждащ пас за Мората, който с едно докосване опита да прехвърли вратаря, който обаче излезе предвидливо и блокира удара му. В 40-ата минута Канте си освободи пространство и отправи силен удар по посока на вратата, но над напречната греда. С този успех Челси събра актив от 63 точки и за момента остава на 5-ата позиция. Бърнли пък приключи победната си серия и с 52 точки остава на 7-ото място в таблицата. Сподели:", "date": "2018.04.20", "title": "Челси запази надежди за Шампионската лига "}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%B5%D1%81-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%BE%D0%B1%D1%89%D0%B0-%D0%B2%D1%8A%D0%BD%D1%88%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-news743920.html", "text": "Страните от Европейския съюз се нуждаят от единен подход при осъществяване на външната политика. Берлин и Париж отделят голямо внимание на този въпрос. Това заяви германският канцлер Ангела Меркел на съвместна пресконференция с френския президент Еманюел Макрон, предаде БГНЕС. „Нуждаем се от обща външна политика“, каза ръководителят на федералното правителство. „Франция и Германия ще обсъдят, какво можем да направим в името на решаването на конфликта в Сирия, а също така по въпроса с Украйна“, добави тя. Освен това страните от ЕС трябва до края на юни да постигнат напредък по въпроса, свързан с миграцията. Меркел призна, че в ЕС съществуват „различни гледни точки“ по редица въпроси, именно затова страните от Съюза трябва да съхранят „готовността към компромис“. Сподели:", "date": "2018.04.20", "title": "Меркел: ЕС се нуждае от обща външна политика"}
{"url": "http://pik.bg/%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D1%81%D0%B8%D1%80%D0%B8%D1%8F-%D0%B7%D0%B0%D0%BF%D0%B0%D0%B7%D0%B2%D0%B0-%D0%B0%D0%BF%D0%B0%D0%B7%D0%B2%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD-%D0%BA%D0%B0%D0%BF%D0%B0%D1%86%D0%B8%D1%82%D0%B5%D1%82-%D0%B7%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0-%D0%B0%D1%82%D0%B0%D0%BA%D0%B0-news743942.html", "text": "Сирийският режим остава способен да извършва ограничени атаки с химическо оръжие, след като Съединените щати, Великобритания и Франция нанесоха през уикенда удари по обекти, свързани с неговата предполагаема химическа програма, заяви днес високопоставен представител на американското министерство на отбраната, цитиран от световните агенции. \"Те запазват остатъчен капацитет. Той вероятно е разпръснат в цялата страна, на различни места\", каза на пресконференция генерал-лейтенант Кенет Маккензи. На същата пресконференция, говорителката на Пентагона Дейна Уайт заяви, че няма индикации сирийският режим да планира нова химическа атака. Западните удари бяха успешни, допълни тя, предава Нова тв. На снимки, публикувани от Пентагона, трите сирийски обекта, станали мишени на западната операция, са напълно разрушени.САЩ са уверени, макар и не 100 процента сигурни, че и на трите места е имало химически агенти, сред които вероятно хлор и зарин, каза Маккензи. Ударите бяха нанесени на 14 април рано сутринта в отговор на предполагаемата химическа атака срещу контролирания по онова време от сирийски бунтовници град Дума, край столицата Дамаск, при която се твърди, че са били убити най-малко 40 души. Инспекторите от Организацията за забрана на химическите оръжия все още не могат да отидат на място, за да разследват. \"Не сме се стремили да променим стратегическото равновесие в сирийския конфликт с тези удари. Целта ни бе да дадем урок: лошо е да бъдат обгазявани жени и деца\", заяви генерал Маккензи. Сподели:", "date": "2018.04.20", "title": "Пентагонът: Сирия запазва апазва ограничен капацитет за химическа атака"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B0%D0%BA%D0%BE-%D1%88%D0%B5%D1%88%D0%B5%D0%BB-%D0%B5-%D1%82%D1%8A%D0%BF%D0%BA%D0%B0%D0%BB-%D1%85%D1%8A%D1%80%D0%B2%D0%B0%D1%82%D1%81%D0%BA%D0%BE%D1%82%D0%BE-%D0%B7%D0%BD%D0%B0%D0%BC%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BD%D0%B0%D0%BA%D0%B0%D0%B7%D0%B0%D0%BD-news743941.html", "text": "Президентът на Хърватия Колинда Грабар-Китарович заяви, че отношенията между страната ѝ и Сърбия са нарушени след инцидента, предизвикан от председателя на Сръбската радикална партия Воислав Шешел, предава „Макфакс“, цитиран от \"Фокус\". „Сърбия трябва да определи дали Шешел наистина е направил това, което твърди, че е направил. Ако се установи, че знамето на Хърватия действително е било потъпкано, то трябва да бъде подходящо наказано. Санкцията за подобно престъпление в Сърбия е три месеца затвор или глоба“, заяви Китарович. Хърватският президент изрази надежда, че този случай няма да доведе до по-нататъшно словесно насилие и няма да има други последици. Тя същевременно добави, че не знае кой е предал на президента на Сърбия Александър Вучич, че по време на престоя му в Хърватия е било изгорено сръбското знаме, заявявайки, че тази информация не е вярна. Сподели:", "date": "2018.04.20", "title": "Президентът на Хърватия: Ако Шешел е тъпкал хърватското знаме, трябва да бъде наказан!"}
{"url": "http://pik.bg/%D0%BA%D1%80%D0%B0%D0%BB%D1%8F%D1%82-%D0%BD%D0%B0-%D1%81%D0%B2%D0%B0%D0%B7%D0%B8%D0%BB%D0%B5%D0%BD%D0%B4-%D1%81%D0%BC%D0%B5%D0%BD%D1%8F-%D0%B8%D0%BC%D0%B5%D1%82%D0%BE-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news743943.html", "text": "Кралят на Свазиленд Мсвати Трети, последният абсолютен монарх в Африка, съобщи, че страната му ще промени името си на „еСватини” по повод 50-ата годишнина от обявяването на независимостта, предаде БТА. „Искам да обявя, че Свазиленд ще си върне оригиналното име”, каза монархът във втория по големина град в страната Манзини. „При обявяването на независимостта си всички африкански страни си върнаха старите имена от преди колонизацията. Свазиленд е единствената страна, запазила името си от колониалната епоха\", подчерта той на препълнен стадион. „Затова отсега нататък страната ще се нарича официално кралство е Сватини\", добави той. Е Сватини означава „страна на свазите” на местния език. Името Свазиленд е смес от английски и езика свази. Бившият британски протекторат Свазиленд, разположен между Южна Африка и Мозамбик, получи независимост през 1968 година. През колониалната епоха някои африкански страни смениха имената си, но понякога ги връщаха, отбелязва Франс прес. Белгийско Конго стана Заир, а след това си върна името Демократична република Конго. Крал Мсвати Трети управлява Свазиленд от 1986 г., но международната общност и неправителствени организации често го критикуват за разточителния му начин на живот в страна, чието население живее в голяма бедност. Сподели:", "date": "2018.04.20", "title": "Кралят на Свазиленд сменя името на страната"}
{"url": "http://pik.bg/%D1%82%D0%BE%D1%82%D0%BE-%D1%85%D0%BB%D0%B5%D0%BD%D1%87%D0%B8-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D0%BA%D0%B0%D1%82%D0%BE-%D0%BC%D0%B5%D0%B3%D0%B7-news743945.html", "text": "Рапърът Тото от „Скандау“ прекрасно допълва поговорката: „С какъвто се събереш, такъв ставаш“. Победителят във „ВИП Брадър“ започна да хленчи като бившата си съквартирантка Мегз в социалните мрежи. Е, тийнидолът от Враца не е блъснат от камион, нито е спукал гумите на колата си, но пък ревна заради цицина на челото си. По думите му това е „звяр“, който с напредването на деня, започва да става все по-голям. Именно с цицината Йонислав, както е истинското му име, занимаваше последователите си часове наред, въпреки че на тях изобщо не им дреме колко голяма ще бъде издутината на челото му, пише Secret.bg. Сподели:", "date": "2018.04.20", "title": "Тото хленчи в социалните мрежи като Мегз"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BA%D1%8A%D0%BC-%D1%81%D0%B0%D1%89-%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D1%81%D0%B8-%D0%B2%D0%B0%D1%88%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news744179.html", "text": "САЩ трябва да си гледат своите избори, заяви турският премиер Бинали Йълдъръм, предаде РИА Новости. Официалният представител на американския Държавен департамент Хедър Науърт вчера изрази съмнения, че изборите за турски парламент и президент, насрочени за 24 юни, ще бъдат прозрачни заради извънредното положение. \"Имам много ясно послание към САЩ: Нека първо те да си изяснят ситуацията с избирането на Доналд Тръмп през ноември 2016 г., а след това да коментират нашия вот. Ако американците искат да видят с очите си дали нашите избори са прозрачни или не, нека да заповядат у нас\", каза Йълдъръм, цитиран от \"Новини.бг\". Извънредното положение бе въведено след пуча срещу президента на Турция Реджеп Ердоган през лятото на 2016 г. за срок от три месеца. То бе удължавано седем пъти досега. Опозицията, САЩ и Европейския съюз определиха удължаванията на извънредното положение като антидемократична мярка. Сподели:", "date": "2018.04.20", "title": "Турция към САЩ: Гледайте си вашите избори"}
{"url": "http://pik.bg/%D1%81%D0%B0%D1%89-%D1%80%D1%83%D1%81%D0%B8%D1%8F-%D0%B8-%D1%81%D0%B8%D1%80%D0%B8%D1%8F-%D0%BF%D0%BE%D1%87%D0%B8%D1%81%D1%82%D0%B2%D0%B0%D1%82-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B0%D1%82%D0%B0%D0%BA%D0%B0-news743944.html", "text": "Държавният департамент на САЩ съобщи, че Русия и Сирия почистват местата, на които са употребени бойни отровни вещества в населеното място Дума край Дамаск, съобщава БГНЕС. Това твърди в четвъртък говорителката на Държавния департамент на САЩ Хезър Науърт. На редовния брифинг в четвъртък Науърт заяви, че САЩ разполагат със заслужаваща доверие информация, която сочи към това, че руски служители работят със сирийския режим, за да забавят и забранят достъпа на инспектори (от Организацията за забрана на химическите оръжия - ОЗХО) в Дума. Смятаме, че става дума за усилия, насочени към провеждане на техни собствени режисирани разследвания. Както смятаме, руски служители са работили със сирийския режим, за да извършат дезактивация на местата на предполагаемите атаки и да премахнат изобличаващите свидетелства за употреба на химически оръжия\", заяви представителката на външнополитическото ведомство на САЩ. Сподели:", "date": "2018.04.20", "title": "САЩ: Русия и Сирия почистват мястото на химическата атака"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B8%D0%B2%D0%B0%D0%B9%D0%BB%D0%BE-%D0%B7%D0%B0%D1%85%D0%B0%D1%80%D0%B8%D0%B5%D0%B2-%D1%81%D1%82%D0%B0%D0%BD%D0%B0-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D0%B5%D1%86-%D0%B2-%D0%BA%D1%83%D1%87%D0%B5%D1%88%D0%BA%D0%B8-%D0%BF%D1%80%D0%B8%D1%8E%D1%82-%D0%B4%D0%BE%D0%B1%D1%80%D0%BE%D1%82%D0%BE-%D1%87%D0%B5%D0%BD%D0%B3%D0%B5-%D0%BE%D1%82-%D0%BF%D0%BE%D0%B4-%D0%BF%D1%80%D0%B8%D0%BA%D1%80%D0%B8%D1%82%D0%B8-news743581.html", "text": "Актьорът Ивайло Захариев, станал из \"Искаме да благодарим сърдечно на Ивайло Захариев, че прие нашето предизвикателство да дойде в приюта, въпреки че за него това беше нещо съвсем ново. За това, че когато го срещнахме и започнахме да говорим за кучета и приюти, той не ни гледаше странно, а ни изслуша с интерес и каза, че ще се включи с каквото може в нашата кауза. Благодарим за това, че доведе цялото си пъстроцветно семейство, което пръскаше с енергия и усмивки по целия терен през цялото време! Въпреки, че Ивайло и неговата съпруга подкрепят различни други каузи, това не им попречи да разширят погледа си и да дойдат в един приют за кучета, като доброволци в него. Те разхождаха неуморно с нас и с желанието си да изведат колкото може повече косматковци, за да ги направят щастливи. Забелязахме, че за тях беше важно децата им да получат ценен урок, посещавайки приют за кучета. Искаме да благодарим, за това, че човек като него е добър пример за обществото и за хората, които го следват и харесват. Благодарим на него и на всички вас, които го правите и се стараете да оставите нещо по-добро след себе си!\", написаха хората, които стоят зад фейс-групата и приюта в Богров. вестен с ролята си на доброто ченге Мартин в \"П од прикритие\", стана доброволец в Общинския приют за бездомни кучета в Горни Богров. Почти всеки уикенд там се организират събитията \"Разходи Богровче\". Събират се защитници на животните, а обитателите на приюта очакват с нетърпение срещите си с човеците, които ги обгрижват и разхождат из околността. Сподели:", "date": "2018.04.20", "title": "ПЪРВО В ПИК! Ивайло Захариев стана доброволец в кучешки приют! Доброто ченге от \"Под прикритие\" разхожда бездомници в Горни Богров (СНИМКИ)"}
{"url": "http://pik.bg/%D1%81%D1%84%D0%B8%D0%BD%D0%BA%D1%81%D1%8A%D1%82-%D0%B5-%D0%BF%D0%BE-%D1%81%D1%82%D0%B0%D1%80-%D0%BE%D1%82-%D0%BF%D0%B8%D1%80%D0%B0%D0%BC%D0%B8%D0%B4%D0%B8%D1%82%D0%B5-%D1%81-8000-%D0%B3%D0%BE%D0%B4%D0%B8%D0%BD%D0%B8-news743905.html", "text": "Японски учени под ръководството на професор Сакуджи Йошимури са направили заключение въз основа на нови изследвания, че Сфинксът е много по-стар от Пирамидите в Долината на фараоните в Египет. Учените са изследвали с ехолот Сфинкса и Хеопсовата пирамида. Камъните, от които е направен Сфинксът, са от по-ранна епоха, смятат от екипа на професор Йошимури. Според хидроложки изследвания Сфинксът е съществувал 8000 години преди да бъде построена Хеопсовата пирамида, съобщава любопитната информация руският сайт \"ЕкстриймВоаяж\", цитиран от БНР. Британски екип е потвърдил заключенията на японците. Британците даже смятат, че Сфинксът предхожда Пирамидите с 12 000 години. Според тях построяването на Сфинкса може да бъде датирано около Потопа, описан в Библията. През 1989 г. отново учени от Япония са намерили под една от лапите на Сфинкса тунел. Тунелът водел до гробницата, но не е бил изследван. Засега властите в Египет отказват да дадат разрешение той да бъде проучен. Сподели:", "date": "2018.04.20", "title": "Сфинксът е по-стар от пирамидите с 8000 години"}
{"url": "http://pik.bg/%D0%BF%D1%80%D0%B8%D0%BD%D1%86-%D1%87%D0%B0%D1%80%D0%BB%D0%B7-%D0%BD%D0%B0%D1%81%D0%BB%D0%B5%D0%B4%D1%8F%D0%B2%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D0%BA%D0%B0%D1%82%D0%BE-%D0%BB%D0%B8%D0%B4%D0%B5%D1%80-%D0%BD%D0%B0-%D0%BE%D0%B1%D1%89%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BD%D0%B0%D1%86%D0%B8%D0%B8%D1%82%D0%B5-news743947.html", "text": "AFP, цитирана от Фокус Кралица Елизабет II предлага принц Чарлз да я наследи като лидер на Общността на нациите, предава . В речта за откриването на форума на страните от Общността, който се провежда в Лондон, тя е говорила за „изключителния път“, който е изминала, като е застанала на чело на Общността на нациите(тогава Британска общност), когато е била едва 21-годишна. Кралицата, която навършва 92 години в събота е поздравила лидерите на 53-те нации, които членуват в Общността. „Моето искрено желание е Общността да продължи да предлага стабилност и продължаване на традициите през поколенията и аз ще реша някой ден Принцът на Уелс да продължи тази важна работа“, казва тя, имайки предвид своя най-голям син Чарлз. Той от своя страна заявява, че „Общността е била фундаментална част от моя живот, откакто се помня“. Канадският министър-председател Джъстин Трюдо подкрепя 69-годишния принц, като заявява: „Аз съм напълно съгласен с Нейно Величество, че Принцът на Уелс ще бъде следващия лидер на Общността на нациите“. Външният министър на островната тихоокеанска държава Вануату заявява, че страната му се задушава от пластмасовите отпадъци, произведени по целия свят и обвини големите индустриални сили, че не гледат достатъчно сериозно на проблема. „Пластмасата е навсякъде. Трябва като държави да работим заедно да спрем доколкото е възможно пластмасата да попада в океана“, заявява той пред репортер на агенцията . Сподели:", "date": "2018.04.20", "title": "Принц Чарлз наследява Елизабет II като лидер на Общността на нациите"}
{"url": "http://pik.bg/%D1%82%D0%B0%D0%B7%D0%B8-%D0%BD%D0%BE%D1%89-%D1%81%D1%8A%D0%BD%D0%B8%D1%89%D0%B0%D1%82%D0%B0-%D0%BD%D0%B8-%D0%BD%D0%BE%D1%81%D1%8F%D1%82-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-news743946.html", "text": "Луната е в знак Близнаци, където ще остане до 17:28 часа на 20 април. В такива дни хората изпитват прилив от енергия и желание да се действа активно. Интелектуалните потребности са по-важни от практичните умозаключения. Хората са склонни към лекомислие, недообмислени изказвания и бързи решения, излишна бъбривост. Губи се много време за празни разговори, безсмислени дейности и пари за ненужни вещи. Нараства потребността от смяна на обстановката и нови впечатления. Хората лесно се поддават на влияние от различни страни. Необходимо е да се справите с мимолетните импулси, за да избегнете грешки. Подходящо за общуване, завързване на нови връзки, обмен на информация, краткотрайни неща, пише ТрафикНюз. Уязвими са раменният пояс, лесно се хваща простуда в белите дробове, да не се претоварва нервната система. Добре е да се вземат лекарства за черния дроб. Избягвайте да пушите и да стоите дълго в непроветрени помещения. Не се учудвайте, ако не се почувствате добре след това. Сподели:", "date": "2018.04.20", "title": "Тази нощ сънищата ни носят важна информация"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B1%D0%B5%D0%B6%D0%B0%D0%BD%D1%86%D0%B8-%D0%B2-%D1%82%D1%83%D1%80%D1%86%D0%B8%D1%8F-%D1%81%D0%B5-%D0%B2%D1%80%D1%8A%D1%89%D0%B0%D1%82-%D0%BE%D0%B1%D1%80%D0%B0%D1%82%D0%BD%D0%BE-%D0%B2-%D1%81%D0%B8%D1%80%D0%B8%D1%8F-news743948.html", "text": "Anadolu Agency, цитирана от Фокус. Сирийските бежанци в Турция продължават да се връщат в Сирия, предава турската Поне 9 880 сирийци са се върнали в страната си през граничния пункт между двете страни в провинция Хатай за последните три месеца и половина, заявяват турските официални власти. Според турски официални лица, пожелали анонимност сирийци от различни провинции в Турция идват в провинция Хатай и от там се връщат по родните си места в Сирия. Те се връщат в местата освободени от „Ислямска държава“ и кюрдските милиции, прогонени чрез операцията на турската държава „Маслинова клонка“. В Турция има приблизително 5.5 милиона сирийски бежанци. Сподели:", "date": "2018.04.20", "title": "Сирийските бежанци в Турция се връщат обратно в Сирия"}
{"url": "http://pik.bg/%D0%B3%D0%B4%D0%B1%D0%BE%D0%BF-%D0%B7%D0%B0%D0%B4%D1%8A%D1%80%D0%B6%D0%B0-%D1%88%D0%B5%D1%81%D1%82%D0%B8%D0%BC%D0%B0-%D0%B2%D1%80%D0%B0%D1%87%D0%B0%D0%BD%D0%B8-%D0%B7%D0%B0-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D0%B5-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B8-%D0%B8%D0%B7%D0%BD%D1%83%D0%B4%D0%B2%D0%B0%D0%BD%D0%B8%D1%8F-news743957.html", "text": "Специализираната прокуратура е повдигнала обвинения на седем участници в организирана престъпна група, занимавала се с разпространение на наркотици и изнудване в района на Враца. Шестима от участниците са задържани на 17 април при операция на ГДБОП и Специализираната прокуратура. Седмият се укрива и е обявен за издирван, съобщиха от пресцентъра на МВР. Групата е била поставена под наблюдение още през 2017 г. след постъпили жалби на пострадали граждани. Образувано е и досъдебно производство. Разследващите установили по един от случаите, че в началото на миналата година участник в групата дал на възрастна жена от Враца заем от 6 000 лв. с условието да ги върне на вноски  в рамките на три месеца в сметка на неговия брат /който също е член на групата/. Освен това накарал жената да подпише разписка, че е получила от него 10 000 лева. Завел я и при нотариус, където я накарал да подпише договор за покупко-продажба на жилището й във Враца. В акта било отразено, че тя е продала апартамента за 18 000 лева, въпреки че 2 години по-рано го е купила за 42 000 лв. Впоследствие двамата братя накарали жертвата си да изтегли парите, които й превели по банков път, и да им ги предаде. Обяснили, че след като изплати дълга си от 6000 лева, ще й върнат жилището. След като жената успяла да погаси заема, поискала от единия от братята да върне апартамента й, но той отказал категорично с обяснението, че тя изплащала дълга си на брат му, не на него. През лятото на 2017 г. тя била задържана на летището в Цюрих със 700 г кокаин и в момента е в швейцарски затвор. Обяснила пред близки, че е била изпратена от братята в Бразилия, за да им пренесе наркотици и срещу „услугата“ да получи обратно жилището си. Освен за участие в организирана престъпна група, на единия от участниците в престъпната схема са повдигнати и обвинения за закана за убийство и изнудване. Днес Специализираната прокуратура внесе в Специализирания наказателен съд искане за „задържане под стража“ на петима от задържаните. Шестият е преведен в място за лишаване от свобода, където да изтърпи наказание от предходно осъждане, от чието изпълнение се е отклонил до задържането му от Специализираната прокуратура и ГДБОП. Сподели:", "date": "2018.04.20", "title": "ГДБОП задържа шестима врачани за разпространение на наркотици и изнудвания"}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D0%B8%D0%BC-%D0%B0%D0%BA%D0%BE-%D1%82%D0%BE%D0%B9-%D0%B5-%D0%B2%D0%BB%D1%8E%D0%B1%D0%B5%D0%BD-%D0%B2-%D0%B4%D1%80%D1%83%D0%B3%D0%B0-news743953.html", "text": "Човек не може да заповядва на чувствата си, то е ясно. Друг е въпросът, че често бъркаме въпросните чувства. Мислим си, че е любов, а то се оказва страст или обсебване. Мислим си, че сме само приятели, но в един момент се усещаме, че не е само това. Какво да правиш, ако този, в когото си влюбена, е влюбен в друга? Или половинката ти е залитнал по друга? Единственият начин е да провокираш романтични емоции в него. Това има как да се случи. Подготвили сме кратки, но много ефективни насоки. Ако злобееш срещу съперницата, така само ще го провокираш да я защитава. Което автоматично значи, че ще я почувства още по-близка. От друга страна мъжете наистина оценяват добротата на една жена. И най-малкото, това е правилният подход, който ще те държи на ниво. И то не толкова в личен план. С каквото и да се занимава твоя любим, доста умно ще постъпиш, ако често му правиш комплименти за способностите и му помагаш. Поддържай добрия диалог, бъди негов приятел! Нека сам усети, че наистина има нужда от теб. Понякога мъжете не осъзнават, че харесват дадено момиче, докато не я видят с друг. Този момент е много тънък, защото не бива прекалено явно да му натрапваш в очите другия мъж. Най-добре е просто да загатнеш, че някой там дава мило и драго да прекарва време с теб. Далече от очите, далече от сърцето. Ако изчезваш за прекалено дълги периоди от живота му, шансовете да провокираш чувства намаляват. Естествено, не е казано, че трябва да се натрапваш всяка една секунда. Просто намери общи занимания, които да са повод да прекарвате повече време заедно. Ако ситуацията е такава, че мъжът, с когото имаш връзка, изпитва чувства и към друга, трябва да заложиш на хубавия секс възможно най-бързо. За добро или за лошо, с него най-лесно се въздейства на господата. Или с други думи – развихри се малко в леглото. Нови пози, нови сцени, нови играчки, повече орална любов… Ако станеш чудесна любовница, значи половината му сърце е твое! Сподели:", "date": "2018.04.20", "title": "Какво да правим, ако той е влюбен в друга?"}
{"url": "http://pik.bg/%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B0-%D0%B7%D0%B0-%D0%BA%D1%83%D1%87%D0%B5%D1%82%D0%BE-%D1%81%D0%B8-news743960.html", "text": "Юлия Скрипал е звъняла в руски киноложки център, интересувайки се от съдбата на кучето си, пише вестник „Московский комсомолец“, цитиран от Фокус. Възстановяващата се след отравянето в Солсбъри дъщеря на бившия  руски разузнавач Сергей Скрипал Юлия Скрипал е звъняла в киноложки център в Подолск, където е оставила кучето си за времето, за което е планирала да остане при баща си в Англия . Някой е заплатил допълнителния престой на кучето в центъра. Юлия Скрипал е разговаряла с центъра неколкократно, като е помолила засега да не търсят нов стопанин за кучето. Сподели:", "date": "2018.04.20", "title": "Юлия Скрипал притеснена за кучето си"}
{"url": "http://pik.bg/%D1%81%D0%B0%D1%89-%D1%80%D0%B0%D0%B7%D0%BC%D0%B8%D1%88%D0%BB%D1%8F%D0%B2%D0%B0%D1%82-%D0%B7%D0%B0-%D0%BE%D1%81%D0%BD%D0%BE%D0%B2%D0%B0%D0%BD%D0%B8%D0%B5-%D0%B4%D0%B0-%D1%80%D0%B0%D0%B7%D0%B4%D0%B5%D0%BB%D1%8F%D1%82-%D1%81%D0%B8%D1%80%D0%B8%D1%8F-news743961.html", "text": "САЩ търсят основание за разделяне на Сирия, пише руският вестник „Независимая газета“, цитиран от Фокус . Успехите на войските на Башар Аасд и съюзниците му при освобождаването на Източна Гутаи ракетните удари на американската коалиция не внесоха особени промени в разстановката на силите в размирната страна. На този фон САЩ започнаха масирана информационна кампания на възхвала на войските си в Сирия и способността им да се противопоставят на Русия. Вчера помощник държавния секретар по въпросите на Европа и Евразия Уес Мичъл в писмено изявление до Комисията по външните работи в Сената припомня за случая с убитите руски наемници в Деир ез-Зор преди два месеца. Същото сражение припомня и Доналд Тръмп на съвместна пресконференция с японския премиер Шиндзо Абе през февруари. САЩ, Израел и другите страни, които искат да унищожат режима на Башар Асад имат много причини да поддържат конфликта в активна фаза. Тези дни се появяват съобщения, че се готви ново масирано настъпление на бунтовници в южнта част на страната, като се готви създаването на автономно формирование със столица Дераа, подкрепено от САЩ. Член-кореспондента на Академията на военните науки полковник Едуард Родюков счита, че Русия може да се противопостави на създаването на нови държавни формирования, тъй като се намира в Сирия законно. Според него САЩ ще използват отново „картата“ с химическите оръжия и Русия и Сирия няма да имат много възможности за действие и тези нови териториални формирования ще останат под чуждестранен контрол, а по данни на турската Anadolu Agency тези територии съставляват поне 40 процента от общата площ на Сирия. За правителството на Башар Асад и съюзниците му няма да имат полезен изход от тази ситуация. Сподели:", "date": "2018.04.20", "title": "САЩ размишляват за основание да разделят Сирия"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8-%D0%BE%D1%84%D0%B8%D1%86%D0%B5%D1%80%D0%B8-%D1%81%D0%B0-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-news743959.html", "text": "AFP, цитиран от Фокус Четирима саудитски офицери са убити при стрелба в южната част на страната, предава . Офицерите са загинали след като срещу тях открит огън на пропускателен пункт в южната провинция Азир. Още двама офицери са ранени. Трима офицери са загинали веднага след като по техния пост е открита стрелба. Местните власти са задържали двама заподозрени, а трети е открил огън при опит за бягство, като е убил четвъртия военнослужещ. Властите не назовават имената на нападателите. Южната част на страната, граничеща с Йемен е засегната от продължителния конфликт там. Сподели:", "date": "2018.04.20", "title": "Четирима саудитски офицери са убити при стрелба"}
{"url": "http://pik.bg/%D1%81%D0%BE%D0%B4%D0%BE%D0%BC-%D0%B8-%D0%B3%D0%BE%D0%BC%D0%BE%D1%80-%D0%BA%D0%BB%D0%B8%D0%BF-%D1%81-%D1%82%D1%80%D0%B0%D0%B2%D0%B5%D1%81%D1%82%D0%B8%D1%82-%D0%B8%D0%B7%D1%8F%D0%B4%D0%B5-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%B4%D0%B2%D0%B0%D0%BC%D0%B0%D1%82%D0%B0-%D1%81%D0%B8-%D0%BF%D1%83%D1%81%D0%BA%D0%B0%D1%82-%D0%B5%D0%B7%D0%B8%D0%BA-%D0%B2%D0%B8%D0%B4%D0%B5%D0%BE%D1%81%D0%BD%D0%B8-news743857.html", "text": "Видеоклип, разкриващ Капитолиадски митрополит Исихий (Йерусалимска патриаршия) в нежни мигове на удоволствие с транссексуален партньор стана причина, Н. Бл. Теофилос– Патриарха на Йерусалим да прекрати задълженията му от всички заемани от него постове. Според медии патриарх Теофилос изпраща ясно послание във всяка посока, че независимо колко високо може да е лице в свещената йерархия, имунитета му ще бъде отнет ако петни образа на Йерусалимската патриаршия. Сподели:", "date": "2018.04.20", "title": "СОДОМ И ГОМОР! Клип с травестит изяде главата на митрополит! Двамата си пускат език (ВИДЕО/СНИМКИ)"}
{"url": "http://pik.bg/%D0%BA%D0%BB%D0%BE%D0%B8-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%B8%D0%B7%D0%B3%D0%BE%D0%BD%D0%B8-%D0%BF%D0%BE%D1%85%D0%BE%D1%82%D0%BB%D0%B8%D0%B2%D0%B8%D1%8F-%D0%B1%D0%B0%D1%89%D0%B0-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D1%81%D0%B8-%D0%BE%D1%82-%D0%B4%D0%BE%D0%BC%D0%B0-%D0%BC%D1%83-news744014.html", "text": "Клои Кардашиян продължава да живее в дома на приятеля си Тристан Томпсън в Кливланд, който бе хванат да й изневерява с поне 4 момичета. Но не и с него! Клои е изгонила Томпсън и живее само с дъщеря си, а на гости са майка й Крис Дженър и сестрите й Ким и Кортни Кардашиян и Кендал Дженър. Източници разкриват пред \"Пийпъл\", че младата майка все пак позволявала 27-годишният баскетболист да посещава дъщеря им. Въпреки това, отношенията им били много обтегнати. Тя обаче отчаяно искала да се върне със семейството си в Лос Анджелис, но трябва да изчака по препоръка на лекарите. Клои стана майка за първи път миналия четвъртък - дни, след като нейната половинка бе забелязан да се целува с друга жена в клуб в Ню Йорк, а след това двамата се отправиха към неговия хотел. Все пак, двойката се обедини, когато трябваше да съобщи в \"Инстаграм\" за появата на малката им дъщеричка Тру. \"Нашето малко момиченце Тру Томпсън успя изцяло да открадне сърцата ни и сме поразени от любов. Такава благословия е да приемем този ангел в семейството! Мама и татко те обиииииичат, Тру!\", написа Клои под кадър с розови балони и цветя, пише \"МисБлуум\". Сподели:", "date": "2018.04.20", "title": "Клои Кардашиян изгони похотливия баща на детето си от дома му"}
{"url": "http://pik.bg/%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D0%B2-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B2-%D0%BB%D0%BE%D0%BD%D0%B4%D0%BE%D0%BD-news744022.html", "text": "Жена загина при голям пожар в Лондон, предаде Би Би Си. Пламъците избухнали в сграда в Североизточен Лондон към 2:15 ч. през нощта. 12 души са успели да избягат от сградата, преди пожарникарите да бъдат извикани на мястото. Когато екипът пристигнал, два етажа и покрива на триетажния блок били в пламъци. Парамедици се опитали да помогнат на жената на място, но тя починала. Повече от 70 пожарникари и полицаи са били изпратени, за да овладеят пожара. Малко преди 5 ч. сутринта бе съобщено, че ситуацията е овладяна. В сградата се помещават два дома за грижа за възрастни хора с умствена изостаналост. Сподели:", "date": "2018.04.20", "title": "Жена загина в голям пожар в Лондон"}
{"url": "http://pik.bg/%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%BD%D0%B0-%D1%82%D0%BE%D1%87%D0%BA%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BD%D0%B0%D0%BF%D1%83%D0%BA-%D0%BD%D0%B0-%D1%86%D0%B0%D1%86%D0%B0%D1%80%D0%BE%D0%B2-%D0%BB%D0%B5%D0%BA%D0%BE-%D0%BF%D0%BE%D0%BF%D1%80%D0%B5%D0%BA%D0%B0%D0%BB%D0%B8%D1%85%D0%B0-%D0%BF%D1%80%D0%B8-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%B2%D1%8A%D0%BD%D1%88%D0%BD-news744006.html", "text": "Външният министър Екатерина Захариева остана на своята позиция, че при ареста на кметицата Десислава Иванчева властите леко са попрекалили. Вицепремиерът по правосъдната реформа не отстъпи въпреки острата реакция на главния прокурор Сотир Цацаров. (ВИЖ В ОЩЕ ПО ТЕМАТА) Захариева обаче намигна на прокуратурата. \"Да, така трябва да си вършат работата\", заяви тя в ефира на Нова телевизия и леко пообърка зрителите с двойнствената си позиция. Зачуди се защо Иванчева  е държана 4 часа с белезници, защо е била права, не е ли можело да седне. Остави тези размисли на хората, а самата тя избяга от отговорите. \"Нещата не са черно-бели. Не е тайна за никого, че тази община определено не вървеше добре. Много пъти са получавани сигнали и Столична община го е обявявала за „слагане на трупчета”\", добави външният министър. Захариева разкри, че се чува с Цацаров по правосъдни теми и няма конфликт с него. \"Не се страхувам да изразявам позицията си. Продължвам да считам, че малко са прекрачили границата, но моето исказване беше доста по-дълго в отговор на въпрос на журналист. Не омаловажавам работата на колегите, които са разкрили това престъпление\", заяви тя. Екатерина Захариева коментира и КСНС, който се провече вчера при президента Румен Радев. \"Това, за което премиерът Бойко Борисов призова, е повече спокойствие. Да направим така, че да можем да взимаме решения. Острите противопоставяния и отричането на действията, на което и да е действащо правителство, няма да помогне\", посочи тя. Сподели:", "date": "2018.04.20", "title": "КОНФЛИКТНА ТОЧКА! Захариева напук на Цацаров: Леко попрекалиха при ареста на кметицата! Външният министър намигна на прокуратурата"}
{"url": "http://pik.bg/%D0%BF%D0%B5%D0%B4%D1%80%D0%BE-%D0%B0%D0%BB%D0%BC%D0%BE%D0%B4%D0%BE%D0%B2%D0%B0%D1%80-%D1%81%D0%B5-%D1%81%D0%B1%D0%BE%D0%B3%D1%83%D0%B2%D0%B0-%D1%81-%D0%BA%D0%B8%D0%BD%D0%BE%D1%82%D0%BE-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D1%80%D0%B5%D0%B6%D0%B8%D1%81%D1%8C%D0%BE%D1%80-%D0%BF%D1%80%D0%B8%D0%B2%D0%B8%D0%BA%D0%B0-%D0%B1%D0%B0%D0%BD%D0%B4%D0%B5%D1%80%D0%B0%D1%81-%D0%B8-%D0%BF%D0%B5%D0%BD%D0%B5%D0%BB%D0%BE%D0%BF%D0%B0-%D0%BA%D1%80%D1%83%D0%B7-news744018.html", "text": "Легендарният испански режисьор Петро Алмодовар събира отново две от любимите си звезди - Антонио Бандерас и Пенелопе Крус, с които е работил по някои от емблематичните си шедьоври. Те ще участват в новия му филм \"Болка и слава\", чийто снимки ще започнат през първата половина на месец юли. Този път мъже ще са в главните роли, за разлика от последния филм на прочутия испанец \"Хулиета\". В центъра на сюжета ще са героите на Бандерас и Асиер Ечеандриа, а Крус и Хулиета Серано, две любими актриси на Алмодовар, ще играя второстепенни роли. \"Болка и слава\" ще разказва за \"творческия процес, бил той кинематографичен или театрален, и за това колко е трудно да отделиш творбата от нейния създател\". Така го описва самият Алмодовар и допълва, че филмът ще припомня емблематични негови срещи, ще разказва за майка му и за актьорите, с които е работил, както и за празнотата, причинена от невъзможността да снима филми. Описанието предизвиква въпроси доколко новият проект ще е вдъхновен от живота му и дали с него 68-годишният Алмодовар няма да се сбогува с киното. \"Болка и слава\" ще бъде неговият 21-ви филм с кариера, започнала още от края на 70-те, пише \"Cinefish.bg\". Сподели:", "date": "2018.04.20", "title": "Педро Алмодовар се сбогува с киното? Легендарният режисьор привика Бандерас и Пенелопа Круз за прощалната си лента"}
{"url": "http://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D1%8A%D1%82-%D0%BD%D0%B0-%D0%BF%D0%B8%D1%8F%D0%BD%D0%B0%D1%82%D0%B0-%D1%82%D0%B0%D0%BD%D1%86%D1%8C%D0%BE%D0%BB%D0%BA%D0%B0-%D0%BF%D0%BE%D0%BC%D0%B5%D0%BB%D0%B0-10-%D0%BA%D0%BE%D0%BB%D0%B8-%D0%BD%D0%B5-%D0%B1%D0%B8%D0%B2%D0%B0-%D0%B4%D0%B0-%D0%B5-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BC%D0%B0%D1%87%D0%BA%D0%B0%D0%BD%D0%B8-%D0%BB%D0%B0%D0%BC%D0%B0%D1%80-news744077.html", "text": "Не бива дете на 20 години, което и работещо, и осъзнаващо вината си, да бъде вкарано в затвора. За смачкани ламарини присъдата може да е условна, защото все пак няма човешки жертви. Това каза пред Нова телевизия адвокатът на Габриела Медарова Орлин Търновалийски. Младата жена, която помете 10 паркирани коли в Пловдив, трябва да плати 20 хиляди лева гаранция. Според защитникът й, това не е справедливо. Ако зависи от мен, бих обжалвал, но чакам решението й, добави той. \"Нейното оправдание за случая е малко детско. Тя е танцьорка в нощен клуб. Онази вечер не й е бил платен хонорарът, а е била и глобена със 100 лева. Неин колега е имал рожден ден и тя е изпила стотина грама водка. Дава противоречиви обяснения за пушенето на марихуана. Тя казва, че е пушила след инцидента, защото се е притеснила, но това не може да се докаже\", каза още адвокатът. Сподели:", "date": "2018.04.20", "title": "Адвокатът на пияната танцьолка, помела 10 коли: Не бива да е в затвора заради смачкани ламарини "}
{"url": "http://pik.bg/%D0%B0%D0%BA%D1%82%D1%83%D0%B0%D0%BB%D0%B5%D0%BD-%D0%B2%D0%B8%D1%86-%D0%B7%D0%B0-%D0%B3%D0%B5%D1%88%D0%B5%D0%B2-news744081.html", "text": "Актуален виц за политическата обстановка: Спецполицаят да се казва Гешев... Царят - Борис(ов)... Остава Бай Тошо да слезе от Балкана... Сподели:", "date": "2018.04.20", "title": "Актуален виц за Гешев"}
{"url": "http://pik.bg/%D1%82%D1%80%D1%8A%D0%B3%D0%BD%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B1%D0%B8%D0%B2%D1%88%D0%B8%D1%8F-%D0%B7%D0%B4%D1%80%D0%B0%D0%B2%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B8%D0%BB%D0%BA%D0%BE-%D1%81%D0%B5%D0%BC%D0%B5%D1%80%D0%B4%D0%B6%D0%B8%D0%B5%D0%B2-news744075.html", "text": "Тръгна делото срещу бившия здравен министър Илко Семерджиев. Първите разпити на свидетели ще са на 18 май. Служебният вицепремиер и министър на здравеопазването д-р Илко Семерджиев е на съд за принуда. Той е обвинен, че заплашвал с уволнение директора на Изпълнителната агенция по лекарствата доц. Асена Стоименова, тъй като тя не е била съгласна да назначи за свой заместник посочен от него човек. Причината е, че кандидатът за заместник бил в конфликт на интереси. По делото като частен обвинител беше допусната Асена Стоименова. Сподели:", "date": "2018.04.20", "title": "Тръгна делото срещу бившия здравен министър Илко Семерджиев"}
{"url": "http://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D0%B1%D0%BB%D0%B8%D0%B7%D0%BE-1-%D0%BC%D0%BB%D0%BD-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B0-%D0%B8%D0%BC%D0%B0%D0%BB%D0%B8-%D0%B4%D0%B8%D1%81%D0%BA%D0%BE%D0%BC%D1%84%D0%BE%D1%80%D1%82-%D0%B2-%D0%B1%D0%B8%D1%82%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-news743999.html", "text": "Около 16 процента от трудоспособното население у нас над 16-годишна възраст /малко над 6 млн. души/, или близо 960 хиляди българи, са имали здравословни проблеми, които са оказвали определен дискомфорт върху ежедневния им живот и бита им, показват данни от изследване на Евростат. Анализът разглежда проблемите, които европейците над 16-годишна възраст са имали в обичайните си ежедневни дейности поради различни здравословни проблеми през 2016 г. Анализът не отчита колко от европейците са били регистрирани като хора с трайни увреждания и колко от тях са изпитвали само временни трудности в бита си поради временни здравословни проблеми. Средният показател за ЕС за хората с трайни увреждания е бил 9 на сто, а за хората с умерени и временни затруднения - 17 на сто, отчита европейската статистика. Около 12,5 на сто от сънародниците ни над 16 години, или близо 750 хиляди българи, са имали умерени затруднения и дискомфорт при личните грижи и битовите си дейности. Други близо 5 процента или около 300 хиляди българи, са имали тежки затруднения поради здравословни проблеми при ежедневните си битови дейности, отчита европейската статистика. У нас все още няма точни данни за броя на хората с увреждания, но според данни в електронния регистър на НОИ, общият брой на отпуснатите инвалидни пенсии поради общо заболяване у нас през 2016 г. е бил 456 652 броя , а до април 2018 г. броят им е нараснал до 457 702 или ръст от 1050 броя. По други актуални данни на Центъра за опазване на общественото здраве и анализи - у нас само през 2016 г. е имало новорегистрирани над 56 хиляди българи с намалена трудоспособност и с различни степени на увреждане, което е 9 души на 1000 жители трудоспособно население. През последните няколко години цифрите на новорегистрираните хора с увреждания традиционно надхвърлят средно по 60 хиляди годишно, показват данните на НЦОЗА. Пикът на регистрирани хора с различна степен на увреждане у нас е бил през 2004 г. - над 133 хиляди или 20 души на 1000 българи, както и през 2005 г. - над 115 хиляди - по 17 на 1000 българи. Сподели:", "date": "2018.04.20", "title": "Евростат: Близо 1 млн. българи са имали дискомфорт в бита си заради здравословни проблеми "}
{"url": "http://pik.bg/%E2%80%9C%D0%B7%D0%B5%D0%BB%D0%B5%D0%BD%D0%B8%D1%82%D0%B5%E2%80%9D-%D1%81%D0%B5-%D0%BE%D0%BF%D0%BB%D0%B5%D1%82%D0%BE%D1%85%D0%B0-%D0%B2-%D0%BB%D1%8A%D0%B6%D0%B8-%D0%BF%D0%BE%D0%BA%D1%80%D0%B0%D0%B9-%D0%B8%D0%B2%D0%B0%D0%BD%D1%87%D0%B5%D0%B2%D0%B0-news744080.html", "text": "Зелените подкрепяме и призоваваме нашите симпатизанти на балотажа в неделя да подкрепят независимия кандидат за кмет на район „Младост“ в София Десислава Петрова Иванчева“ – този призив до днес може да бъде намерен в официалната интернет страница на партия „Зелените“. Публикуван е между двата тура на частичните предсрочни местни избори в столичния „Младост“ през ноември 2016 година. „... важно е да имаме на наша страна човека, който стои начело на районната администрация, пишат още от партията в агитацията си за Иванчева. Тогава тя спечели и ПП „Зелените“ приеха победата като своя – хвалеха се в социалните мрежи и през последната година и половина припознаваха кметицата като „свой човек“. Дори в местната администрация попаднаха техни хора. \"Зелените\" вече е доказано, че са едно с Коалиция „За да остане природа в България“, известна още като „зелената мафия“ - същата, която повече от две десетилетия спира развитието на туризма в България. Техният похват е рекет над инвеститорите – ако някой не им угоди на претенциите, завеждат съдебни дела срещу минимална такса от 10 лева. Проектът на инвеститора се забавя с години, той търпи загуби – накрая или угажда, или просто се отказва. Другият метод на „еколозите“ е уличният натиск над официалните власти – когато бъде приет нормативен акт, който застрашава схемата им на „зелен рекет“, те събират няколко десетки, които блокират ключови кръстовища в София и причиняват масово недоволство, пише \"Труд\". Най-смешното е, че хората от „За да остане природа в България“ твърдят, че нямат общо с политиката, а в същото време водачите им са неуспели кандидати за депутати. Такива са Тома Белев, Андрей Ковачев, Петко Цветков, Борислав Сандов, Петър Кърджилов (когото Иванчева назначи за пиар на „Младост). Зелената идея ли е сближила кметицата с Белев, Сандов и компания? Едва ли. По-скоро „житейското изнудване“ на инвеститори, за което говориха представителите на спецпрокуратурата и комисията „Антикорупция“ на брифинга за ареста на Иванчева. Зам.-кмет при Иванчева беше Никола Вапцаров. Той бе представен като човек от „Нормална държава“ - формацията на Георги Кадиев, подкрепила Иванчева на изборите. През юни 2017 Вапцаров напусна със скандал. Но през февруари тази година, „еколозите“ извикаха на протестите си уж за спасяване на Пирин съпредседателката на групата на „Зелените“ в Европейския парламент – Ска Келер. Тя стоя тук няколко дни, като посети и Банско. Там от „За да остане природа в България“ я запознаха с местния хотелиер Никола Вапцаров, който е против изграждането на втори лифт. Това е същият човек, бившият зам.-кмет. И тук изниква въпросът, кога да вярваме на „зелените“ - когато техният човек казва, че напуска зам.-кметския пост, защото Иванчева е толкова „неудачна, колкото и изглежда“, „общината при нея не работи“, и тя е „типичен бай Ганьо“ (виж карето)? Или да им вярваме, когато казват, че всичко срещу Иванчева е постановка, защото тя е прекрасен кмет и боркиня за справедливост? Просто да вземат да се координират, защото за пореден път се оплетоха в лъжи. А, че „зелените“ се излагат с „Младост“, е видно и от недоразумението, което ръководи пиар отдела на района. В сряда вечерта Петър Кърджилов, който официално е член на Националния съвет на ПП „Зелените“, нарече спецпрокуратурата и комисията „Антимафия“ „смешници“ в ефира на БНТ, заради ареста на Иванчева. Всъщност най-големият смешник е той, тъй като беше изритан от пресцентъра на БАН през октомври заради фалшиво писмо от името на управата на Института. Тогава Кърджилов използва позицията си, за да се опита за скара правителството и учените, но не му се получи. В заключение – ако зелените продължават така да се оплитат в лъжи и да изкарват на преден план клоуни, скоро и рекетът им ще започне да куца. Сподели:", "date": "2018.04.20", "title": "“Зелените” се оплетоха в лъжи покрай Иванчева"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BF%D0%B5%D1%82%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B3%D1%8A%D1%80%D1%86%D0%B8%D1%8F-news744086.html", "text": "Петима българи са задържани на граничния пункт Промахон за нелегален внос в Гърция на акцизни стоки. Масово се проверяват автомобилите, идващи от България, независимо от тяхната регистрация. Проверките на граничния пункт Промахон са засилени, а арестите на нарушителите са ежедневно. Непосредствено след граничния пункт се извършват проверки на влизащите от България автомобили. Екипите проверяват за нелегален внос на акцизни стоки. Само в рамките на няколко часа бяха задържани петима български граждани ,които направиха опит да внесат в Гърция над допустимото количество акцизни стоки. Полицията съобщава за задържан българин с 640 пакета цигари и 20 литра алкохол. Още четирима нарушители са с обвинение за нелегален внос на алкохол, цигари и бензин в туби, съобщава БНР. Проверките се извършват не само на автомобили с българска регистрация, а на влизащите от България пътници, независимо от регистрацията на автомобила. Арестуват се и  гръцки граждани, които са нарушили закона. Засилени са проверките на всички гранични пунктове с България, защото поради високата цена на стоките в Гърция, много от пътуващите правят опит да  внесат от България акцизни стоки. При извършване на нарушения се конфискува и автомобила, превозващ нелегалната стока. Сподели:", "date": "2018.04.20", "title": "ИЗВЪНРЕДНО! Задържаха петима българи на границата с Гърция"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4%D0%BD%D0%B0-%D0%B6%D0%B5%D0%B3%D0%B0-29-%D0%B3%D1%80%D0%B0%D0%B4%D1%83%D1%81%D0%B0-%D1%81%D0%B2%D0%B0%D1%80%D0%B8%D1%85%D0%B0-%D0%BE%D1%81%D1%82%D1%80%D0%BE%D0%B2%D0%B0-news744027.html", "text": "Термометрите във Великобритания показаха 29 градуса по Целзий, което е необичайно за Острова по това време на годината. 18 април е бил най-горещият в страната от близо седем десетилетия насам - от 1949 година, предаде Би Би Си. Температурата в централната част на Лондон достигна 29.1 градуса, а горещо беше и в други точки на Обединеното кралство. Метеоролозите посочват, че това е необичайно за страната, в която през месец април температурите достигат едва 12 градуса по Целзий. Рекордът за месец април е ударен през 1949 година, когато в столицата Лондон са били отчетени 29.4 градуса по Целзий. Много граждани излязоха по парковете по къси панталони и тениски, за да се порадват на хубавото време в иначе дъждовния и облачен Лондон. Сподели:", "date": "2018.04.20", "title": "РЕКОРДНА ЖЕГА! 29 градуса свариха Острова"}
{"url": "http://pik.bg/%D0%BD%D0%B0-%D1%82%D0%BE%D0%B7%D0%B8-%D0%B4%D0%B5%D0%BD-%D1%85%D1%80%D0%B8%D1%81%D1%82%D0%BE-%D0%BF%D1%80%D0%BE%D0%B4%D0%B0%D0%BD%D0%BE%D0%B2-%D0%BE%D1%81%D1%82%D0%B0%D0%BD%D0%B0-%D0%B7%D0%B0%D0%B2%D0%B8%D0%BD%D0%B0%D0%B3%D0%B8-%D0%BD%D0%B0-%D0%B5%D0%B2%D0%B5%D1%80%D0%B5%D1%81%D1%82-news744000.html", "text": "Христо Проданов става първият българин, изкачил най-високия връх на планетата Еверест 8848 м. Това става на 20 април 1984 г.  Той  прави това по \"Жестокия път\" - по Западния гребен. Той  е първият човек в света, който изкачва най-високия връх на планетата по западната стена, който е най-дългият маршрут, без да ползва кислороден апарат. Христо Проданов е роден в град Карлово и едва 14-годишен предприема първия си дълъг преход през връх Ботев.  През 1981 г. покорява Лхоце - 8516 м, заедно със свои колеги. Така на 20 април 1984 г. Проданов започва поход, който ще го превърне в легенда. В 18,15 часа по радиостанцията се чува гласът на Христо - той е на върха! Първият българин, изкачил Еверест и четвъртият в света, който успява да го направи сам! И так, Христо е на върха. Там остава 33 минути, прекалено дълго - вече е тъмно. Решава да се върне по същия опасен маршрут, и то по собствените си стъпки - нещо, което никой друг алпинист не е правил. По пътя надолу силна буря принуждава Христо да чака на открито на 8700 м височина без спален чувал, храна и вода. Температурата е -42 градуса, а мястото се нарича „Зоната на смъртта“. Започва спасителна операция - всички, които се намират близо до Еверест, се отправят към върха. На 22 април в 19:45 часа по радиостанцията гласът на Христо Проданов се чува за последно. Той остава да спи завинаги под върха, в прегръдката на бялата смърт. Сподели:", "date": "2018.04.20", "title": "НА ТОЗИ ДЕН: Христо Проданов остана завинаги на Еверест"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%BE%D1%82%D0%B8%D0%B2%D0%B0-%D0%BF%D1%80%D0%B8-%D1%80%D0%B0%D0%BD%D0%B5%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%BF%D0%BE%D1%82%D1%80%D0%B5%D1%81%D0%B5%D0%BD-%D1%81%D1%8A%D0%BC-%D1%89-news744092.html", "text": "Вътрешният министър Валентин Радев коментира в кулоарите на парламента снощния скандал след КСНС, който бе обявен от Цветан Цветанов, ареста на кметицата на \"Младост\" и ранената полицайка Гери. Исках да ги накарам колегите днес, с по една марля да заседаваме на едното око. В знак на солидарност. Това е вандалско, нека видим какво ще решим днес от 14 ч, каза Радев. Той подчерта, че ще коментира заедно с министъра на спорта Красен Кралев мерки срещу футболните хулигани. Колегите са мотивирани да намерят кой е тоя, който го е направил това нещо, посочи Радев. По темата с КСНС Радев заяви: В подготвеното от президентството становище имаше неща, които не съвпаднаха с обективната оценка. Ние участвахме и казахме кое е обективната оценка и кое не е.\" Цветанов заяви снощи, че документът е бил съставен така, сякаш излизаме от ЕС и НАТО. На въпрос кой е арестувал точно кметицата на \"Младост\" Десислава Иванчева, той посочи, че МВР изпълнява нареждане на комисията \"Антикорупция\" и прокуратурата. Възмутен съм, оттук отивам да видя момичето. Казаха ми, че е стабилизирано, отсече Радев за инцидента, при който на мача Левски-ЦСКА на 18 април, с бомбичка беше ранена полицайката . „Вчера там беше главният секретар. Жандармерията ме чака. Ще влезем да й дадем кураж“, посочи той. „Ужасяващо е, просто съм потресен“, заяви министърът. „Момичето е ново, на 6 месеца. Съпругът й също работи там, не мога да мисля друго освен, че са отдадени на тази професия“, коментира Валентин Радев. „Видяхте къде е хвърлена бомбичката и как е пробит прозорецът. Дано не са мислили, че зад прозореца има полицай. Това донякъде ме успокоява, че не е директно към полицая, ще видим какво ще ни кажат от следствието“, посочи вътрешният министър. „Мисля си, че ще вземем драстични мерки. Ще видим какво ще кажат от БФС. Ние отиваме на мачовете да помагаме, да ги пазим, да се случват тези събития. Много хора са запалени и ходят по стадионите“, обясни Валентин Радев. „Днес е полицай, утре може да е някой от тях. Ами ако имаме жертва“, попита той. „Сега сигурно го е страх да си признае. Случило се е, мъжко е да отиде и да каже, че е той и е очаквал или не е, че има полицаи зад стъклата“, коментира Валентин Радев. „Каквото ни предложат като мерки ще се съгласим. Ако трябва ще слагаме скенери, ще проверяваме всеки, лични карти, каквото трябва“, изтъкна вътрешният министър. „Направихме дербитата от 18.00 часа, за да са в светлата част на деня, да не бъдат от 20.00 часа. Сега и по светлата част на деня се случи нещо, какво да направим - да изнесем дербитата извън столицата ли? Готов съм и на това“, посочи Валентин Радев. „Очевидно има нещо, което трябва да направим с пропускателния режим. Там охраняват други хора, ние сме външния периметър, ако нещо се случи“, обясни той. „Има фирми, на които се плаща. Днес ще говорим и за това, ако искат да има фирми, да наемат по-добри, за да си свършат работата вътре, а ние отвън“, заяви вътрешният министър. Сподели:", "date": "2018.04.20", "title": "ИЗВЪНРЕДНО В ПИК TV! Валентин Радев отива при ранената полицайка в болницата: Потресен съм! Ще й дадем кураж! Министърът искал да си залепи марля на окото от солидарност"}
{"url": "http://pik.bg/%D0%BC%D1%83%D1%81%D1%82%D0%B0%D1%84%D0%B0-%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%81%D0%B8%D0%B4%D0%B5%D1%80%D0%BE%D0%B2-%D0%BF%D0%B0%D1%80%D1%82%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8%D1%82%D0%B5-%D0%B5-%D0%B5%D0%B2%D1%80%D0%BE%D1%81%D0%BA%D0%B5%D0%BF%D1%82%D0%B8%D0%BA-news744095.html", "text": "Ситуацията в глобален и регионален план е динамична, тревожна, опасна, можем да кажем и рискова. Словесните престрелки след заседанието на КСНС няма да ги коментирам, защото резултатът от заседанието беше представен от президента на републиката, но една оценка мога да направя на това поведение от това, че от вчера има една по-важна тема - изявлението на председателя на ПГ на коалиционния партньор на ГЕРБ. Това заяви лидерът на ДПС Местафа Карадайъ пред журналисти в кулоарите на парламента, визирайки вероятно изказването на Волен Сидеров в Крим. Лидерът на \"Атака\" заяви при посещението си следното: Може би това поведение е опит за прикриване на това поведение. ГЕРБ са длъжни да отговорят на въпоса за влиянието на тази коалиция за националната сигурност и евроатлантическата ориентация на страната. Те твърдят, че са евроатлантици, а за коалиционен партньор има евроскептици, посочи Карадайъ, визирайки изявлението на Волен Сидеров. Ние още от първия ден предупреждаваме, че тази власт е вредна за страната и за ориентацията ни, допълни Карадайъ. Това поведение е оценено от целия свят точно по обратен начин, а те твърдят, че това е и държавно поведение, ГЕРБ са длъжни да отговорят на този въпрос, подочи още лидерът на ДПС. \"Като цяло отношенията Европа-Русия продължават да са в криза, но аз смятам, че това няма да продължи дълго. Идват евроизбори и от доста европейски държави ще се усили присъствието в ЕП на партии като Атака - патриотични, консервативни, които държат на национални и консервативни ценности и това ще повлияе на политиките в Европа. Там големите компании и хората като цяло не желаят санкции срещу Русия и враждебни действия. Те искат сътрудничество, бизнес, икономически връзки. Не мисля, че всички държави са срещу Русия. Това беше идея на САЩ предимно. Много страни в Европа искат нормални отношения с Русия, както и България. Идва това време, в което ЕС да се еманципира от влиянието на САЩ и да започне по-самостоятелна политика. Това ще е шанс и за България, защото е силно зависима от Брюксел и Вашингтон\", добави Сидеров. Сподели:", "date": "2018.04.20", "title": "Мустафа Карадайъ скочи срещу Сидеров: Партньорът на управляващите е евроскептик"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B5-%D0%BF%D0%BE%D0%BA%D0%B0%D0%BD%D0%B8%D0%BB-%D0%BF%D1%83%D1%82%D0%B8%D0%BD-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D1%81%D0%B0%D1%89-news744071.html", "text": "Според РИА руският външен министър Сергей Лавров казал, че Тръмп повторил няколко пъти поканата в телефонния разговор с Путин. Тръмп му казал, че ще се радва да върне визитата, като посети Русия, добавя Ройтерс. Президентът на САЩ Доналд Тръмп е поканил руския си колега Владимир Путин на посещение в САЩ и му е казал в телефонен разговор, че ще се радва да се видят в Белия дом, предаде Ройтерс, като цитира руската агенция РИА Новости Сподели:", "date": "2018.04.20", "title": "Тръмп е поканил Путин да посети САЩ"}
{"url": "http://pik.bg/%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%B8-%D0%BD%D0%B8%D0%BA%D0%BE%D0%BB%D0%B0%D0%B9-%D1%8F%D0%BD%D0%B0%D0%BA%D0%B8%D0%B5%D0%B2-%D1%81%D1%8A%D0%B1%D1%80%D0%B0%D1%85%D0%B0-%D0%BE%D1%87%D0%B8%D1%82%D0%B5-%D0%BD%D0%B0-%D0%BA%D0%BE%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80%D0%B8-%D0%B8-%D1%86%D0%B5%D0%BD%D0%B8%D1%82%D0%B5%D0%BB%D0%B8-%D1%81-%D0%B8%D0%B7%D0%BB%D0%BE%D0%B6%D0%B1%D0%B0-%D0%B2-%D0%BB%D1%8E%D0%BA%D1%81%D0%B5-news744134.html", "text": "Опашка от ценители се подреди пред прочутата Галерия 88 в Люксембург заради откритата късно в четвъртък вечерта изложба със скулптури на Вежди Рашидов. Най-новите творби на прочутия скулптор събраха на едно място в Европа ценители, колекционери, меценати, депутати, банкери, хора на изкуството. Заедно с Рашидов в Галерия 88, която е едно от най-авторитетните европейски арт пространства, свои живописни платна показа и художникът Николай Янакиев. Експозицията, подредена професионално от двете известни галеристки Снежинка и Юлита Попови, предизвиква интереса не само на ценителите, но и на преподаватели и млади автори, защото Галерия 88, разположена в самия център на Люксембург, е позната като забележително пространство за култура,  но и като школа по изобразително изкуство. Първи, които дойдоха да поздравят Вежди Рашидов за най-новите му творби, бяха д-р Марк Догингер – меценат и колекционер, един от най-влиятелните хора в Люксембург, Филип Депортер – шеф на Banque de Luxembourg, д-р Клод Делкур – колекционер, Жозеф Селис – изтъкнат  изкуствовед, Силия Ленарс – една от най-известните колекционерки, която притежава и творби на прочути български художници. Експредседателят на 44-тото Народно събрание Димитър Главчев също бе сред официалните гости на изложбата. Тук бяха още Александър Арабаджиев – съдия в Съда на ЕС в Люксембург, Илиана Иванова – член на Европейската Сметна палата, Марияна Кънчева – съдия в Общия съд в Люксембург, проф. Евгени Танчев – генерален адвокат в Съда на ЕС. Интересът към изложбата е много голям, затова тя ще остане в Люксембург до края на месец май. Сподели:", "date": "2018.04.20", "title": "Вежди Рашидов и Николай Янакиев събраха очите на колекционери и ценители с изложба в Люксембург"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D1%83%D0%B4%D1%8A%D1%80%D0%B6%D0%B0-%D0%BD%D0%B0-%D0%B4%D1%83%D0%BC%D0%B0%D1%82%D0%B0-%D1%81%D0%B8---%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D0%BF%D0%BE%D1%8F%D0%B2%D0%B8-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B7%D0%B0-%D1%84%D1%83%D1%82%D0%B1%D0%BE-news744132.html", "text": "\"Възмутен съм, оттук отивам да видя момичето. Казаха ми, че е стабилизирано\", отсече Радев. Той сподели и намерението си да участва на срещата за футболното хулиганство със спортния министър Красен Кралев с марля на окото в знак на солидарност с ранената униформена служителка. И спази обещанието си, като Вътрешният министър Валентин Радев коментира в кулоарите на парламента инцидента с ранената полицайка Гергана Зашева. се появи с черна превръзка на окото на срещата, която се провежда на Националния стадион \"Васил Левски\". Сподели:", "date": "2018.04.20", "title": "ИЗВЪНРЕДНО В ПИК! Министър Радев удържа на думата си - ето как се появи на срещата за футболното хулиганство (СНИМКИ)"}
{"url": "http://pik.bg/%D0%B2%D0%B0%D0%BB%D1%8C%D0%BE-%D0%BC%D0%B8%D1%85%D0%BE%D0%B2-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D1%80%D0%B0%D0%BD%D0%B5%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BA%D0%BB%D1%83%D0%B1--news744012.html", "text": "Това, което се случи (хвърлената бомбичка срещу полицията на мача \"Левски\"-ЦСКА) е отвратително и неприемливо. След известно време подобен инцидент ще се повтори. Това заяви пред Нова телевизия Степан Хиндлиян, председател на Националния клуб на привържениците на „Левски”. Продължава издирването на футболния фен, който хвърли самоделна бомбичка на мача Левски - ЦСКА и рани тежко една полицайка. МВР заподозря, че бомбичката е хвърлена умишлено, а не случайно. \"Във всички агитки има добри и лоши момчета, но ние трябва да предприемем нещо. Трябва да има превантивност\", смята бившият президент на БФС Валентин Михов, който изрази готовност да помогне на пострадалата служителка на реда. Той предложи мярка, която от години се прилага във Великобритания – всеки зрител да бъде допускан на футболния стадион, след като се проверят личните му данни и се провери дали той е проблемен. \"Поднасям най-искрените си и лични човешки извинения, колкото и идиотски да звучи\", заяви Хиндлиян. И допълни, че клубът на феновете е в непрекъсната комуникация с полицията, поради което има недоволство вътре в самата ни организация, тъй като някои фенове не са съгласни с това: \"Благодарение на тази комуникация инцидентите в София бяха сведени до санитарен минимум\". Сподели:", "date": "2018.04.20", "title": "Вальо Михов помага на ранената полицайка! Ето какво каза председателят на Националния клуб на привържениците на Левски за инцидента"}
{"url": "http://pik.bg/%D1%81%D0%BF%D0%B8%D1%80%D0%B0%D1%82-%D0%BF%D0%B0%D1%80%D0%BD%D0%BE%D1%82%D0%BE-%D0%B2-%D0%B1%D1%83%D1%80%D0%B3%D0%B0%D1%81-%D0%BE%D1%82-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-news744070.html", "text": "Предвид очакваното затопляне на времето, прогнозирано от метеоролозите, бургаската “Топлофикация” слага край на отоплителния сезон за абонатите, които ползват услугите на дружеството. От 23-и април, понеделник,  предприятието ще пристъпи към изключване на отоплението. Абонатите, желаещи парното им да продължи да функционира, трябва да представят протокол с решение от Общото събрание на живущите във входовете, отоплявани от съответната абонатна станция, на районните топлоенергетици, съобщава Флагман. Отоплението на обектите със социално предназначение (болници, детски заведения, училища, общежития, поликлиники и др.) ще продължи да функционира, ако писмено заявят това, посочват от “Топлофикация Бургас”. Сподели:", "date": "2018.04.20", "title": "Спират парното в Бургас от понеделник"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%B8%D0%BA%D0%BE%D0%BB%D0%B0%D0%B9-%D1%86%D0%BE%D0%BD%D0%B5%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D1%81-%D0%BF%D0%BE%D0%B4%D0%BA%D1%83%D0%BF%D0%B0-%D0%B7%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0---%D0%B0%D0%BB%D0%B5-news744133.html", "text": "\"Александър Ваклин е член на моята партия. Дали обаче наистина е подавал сигнали срещу кметицата на \"Младост\" Десислава Иванчева, аз не знам\", каза пред ПИК бившият военен министър Николай Цонев. Медията ни писа днес, че Иванчева е била арестувана след сигнал от фирмата \"Ваклин груп\", на която мениджър е Александър Ваклин. С (ВИЖТЕ В ОЩЕ ПО ТЕМАТА). Ваклин членувал в партията от учредяването й. Бил в ръководството. Но заради лични проблеми бил освободен от политическа дейност и в момента се занимавал само с бизнеса си. \"Арестът на Иванчева прилича на моя. Дори е по-показен. Нея я излъчваха онлайн 3 часа. Толкова ниско им е управленското и професионалното ниво, че само това могат да направят\", коментира Цонев ареста на Иванчева. Той уточни, че изобщо не е запознат с детайли около задържането на Десислава Иванчева. Александър Ваклин видетелят на разследващите е Александър Ваклин и той е предал сумата от 70 хил. евро на следовател, каза адвокатът на Иванчева Марин Марковски Сподели:", "date": "2018.04.20", "title": "ЕКСКЛУЗИВНО И САМО В ПИК! Николай Цонев проговори за бизнесмена с подкупа за Иванчева - Александър Ваклин бил учредител на партията му"}
{"url": "http://pik.bg/%D0%B4%D0%B8%D0%BC%D1%8A%D1%82-%D1%83%D0%B1%D0%B8%D0%B2%D0%B0-%D0%BF%D1%83%D1%88%D0%B0%D1%87%D0%B8%D1%82%D0%B5-%D1%81-%D0%BF%D0%BE%D0%B2%D0%B8%D1%88%D0%B5%D0%BD-%D1%80%D0%B8%D1%81%D0%BA-%D0%BE%D1%82-%D0%B8%D0%BD%D1%81%D1%83%D0%BB%D1%82-news744059.html", "text": "Учени от университета на Мериленд в Балтимор установиха, че закоравелите пушачи под 50-годишна възраст са с увеличен риск от инсулт, съобщи Лента. При това вероятността от нарушено кръвообращение в мозъка нараства пропорционално на броя изпушени цигари. Изследването обхванало 615 мъже на възраст между 15 и 49 години, които прекарали инсулт през последните 3 години. За сравнение били използвани 530 здрави мъже в същата възрастова група. Доброволците били разделени на няколко групи - пушачи, бивши пушачи и участници, които никога не са пушили. Било взето под внимание колко цигари са изпушвани дневно. Оказало се, че за онези, които изпушват по-малко от 11 цигари дневно, рискът от инсулт е с 46 на сто по-голям, отколкото за участниците, които никога не са имали този вреден навик. Закоравелите пушачи, които ежедневно изпушват две и повече кутии цигари, са с 5 пъти по-голям риск от инсулт. Рискът от инсулт е с 88 на сто по-голям за пушачите, отколкото за онези, които никога не са пушили. Сподели:", "date": "2018.04.20", "title": "ДИМЪТ УБИВА! Пушачите с повишен риск от инсулт"}
{"url": "http://pik.bg/%D0%B3%D0%B0%D0%B2%D1%80%D0%B0-1000-%D0%BB%D0%B2-%D0%B7%D0%B0-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-300-%D0%BB%D0%B2-%D0%B7%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-news744153.html", "text": "Знаете ли колко струва издръжката на един затворник в България? И аз не знаех. Сега обаче темата за затворите и бягствата от тях е актуална и се поинтересувах. И научих, че понастоящем тази издръжка възлиза на 1300 лева месечно. Само за сравнение - основна заплата на професор в най-старото висше училище – Софийския университет, е 916 лева. Със съответните добавки за прослужено време и докторска степен примерно горе-долу като чиста сума стават около 1200 лева. Само с някаква допълнителна работа извън Алма матер професор може да надвиши 1300 лева. За пенсионерите няма какво да говорим. Те едва са живи с по около 300 на месец. А за някои няма и толкова. И това ако не е гавра... Питам аз, каква е тая държава, в която престъпниците са по-важни от възрастните безпомощни хора, работили почтено и съвестно цял живот и обречени в края на дните си на глад, мизерия и забвение. Които не могат да изживеят достойно старините си и карат на кисело мляко и хляб цяла седмица. Истината е, че в държавата цари пълен хаос, а управляващите са коравосърдечни към собствения си народ. Нямат ли малко съвест и милосърдие, за да се погрижат за бедните и бедстващи български пенсионери, които са цяла армия. Вместо това си измиват ръцете, като им подхвърлят по 40 лв. добавки два пъти в годината. Срамота. Сподели:", "date": "2018.04.20", "title": "Гавра! 1000 лв. за затворник, 300 лв. за пенсионер  "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BA%D0%B0%D0%BA-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%E2%80%9E%D1%88%D1%8A-%D0%BF%D0%BE%D0%B4%D0%BC%D0%BE%D0%BA%D1%80%D1%8F%E2%80%9C-%D0%BD%D0%B0%D1%86%D0%B8-news744083.html", "text": "Спасителят на нацията, носителят на новия морал, ред и законност, законодателят на различното, трубадурът на бъдещето, кастинг режисьорът на политиката, учиндолският комедиант Слави Трифонов тези дни пак прави заглавия в жълтите новини и светските хроники. Шоуменът вероятно реши да си даде почивка от мислите за отечеството и инженерните планове за правене на нова партия и записа песен с рапъра Криско. Не можем да отречем - парчето се радва на интерес. За по-малко от месец в „Ютюб“ то вече гони близо 7,5 милиона гледания. В името на спасението на колективната душа на България и малкото ѝ останали мозъчни клетки можем да се надяваме, че една огромна част от кликовете са били просто воайорство, нездрав и палав интерес, опит за измерване на нивото на дебилизация на нацията, нещо като надникване в черната бездна на болезнената трансформация на чалга мисленето в политически процес. В противен случай можем просто да отменим надеждите за светло бъдеще и да налапаме дулото на пистолета още сега, за да се измъкнем по-бързо от този тунел без никакъв изход. Но понеже новоизпеченият политик Трифонов никак не е щедър откъм конкретни идеи, отвъд баналните клишета, с които цяла сюрия от мошеници по време на прехода се опитваха да откраднат и присвоят електорален ресурс, ще си позволим да разглеждаме текста като реална политическа програма. Песента се казва \"Гледай как се прави\" (всъщност реалното произнасяне е \"Глей как се прай\" и заради това оттук нататък ще се съобразяваме с начина, по който се пее реално, а не с литературните фрази) и ни потапя в едно дълбоко блато от емоционален мрак, морална безпътица и похотлив нарцисизъм. Ако преодолеем първоначалното отвращение и махнем за сбогом на здравия разум, ще открием в наратива твърде много конкретика, която, за съжаление, може да бъде пренесена едно към едно в обществените отношения. Текстът започва с преамбюл, изпят директно от Трифонов, нещо като загряване на публиката за първите действия на новата власт, ако успее да издрапа през изборите и да подлъже електоралното тяло. Той гласи следното: Всяка нова партия е задължена да постави въпроса за властта пред себе си, както и да изгради някаква алтернатива. Всякакви уверения за доброто бъдеще на народа са оставени на заден план. Тук целта е властта сама за себе си. Тя е възвеличена до ранг на любов и е обявено, че в случай на нужда ще бъда открадната. И най-важният образ - всеки, който пречи, ще бъде убит. Ако си мислите, че това е преувеличено, просто трябва да си пуснете произволно шоу на Слави. От години насам то се е превърнало не в развлекателна продукция, а в нещо като обществена прокуратура за лично ползване. Не дай си боже, да си сред хората, които са заявили дори и една запетайка несъгласие с Трифонов. Предаването му тогава се превръща в картечница, която стреля на месо и иска кръв. И авторите на програмата не знаят граници в громенето на политическия противник. Всеки ден можете да гледате организирането на медийни екзекуции. Водещият чете с гробовен глас мнението на избраната жертва, а след това сценаристите като наказателна рота зареждат автоматите и искат да леят кръв. Подобно поведение се повтаря и не само в медийна среда. Всеки несъгласен е обявяван за слуга на статуквото и арсеналът срещу него не знае мярка - билбордове, гневни интервюта, градска ирония. С други думи - не можем да твърдим, че в политическата програма \"Глей как се прай\" нещо е преувеличено. Там са описани реални механизми, които отдавна са задействани. В този момент трябва да обърнем внимание и на сценографията на видеото. Тя е от особена идеологическа важност. Там ни се представя Слави Трифонов на нещо като престол, а в краката му се тълпят полуголи мацки. Естетиката е болезнена като шило за лед, забито в окото. Картината не е еротична, а садомазохистична, защото навлизаме в реалните дебри на бъдещото политическо действие. Политическите превъплъщения тук граничат с прозата на маркиз Дьо Сад. Имаме заиграване с първичните инстинкти на избирателите. Народът е оприличен на мацка, която единствено Трифонов и компания могат да ощастливят чрез животински практики. Това с хапането не е новост в политическия инструментариум. Шоуменът отдавна се опитва да изобрази поведението на садо-мазо господар, който единствен владее тайния език и желания на хората. Именно с такава презумпция законодателят на чалгата се появи в политическите процеси, надявайки се, че миналото му ще бъде заличено от безкрайната наглост. Тирадите в стил \"няма такава държава\" са именно хапането. Телевизионното ръмжене всяка вечер също трябва да бъде причислено в този арсенал. Всяко екстремно действие обаче трябва да води към радостен финал. И той се появява в лицето на Спасителя, който единствен може да кротне народа. Ще го прави доволен и така ще го потопи в светло бъдеще, че ще ги издави радостно в него. Това е някаква еротична утопия. Тя обаче издава и класическа идейна импотентност, защото, както ще видим, цялата политическа програма се свежда до физическата възбуда на електората, а знаем, че подобен процес е нетраен и силно ограничен във времето. Така стигаме до една от миникулминациите на текста, ключова за бъдещото разбиране на чалга управлението. В нея имаме и самопризнание за подмяна, макар и изразено в самохвалствен дискурс: Преди да бъде реализиран пътят към властта, народът трябва да бъде подмокрен. Тоест необходимо е на хората да бъде подхвърлена играчка, някакво забранено удоволствие, което да може да ги подготви за процеса на трансформация. И всъщност какво, ако не опит за колективно подмокряне, беше двугодишната сага с прословутия референдум на Слави за идеи, които звучат красиво, но не биха променили абсолютно нищо в безвремието на безкрайния преход. Но автоеротичното удоволствие на инженера на това подмокряне е толкова очевидно, че е брутално неанализируемо. Пред нас имаме лирически герой, който се представя за бог на еротиката, някакъв политически епикуреец, който смята, че цялото битие се свежда до еротичните му фантазии за властта. И това не е поетично преувеличение. На него му е дадена роля и той се вживява като пациент на психиатрия в нея. Оставяме настрани класическите чалга мотиви, поднесени в модерна опаковка - тук ни се разкрива цяла житейска философия. Дай да боднем моментално, пък после ще му мислим какво правим. Жалко за боднатите, разбира се, защото накрая те ще платят сметката. А и срама. На ниво визия няма как да не ни направи и впечатление, че целият клип е изпълнен с продуктово позициониране. Скритата реклама дразни повече от пряката, защото за пореден път създава усещането за някаква гигантска манипулация, заиграване със съзнанието по най-отвратителния начин. Това ни пренася буквално насред самата власт. Тя е описана банално просто: Представете си тази практика, реализирана в управление и в състав на Министерския съвет. На човек неволно му се приисква да емигрира на Марс. Но поднесена ни веднъж, тази програма се нуждае и от хора, които да я реализират. А след като политически законодател ни е бащата на чалгата, то очевидно за министри трябва да търсим плеймейтки, защото в противен случай формулата ще се разпадне и магията ще се изпари. И понеже напоследък е мода са се правят кабинети в сянка, можем да се опитаме набързо да спретнем едно предположение за управленския състав на Слави. Основният изкъртвач, разбира се, вероятно ще вземе министърпредседателското място, защото всичко останало ще му изглежда като конспирация на статуквото. Нека да не забравяме, че Слави Трифонов изпя \"тука със комбайна, на-на-най-на\", значи може да бъде и министър на земеделието, и основен разпределител на еврофондове в сферата. Вицепремиер и министър на финансите задължително трябва да бъда плеймейтката Нора Недкова, която в студиото на Трифонов обяви, че е раздвоена между своите две \"аз\" - сериозната жена и сексуалната такава. Всички бяхме свидетели как Недкова обяви, че макароните са храна за простолюдието, значи е идеална за министър на финансите, които задължително напоследък трябва да носят в себе си презрение към бедните. Иво Сиромахов - министър на отбраната. Все пак всеки, който прочете негова статия, веднага ще си плюе на петите, така че има ли по-голяма гаранция за националната сигурност от такъв човек? Даже НАТО не ни трябва, а може Ердоган да ни поднесе като дар Истанбул и да затвори Турция изцяло в Азия, за да е сигурен, че няма да му се наложи да си общува отблизо с неговата проза. Всеки от сценаристите може да вземе произволен министерски пост. Хората говорят така мъдро и експертно по всеки въпрос, че са направо като дялани камъни. И са пълни с рецепти за оправяне на държавата повече и от произволен шофьор на такси. Родени управленци. И целият този екип си е начертал шокова програма за действие, която дори не е скрита, а ни е описана патетично в целия си блясък: Тъжно и мрачно, дами и господа. Утопията пак се свежда до източване на банките и бягство с няколко милиона. Стремежът на лирическия герой на политическата програма е издигането над закона, защото само то би позволило реализацията на схемите, аферите и фъсването с парите, далече от \"оправеното\", \"изкъртено\" и \"подмокрено\" отечество. Всъщност добре че Трифонов се появи в тази песен. Така поне никой няма да има оправдание, че не е знаел. И че не е разбирал, че алтернативата, която ни се рекламира като нещо суперново, всъщност е пошлата чалга естетика, получила плът и напълнена с инженерен блясък. Ако това е различното, опасявам се, че през цялото време не сме описвали утопия, а мазохистичен кошмар. България обича тази подмяна, а и човекът си го признава в прав текст: Ако това бяха избори за шеф на зоологическа градина или за директор на фолкдискотека, пред нас се намира идеалната кандидатура. Но все ми се струва, че нашите планове за България трябва да са различни, нали? Сподели:", "date": "2018.04.20", "title": "САМО В ПИК И \"РЕТРО\"! Александър Симов с горещ коментар: Как Слави Трифонов „шъ подмокря“ нацията?"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%BE-%D0%B8%D0%B7%D0%B1%D1%80%D0%B0%D0%BD%D0%B8%D0%BA%D0%B0-%D0%BD%D0%B0-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B0%D1%82%D0%B0-%D0%BA%D0%BC%D0%B5%D1%82%D0%B8%D1%86%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-%D0%B4%D0%B5-news743919.html", "text": "Влюбена и щастлива е била кметицата на \"Младост\" Десислава Иванчева, която бе арестувана при зрелищен арест в центъра на София със 70 хил. евро подкуп. От страницата й във Фейсбук става ясно, че избраникът на сърцето й се казва Пепи Иванов, завършил е Софийския и Виенския университети и е работил за италианското посолство у нас. Двамата са пускали общи снимки от новогодишни тържества, а техни приятели са им пожелавали съвместно щастие. Кметицата е била и на Великден с гаджето си в Гърция, става ясно от публикуваните снимки, за които съобщи вчера първо ПИК (ВИЖТЕ В ОЩЕ ПО ТЕМАТА). Едното от кучетата, с които двамата са били на почивка, е на Пепи, другото на Десислава. Двамата са заедно от близо 5 години, но явно още не са се решили да узаконят връзката си. Сподели:", "date": "2018.04.20", "title": "ЕКСКЛУЗИВНО И САМО В ПИК! Ето го избраника на сърцето на арестуваната кметица на \"Младост\"! Десислава Иванчева била влюбена и щастлива! (СНИМКИ)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B5%D1%81%D0%BA%D0%BF%D0%B5%D1%80%D1%82%D0%B8-%D0%BF%D0%BE-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D1%8F%D1%82-%D0%B5-%D0%B2%D1%80%D0%B0%D0%B3-news744212.html", "text": "Врагът за тях е полицаят. По посока на полицейските сили се хвърлят ракети, бомбички. Това каза по БНТ генерал Васил Василев по темата за борба с футболното хулиганство. Темата отново стана актуална, след като в сряда фен на Левски хвърли бомба и почти ослепи полицайка, грижеща се за охраната на дербито с ЦСКА-София. \"Арестувани има много. Те ги съдят по Закона за футболното хулиганство. Има присъда, че три години не може да влиза на стадиона. Този закон е административен. На следващия мач обаче той пак е на стадиона. Отговорът е прост – няма контрол. Влизат на мачовете с качулки\", заяви още генерал Василев. \"Имаме хроничен недостиг на охрана. В Закона за провеждане на спортни мероприятия има член 20, в който се казва какво се забранява да се вкарва на стадиона. Пиротехниката е вкарвана контролирано от полицията за хореографиите. С факла могат да ви изгорят. Кой прави проверката? Длъжностни лица нарушават закона в различните му аспекти\", коментира другият гост в студиото Богдан Милчев. \"Бомба уби човек - помните Младен, бомба обезобрази едно момиче. Има и други хора, които не се споменават. На стадиона влизат артилерийски димки\", подкрепи го генерал Василев. \"Полицаите са длъжни да заловят този, защото това е професионална чест\", отсече Василев. Милчев го подкрепи: \"В СДВР работят на европейско ниво за футболното хулиганство. Много добре са подготвени. Съвсем скоро ще има резултат, сигурен съм\". Сподели:", "date": "2018.04.20", "title": "ГОРЕЩА ТЕМА! Ескперти по сигурността: На стадиона полицаят е враг"}
{"url": "http://pik.bg/%D0%B3%D0%B5%D0%BD%D1%81%D0%B5%D0%BA%D1%8A%D1%82-%D0%BD%D0%B0-%D0%BD%D0%B0%D1%82%D0%BE-%D0%B7%D0%BE%D0%B2%D0%B5-%D0%B3%D1%8A%D1%80%D1%86%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-%D1%81%D0%B0%D0%BC%D0%B8-%D0%B4%D0%B0-%D1%80%D0%B5%D1%88%D0%B0%D1%82-%D1%81%D0%BF%D0%BE%D1%80%D0%BE%D0%B2%D0%B5%D1%82%D0%B5-%D1%81%D0%B8-news744030.html", "text": "Генералният секретар на НАТО Йенс Столтенберг призовава Гърция и Турция сами да решат споровете помежду си, съобщава гръцкият в. \"Та неа\", като сравнява поведението на Алианса с това на Пилат Понтийски. \"Както е известно, между двете страни има различия, призовавам Турция и Гърия да решат споровете си в дух на добросъседство и в рамките на двустранни срещи\", казал Столтенберг в отговор на въпрос на атинския вестник по време на официалната си визита в Хага, предаде БТА. Столтенберг изключил вероятността от намеса на НАТО в уреждането на гръцко-турските спорове. \"Не мисля, че ще е полезно НАТО да навлезе в конкретните спорове, които будят проблеми. А те трябва да бъдат решени от Гърция и Турция\", казал генералният секретар на НАТО. \"Гърция и Турция са две ценни съюзнички и членки на Алианса, които по различен начин допринасят с участието си в мисиите, операциите и колективната ни отбрана, което ние приветстваме\", допълнил Столтенберг. Сподели:", "date": "2018.04.20", "title": "Генсекът на НАТО зове Гърция и Турция сами да решат споровете си"}
{"url": "http://pik.bg/%D1%81%D0%B5%D0%BC%D0%B5%D0%B9%D0%BD%D0%B8-%D0%B2%D0%BE%D0%B9%D0%BD%D0%B8-%D0%B2-%D0%BF%D0%B5%D1%82%D1%80%D0%B8%D1%87-%D0%B1%D0%B0%D1%89%D0%B0-%D0%B8-%D1%81%D0%B8%D0%BD%D0%BE%D0%B2%D0%B5-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B1%D0%B5%D0%B7%D0%B7%D0%B0%D1%89%D0%B8%D1%82%D0%BD%D0%B8-%D0%B6%D0%B5%D0%BD%D0%B8-%D0%B2-%D0%B4%D0%BE%D0%BC%D0%B0-%D0%B8%D0%BC-%D0%B8%D0%B7%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D0%BA%D1%8A%D1%89%D0%B0%D1%82-news744043.html", "text": "Вражда между две фамилии в Петрич взе застрашителни размери завчера и приключи с арести. Битката в тлеещата от години фамилна война премина през бой, счупени прозорци на автомобили, изпотрошена покъщнина и приключи с арести. Всичко това се разигра в рамките на 2 дни, предава struma.com. Страховитата битка започнала, когато в дома на Марияна А. нахълтали баща и синове Пандови и я пребили пред очите на майка ѝ и 11-годишният ѝ син, заради стара вражда. Виждайки в какво състояние е майка му, по големият син на Мариана, който се прибрал след нападението, грабнал бухалката, за да защити майка си, и според полицията, изпотрошил стъклата на прозорците на автомобилите на Пандови, паркирани пред къщата им. Последвал ответен удар. Тримата мъже от фамилия Пандови се върнали в къщата на Мариана в 4 сутринта вчера, нахълтат с взлом в дома ѝ и започнали да трошат покъщнината ѝ. В това време, уплашени, Марияна, майка ѝ и детето й се заключили в една от стаите. Извикана е полиция. Вчера бе арестуван синът на Мариана, Димитър, уличен в погром върху автомобилите на Пандови, а в късния следобед в полицията бяха доведени и мъжете, изпотрошили къщата на Мариана. Какъв е мотивът за тази ожесточена вражда полицията изяснява. Участниците в баталните сцени ще бъдат вкарани в съда за увреждане на имущество. Сподели:", "date": "2018.04.20", "title": "Семейни войни в Петрич! Баща и синове нападнаха беззащитни жени в дома им, изпотрошиха къщата"}
{"url": "http://pik.bg/%D1%81%D0%B5%D0%B4%D0%BC%D0%BE%D0%BA%D0%BB%D0%B0%D1%81%D0%BD%D0%B8%D1%87%D0%BA%D0%B0-%D0%B1%D0%B8%D0%B5-%D1%81%D0%BA%D1%83%D0%B1%D0%B5-%D0%B8-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D1%81%D1%8A%D1%83%D1%87%D0%B5%D0%BD%D0%B8%D1%87%D0%BA%D0%B0-%D1%86%D0%B5%D0%BB%D0%B8%D1%8F%D1%82-%D0%BA%D0%BB%D0%B0%D1%81-%D0%B3%D0%BB%D0%B5%D0%B4%D0%B0-%D0%B8-%D1%81%D0%BD%D0%B8%D0%BC%D0%B0-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B2%D0%B8%D0%B4%D0%B5%D0%BE-news744218.html", "text": "Агресия заради момче прояви седмокласничка от Основно училище „Васил Левски” в Ловеч. Това стана известно от социалните мрежи, където две клипчета на ситуацията предизвикаха множество коментари. „Героините” са Бистра и Даяна. Ученички, които по думите на директора на най-голямото училище в града Илица Петрова досега не са създавали проблеми. Агресивно настроена вчера в междучасието след четвъртия час е била Даяна. След обидните думи и крясъци Бистра, видимо разстроена, както се вижда се от клиповете, излетява от класната стая. Среща се с Илица Петрова и думите на момичето пред директора са, че Даяна я е била. Веднага класният ръководител вика и Даяна и води двете момичета при педагогическия съветник, където отива и Петрова. Още там ученичките се разбират, прегръщат се, извиняват се за това, което са направили. „Ясно показаха, че осъзнават грешката си”, коментира пред \"Дарик\" директорът на ОУ „Васил Левски”. Същия ден е разговаряно с майката на Даяна, а днес – с родителите на Бистра. Според Петрова днес момичетата вече са в нормални отношения. До този момент обаче Илица Петрова не знае, че ситуацията е заснета с мобилни телефони. Разбира това от социалните мрежи. „Имам вече информация кой е снимал. Извикахме родителите и на двете момчета, заснели с телефоните си инцидента. Обяснихме им, че вместо да снимат, е трябвало да помогнат, защото вече не са толкова малки деца. Най-малкото е можело да разтърват двете момичета”, каза директорът. Има съгласие от страна на родителите и на четирите деца – двете момичета и двете момчета, педагогическият съветник да работи със седмокласниците. Наказания ще има, посочи Илица Петрова, те ще са по предложение на класния ръководител. Сподели:", "date": "2018.04.20", "title": "Седмокласничка бие, скубе и заплашва съученичка, целият клас гледа и снима (ШОКИРАЩО ВИДЕО)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%85%D0%BE%D1%80%D0%B8%D0%B7%D0%BE%D0%BD%D1%82---%D0%B2%D0%B5%D0%B4%D0%BE%D0%BC%D1%81%D1%82%D0%B2%D0%B5%D0%BD%D0%B0%D1%82%D0%B0-%D1%80%D0%B0%D0%B4%D0%B8%D0%BE-%D1%82%D0%BE%D1%87%D0%BA%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D1%8A%D1%80%D0%B8-%D0%B8-%D0%B7%D0%B5%D0%BB%D0%B5%D0%BD%D0%B8-news744130.html", "text": "Така нареченото обществено радио - БНР, което се издържа с 55 млн. лв. от бюджета на страната, са го превърнали в медия на протестъри и зелени, недоволстват слушатели. Последен пример е от днес, който се коментира широко в социалните мрежи. Репортерката Силвия Великова се държи в ефир все едно е адвокат на взелата подкуп от 70 000 евро зелена кметица на Младост. В пълна защита на Иванчева са водещите и редакторите от предаването, което върви в момента \"Хоризонт за вас\". Директните включвания от Съдебната палата се превръщат в откровена защита на получилата подкуп кметица, коментират още слушатели. Приоритетно се цитират нейните думи от съда, че видите ли тя нищо не е вземала, а ръцете и светили защото била докоснала случайно един лист хартия. \"Отдавна БНР няма обществени функции. То е парцелирано на две. Сутрин се канят само соросоидизелени и протестъри. След обяд е времето на Волгин и русофилската антиевропейска пропаганда. Генералният директор Александър Велев е една пионка на двете групи. Но от това страдат не само слушателите, но и журналистиката\", убедени са слушатели. Сподели:", "date": "2018.04.20", "title": "СКАНДАЛ! \"Хоризонт\" - ведомствената радио точка на протестъри и зелени"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%87%D0%BE%D0%B2%D0%B5%D0%BA-%D0%BD%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%BE%D1%85%D0%BB%D1%83%D0%BF%D0%B2%D0%B0%D1%82-%D0%BA%D1%80%D0%B0%D1%8F-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81-news744091.html", "text": "Ушите и очите на бившия президент Росен Плевнелиев в \"Демократична България\", създадена от ДСБ, \"Да, България\" и \"Зелените\", Пламен Русев ще засенчи официалните церемонии по края на българското европредседателство с мащабното си събитие \"Webit\", което ще се състои между 25 и 27 юни в София. Това научи ПИК от отлично информирани източници. На него ще бъдат поканени около 15 300 високопоставени личности в Европейския съюз и от целия свят срещу приблизителната сума от 10 милиона евро, които Пламен Русев и ортаците му в инициативата ще смъкнат от гостите на инициативата, призвана да се занимава с дигиталното бъдеще на Европа. Организаторите твърдят, че сред тях ще има премиери, министри, еврокомисари и кметове от Европа. В сайта, разграсяващ условията за участие във форума, е обявено, че той ще се проведе под патронажа на Европейската комисия, българското правителство, макар сред изброените ВИП лица да няма нито един представител на кабинета, и Столична община. Загриженият за дигиталното бъдеще на Европа Пламен Русев е развъртял як алъш-вериш с желаещите да се включат в инициативата. За целта те са разделени на три категории, които трябва да се сдобият с \"билети\" на различна стойнойст. Най-евтините са 228 евро, среден клас струват 288 евро, а \"платинените\" са на стойност 1440 евро. Брояч в сайта, обявяващ за събитието, съобщава, че тези цени ще важат броени часове, а след това рязко ще поскъпнат, също като билетите на самолетните компании. Освен това става ясно, че ако един, закупил билет за участие в събитието, намерил още 10 души да платят яките суми, ще получи отстъпка. Според бройката на участниците в различните категории, посочена от организаторите, средната цена на човек възлиза на над 650 евро. Срещу най-евтините и средния клас билети участниците ще могат само да посещават събитията в рамките на фестивала, както са го нарекли организаторите, и да присъстват на два официални коктейла по откриването му. По-привилегировани  с \"платинените\" билети ще имат честта да обядват и вечерят с по-първи хора, след които обаче са посочени само двама - българският еврокомисар Мария Габриел и столичния кмет Йорданка Фандъкова. Не е ясно какво може да включва менюто за два обяда и две вечери срещу близо 3000 лева на човек. Черешката на тортата само за \"платинените\" гости е замислената среща с президента Румен Радев, но и тя е само с покани. Мястото на събитието все още не е обявено, но най-вероятно ще се състои в \"Експоцентър\" или в едно от любимите места на Плевнелиев - Технопарк \"Джон Атанасов\". Събитието е рекламирано в отбрани медии. Схемата на промоутърските напъни на Пламен Русев е добре позната от срещите, които олигарха Иво Прокопиев организира всяка година за бизнеса и премиера и президента на държавата. Поканените там също плащат такси между 300 и 500 лева и също получават луксовен обяд в бившия хотелл \"Шератон\", днешен \"Балкан\". От \"ивентите\" на Пламен Русев става ясно, че целият кръг около подсъдимия оригарх Прокопиев върти далавери от лобистка и посредническа дейност, като търгува влиянието от контактите на такива форуми, за да се облаготелства от жадните за паркетна слава и престиж хора. Сподели:", "date": "2018.04.20", "title": "РАЗКРИТИЕ НА ПИК! Човек на Плевнелиев и президентът Румен Радев похлупват края на европредседателството срещу 10 милиона евро от елита по схемата на Прокопиев"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%8F%D1%82-%D0%BA%D0%B0%D1%81%D0%BE%D1%80%D0%B0%D0%B7%D0%B1%D0%B8%D0%B2%D0%B0%D1%87-%D0%B8%D0%BB%D0%B8%D1%8F%D0%BD-%D0%BD%D0%B5-%D1%81%D1%8A%D0%BC-%D1%87%D0%B8%D1%82%D0%B0%D0%B2-%D1%87%D0%BE%D0%B2%D0%B5%D0%BA-%D0%BD%D0%BE-%D0%BD%D0%B5-%D1%81%D1%8A%D0%BC-%D0%B8%D0%B7%D0%B2%D1%8A%D1%80%D1%88%D0%B8%D0%BB-%D1%82%D0%BE%D0%B2%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5-news744229.html", "text": "„Може да не съм читав човек, да съм осъждан, но това престъпление не съм го извършвал. Невинен съм”. С тези думи започна делото за гледане на мярката за неотклонение на Илиян Керин, обвинен в кражба на 72 хил. лева от къщата за гости на бургаския бул. „Демокрация” – „Гран Виа”. Според прокуратурата са налице достатъчно доказателства като ДНК експертиза и свидетелски показания, които категорично посочват, че Керин е извършител на деянието. Илиян избухна в залата, поиска думата на няколко пъти от съдия Анатоли Бобоков, за да обясни какво според него се е случило, разказва \"Флагман\". „Бих в хотела предния ден. Познавам всички, които работят там, жената на бара ме разведе да ми покаже кое къде е. Каква е тази ДНК експертиза? Мой приятел живее на гърба на хотела и често се събираме да играем карти у тях”, посочи още Керин. По думите на неговия защитник Веселина Василева след като Керин е бил задържан след мащабната акция на ОД на МВР, са претърсени около 5 жилища, обискирани са няколко лица и коли, и са разпитани достатъчно свидетели, от които обаче нито един не е посочил, че Керин би могъл да извърши този обир. Прокуратурата обаче контрира, че Илиян трябва да бъде запостоянно задържан, тъй като престъплението е извършено в условията на опасен рецидив. „Нито в него, нито в домовете или колите са открити тези пари. Още повече те са били различна валута-долари и такива. Неговата приятелка е посочила, че в деня на обира, както и преди това е била с него по  време на празничните дни. Няма никакви доказателства, а по-скоро обосновани предположения”, каза пред съда защитникът на Керин адвокат Василева. Тя поиска от съда мярка домашен арест, за да бъде спокоен съдът, че той няма да извърши ново престъпление или да укрие. 39-годишният Илиян Керин в момента живее при приятелката си с нейното дете на ул. Батак в жк.”Лазур”. По лична карта адресът му е в блок 4 в същия комплекс. Има дъщеря от бившия си брак. През 2014 година е бил осъждан и лежат 1 година зад решетките. Съдът обаче  не се повлия от бурните обяснения на Керин и реши да го остави в ареста. Сподели:", "date": "2018.04.20", "title": "Задържаният касоразбивач Илиян: Не съм читав човек, но не съм извършил това престъпление"}
{"url": "http://pik.bg/%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D1%84%D0%B8%D1%80%D0%BC%D0%B8-%D0%B7%D0%B0-%D0%BD%D0%B5%D0%B8%D0%B7%D0%BF%D0%BB%D0%B0%D1%82%D0%B5%D0%BD%D0%B8-%D0%B7%D0%B0%D0%BF%D0%BB%D0%B0%D1%82%D0%B8-news744110.html", "text": "Главната инспекция по труда (ГИТ) проверява фирма заради неизплатени възнаграждения. Проверката в предприятие за телекомуникационна техника започнала още на 13 март след подаден сигнал за нарушения. Само месец след първия сигнал служителите излязоха на протест заради неизплатени заплати и обезщетения. Налага се изследване на огромен обем документи, тъй като само през месеците февруари и март са освободени около 260 служители на дружеството. Има и около 170 непрекратени договора, обясняват от ГИТ. В сигналите се посочва, че на лицата не са изплатени уговорените трудови възнаграждения за февруари и март 2018 г., бонуси, обезщетения за неизползван платен годишен отпуск, за неспазено предизвестие, което е уговорено за срок от три месеца за двете страни, както и за неоформяне на трудови книжки. До момента Инспекцията по труда е установила, че не са изплатени трудовите възнаграждения за февруари на обща стойност 230 000 лв., което е следвало да бъде направено до 25 март 2018 г. Уговорената периодичност за изплащане на възнагражденията е до 25-о число на месеца, следващ месеца на полагане на труда. Все още не са изготвени и предоставени платежни ведомости за март, тъй като не е изтекъл срокът за изплащане на възнагражденията, който е до 25 април. В правомощията на Инспекцията по труда е да задължи работодателя чрез задължително за изпълнение предписание да изплати забавените възнаграждения в определени срокове, както и да му бъде потърсена административно-наказателна отговорност. В случай че дружеството попадне в хипотезата да дължи възнаграждения на поне една трета от работниците и служителите си за поне два месеца, ще бъде упражнено и правомощието на Инспекцията да внесе съдебен иск за откриване на производство по несъстоятелност. Според уговорената периодичност на изплащане на възнагражденията, работодателят ще бъде в двумесечна забава на заплатите за февруари от 26 май. Благодарение на Инспекцията по труда от началото на годината са изплатени 9.3 млн. лв. забавени възнаграждения и обезщетения. Сподели:", "date": "2018.04.20", "title": "Проверяват фирми за неизплатени заплати"}
{"url": "http://pik.bg/%D0%B2-%D0%B1%D0%BD%D1%80-%D0%B7%D0%B0-%D0%B5%D0%B4%D0%BD%D0%B8-%D0%B7%D0%B0%D0%BF%D0%BB%D0%B0%D1%82%D0%B8-5000-%D0%B7%D0%B0-%D0%B4%D1%80%D1%83%D0%B3%D0%B8-500-news744231.html", "text": "В БНР журналисти като Силвия Великова, Ирина Недева, Таня Величкова, Петър Волгин и редица други вземат над 5000 лева заплата, твърдят техни колеги. Подобни, а и по-големи пари взима и Генералният директор Александър Велев. Тези възнаграждения са по-големи от заплатите на президента и министър председателя. Същевременно музикантите от съставите към БНР получават мизерни възнаграждения. И то при субсидия от държавата за над 55 милиона лева. Къде отиват тези пари, никой не знае. Отделно БНР има приходи от реклами. Защо при тези приходи музикантите бедстват не е ясно. Повече в светлината на прожекторите е била Българска национална телевизия, БНР винаги е в периферията. Там се бият няколко групи. Битката освен за пари е и за влияние. Кръговете около Силвия Великова и Петър Волгин си делят радиото. Но стане ли въпрос за европари и хонорари застават заедно. За сметка на тях, музикалните състави са обречени на мизерия. По тази причина от 23 април те започват ефективни стачни действия за увеличение на заплатите им. Сподели:", "date": "2018.04.20", "title": "В БНР за едни заплати 5000, за други 500"}
{"url": "http://pik.bg/%D0%B4%D0%B0%D0%BD%D1%8A%D1%87%D0%BD%D0%B8-%D0%BE%D1%82%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B7%D0%B0-%D0%B8%D0%B7%D0%BC%D0%B0%D0%BC%D0%B8-%D1%81-%D0%B3%D0%BE%D1%80%D0%B8%D0%B2%D0%BE-news744015.html", "text": "Съдът отмени данъчна санкция от 150 000 лв. глоба на разложка фирма, зареждала с горива хотели в Банско. „Маунтин мениджмънт” ООД на Цветан и Светлина Манови, специализирана в менажиране на хотели, е санкционирана 3 пъти по 50 000 лв. от НАП. Фирмата попадна в полезрението на данъчните, които при насрещна проверка установили, че дружеството е получило течни горива за хотелските комплекси „Маунтин парадайз” и „Сънрайз“ в Банско, които били освободени от потребление, тъй като не се ползвали за търговия, а за собствени нужди. Доставките обаче не били регистрирани в електронната система с фискална памет на НАП. Наред с това фирмата не е спазила изискването в Закона за акцизите и данъчните складове да внесе обезпечение  от 50 000 лв., ако стойността на горивото надхвърля 25 000 лв., съобщава Струма БГ. Тези нарушения са констатирани за три месеца на 2017 г., заради което на дружеството са съставени 3 отделни акта, въз основа на които директорът на НАП е наложили 3 имуществени санкции по 50 000 лв. Управителите на разложката фирма оспорили наказанията в Районен съд – Благоевград, като делата са разгледани от различни съдии. Санкциите са отменени на процесуално основание – непълнота при описание на нарушението и разминаване в правните текстове в административните актове и наказателните постановления. Отделно от това имало противоречия и във фактическата обстановка. Горивото – течен газьол, било ползвано за отопление на хотелите и басейните, а не за зареждане на автомобили, както пишат данъчните, тъй като фирмата не е извършва транспортна дейност. Съдите отбелязват, че от 1 януари 2018 г. е влязла в сила нова разпоредба от ЗДДС, с която лице, което не е земеделски производител и извършва зареждане с течни горива на превозни средства, машини, съоръжения или друга техника, регистрирано по съответния ред, за собствено потребление, отпада задължението за предоставяне на обезпечение на НАП. Решенията подлежат на обжалване пред Административен съд. Сподели:", "date": "2018.04.20", "title": "Данъчни \"отстреляха\" бизнесмен за измами с гориво"}
