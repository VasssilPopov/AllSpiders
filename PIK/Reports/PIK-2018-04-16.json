{"url": "http://pik.bg/%D1%80%D0%B5%D0%BA%D0%BE%D1%80%D0%B4-7-%D0%B3%D0%BE%D0%B4%D0%B8%D1%88%D0%B5%D0%BD-%D0%B8%D0%B7%D0%BA%D0%B0%D1%87%D0%B8-%D0%BA%D0%B8%D0%BB%D0%B8%D0%BC%D0%B0%D0%BD%D0%B4%D0%B6%D0%B0%D1%80%D0%BE-news743101.html", "text": "Седемгодишният алпинист Саманю Потхураджу от Хайдерабад изкачи най-високата планина в Африка – Килиманджаро. Планината има няколко върха, но най-високият от тях е Ухуру (5895 м) и точно него е изкачило момчето, съобщава телевизия Ен Ди Ти Ви. Изкачването е започнало на 29 март и завършило на 2 април, а след това хлапето-алпинист се върнало в Индия. Той стигнал до върха с националния си флаг и го поставил там. „Беше дъждовен ден. Малко ме беше страх, краката ме боляха, спрях да почивам по средата та пътя, но после стигнах до върха - разказва момчето и допълва. – Обичам, когато има много сняг. Затова реших да отида на Килиманджаро.“ В похода го придружавали майка му, треньорът му и още един алпинист. Сега детето планира да замине за Австралия, за да покори и най-високия връх там, Косцюшко. Майка му заяви през индийски медии, че Саманю мечтае да постави световен рекорд по брой на върховете, покорени от дете на неговата възраст. Сподели:", "date": "2018.04.16", "title": "РЕКОРД! 7-годишен изкачи Килиманджаро"}
{"url": "http://pik.bg/%D0%B1%D0%B4%D0%B6-%D0%BF%D0%BE%D1%80%D1%8A%D1%87%D0%B0-%D0%BD%D0%BE%D0%B2%D0%B8-%D1%81%D0%B5%D0%B4%D0%B0%D0%BB%D0%BA%D0%B8-%D0%B7%D0%B0-%D0%BC%D0%B0%D1%88%D0%B8%D0%BD%D0%B8%D1%81%D1%82%D0%B8%D1%82%D0%B5-news743098.html", "text": "БДЖ обяви, че започва поетапно да сменя седалките на машинистите. Новината идва, след като в мрежата и в медиите бяха разпространени кадри на изключително мизерните условия на труд на хората от професията. На сайта на компанията бе публикувана и снимка на нова седалка с цикламена плюшена дамаска. До момента такива са били монтирани в 26 локомотива. Поръчани са и 40 нови стола за помощник-машинистите, а до две седмици се очаква да бъдат изработени общо 120 броя за тях плюс нови 70 за машинистите. Оборудването на локомотивите с нови седалки е част от програмата за подобряване на условията на труд, която мениджърския екип на националния железопътен превозвач изпълнява, допълват от \"БДЖ - пътнически превози\" ЕООД. Компанията съобщава, че през последните години е ремонтирала 16 сгради в цялата страна, от които стаи за почивка, общи помещения и ремонтни халета. През 2018 г. са предвидени ремонти на още 8 сгради, като до края на годината ще бъде подменено вътрешното обзавеждане на всички стаи за почивка. Сподели:", "date": "2018.04.16", "title": "БДЖ поръча нови седалки за машинистите"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B5%D0%BC-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-%D0%BE%D1%82-%D1%80%D1%83%D1%81%D0%B8%D1%8F-%D0%B7%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D1%81%D0%B8-%D0%B2-%D1%81%D0%B8%D1%80%D0%B8%D1%8F-news743123.html", "text": "Израел няма да приеме ограничения за своите \"действия\" в Сирия от Русия или от която и да било друга страна. Това заявява министърът на отбраната Авигдор Либерман, цитиран от БГНЕС. \"Ние ще запазим пълна свобода на действие и няма да приемем каквито и да било ограничения, когато става дума за защита на нашите интереси в областта на сигурността\", каза Либерман в телевизионно интервю. Той отново обвини основния враг на Израел, Иран, че се опитва да укрепи военните си позиции в съседна Сирия. \"Няма да толерираме засилването на иранската военна сила в Сирия под формата на военни пристанища и летища и разполагането на оръжия там\", каза Либерман. На 9 април седем ирански военнослужещи бяха сред 14-те убити при въздушния удар срещу базата на ВВС Т4 в Сирия, като Иран и Русия обвиниха Израел за атаката. Руският президент Владимир Путин призова израелския премиер Бенямин Нетаняху да не предприема никакви действия, които биха могли допълнително да дестабилизират ситуацията в Сирия. Израел се опита да избегне прякото участие в гражданската война в Сирия, но призна за опитите си да ограничи доставките на оръжие за ливанската шиитска групировка \"Хизбула\", която е един от основните му врагове. „Хизбула“, също като Иран и Русия, подкрепя сирийския президент Башар ал-Асад във войната. Нетаняху изрази \"пълна подкрепа\" за ударите, извършени от САЩ през уикенда срещу Сирия заради предполагаемата употреба на химическо оръжие. Сподели:", "date": "2018.04.16", "title": "Израел: Няма да приемем ограничения от Русия за действията си в Сирия "}
{"url": "http://pik.bg/%D0%BF%D1%80%D0%B0%D1%81%D0%BA%D0%BE%D0%B2%D0%B8-%D1%87%D0%B5%D1%80%D0%B5%D1%88%D0%B8-%D0%B8-%D0%BA%D0%B0%D0%B9%D1%81%D0%B8%D0%B8-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B8-%D0%BE%D1%82-%D1%81%D0%BB%D0%B0%D0%BD%D0%B0-news743122.html", "text": "20-30% от овошките в Сливенско са попарени от слана. Поразени са предимно ранноцъфтящите сортове овошки - праскови, кайсии и череши, съобщиха от сдружение „Българска праскова\", цитирани от Дарик. Не по-малко опасни от сланите са градушките, като тази през юни 2016 г. Тогава пораженията при прасковите на места са достигнали 40%. „Застраховането на продукцията не е особено ефективно, защото застрахователите не желаят да сключват полици преди месец май, когато основните поражения от атмосферните влияния вече са нанесени“, коментира членът на сдружение „Хаджи Димитър“ Петър Байчев. Тази година Сливенско пострада особено силно заради силното застудяване и температури около - 17 градуса по поречието на река Тунджа. Повторила се е ситуацията от края на 80-те години на миналия век, когато в Сливенско са били изрязвани цели градини заради измръзване на дърветата. Сега производителите на праскови край Тунджа отчитат до 100% пропаднали площи. Те ще получат компенсация от Министерството на земеделието и храните. От областна дирекция „Земеделие и гори“ припомнят, че Фонд „Земеделие“ покрива до 65% от стойността на застрахователната премия на земеделската продукция. Сподели:", "date": "2018.04.16", "title": "Праскови, череши и кайсии застрашени от слана "}
{"url": "http://pik.bg/%D0%B1%D0%B5%D0%B7-%D0%BD%D0%B5%D0%B4%D0%BE%D0%B8%D0%B7%D0%BA%D0%B0%D0%B7%D0%B0%D0%BD%D0%B8-%D0%B6%D0%B5%D0%BB%D0%B0%D0%BD%D0%B8%D1%8F-%D1%82%D0%BE%D0%B2%D0%B0-%D1%81%D0%B0-%D0%BF%D0%B5%D1%82%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%B0-%D0%BD%D0%B0-%D0%B4%D1%83%D1%85%D0%BE%D0%B2%D0%BD%D0%B8%D1%8F-%D1%81%D0%B5%D0%BA%D1%81-news742976.html", "text": "Що е то духовен секс и каква е тайната за постигането му? Без завоалирани реплики, недоизказани желания, загатвания и прочие. Духовният секс в голяма степен започва първо от общуването. Ако двама души не са готови да комуникират по темата за секса, то духовният секс е нещо невъзможно за тях. Не забравяйте, че партньора ви не може да чете мислите ви и няма да му е лесно да отгатне, че обожавате да ви целуват по врата или си падате по секса отзад. А вашето очакването той да чете мисли обикновено води до изнервеност, която съсипва секса. Живейте в настоящето, бъдете тук и сега, в леглото в секси поза с партньора ви. Забравете за всичко друго - за домакинстването, за това че трябва да си запазите час за гинеколог, за мейла, който не изпратихте днес, а трябваше. Страничните мисли са най-големия враг, за да бъде секса изведен наистина на едно по-високо ниво, така че да не бъде само физическо усилие, а духовно преживяване. Именно този секс обещава завърпек с разтърсващ оргазъм. Забравете за това как трябва или не трябва да се случват нещата. Сексът не трябва да е по сценарий, защото тогава се губи страстта. Отдайте се на момента и се водете от партньора си. Ако ви метне на дивана в хола не мислете за това, че трябва да стигнете до спалнята, защото именно там ви се получава най-добре секса и ви е най-комфортно. Забравете за всички тези привички и извадете непредубеденото си първично Аз на показ. Не става въпрос само за критика в леглото, но и въобще за критиката във връзката ви. Тя убива специалната връзка между двама души и съсипва и сексуалния им живот неусетно. Престанете да правите забележка къде си е събул гащите и чорапите, не секвайте ентусиазма му, ако е малко по-непохватен, груб или нещо друго. Липсва ли доверие сексът може да бъде всякакъв, но не и духове. Трябва да имате доверие помежду си, за да успеете да се отпуснете и да знаете, че краят ще е съвършен. Сподели:", "date": "2018.04.16", "title": "Без недоизказани желания! Това са петте правила на духовния секс"}
{"url": "http://pik.bg/%D1%87%D0%B0%D0%B2%D1%83%D1%88%D0%BE%D0%B3%D0%BB%D1%83-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D0%BD%D0%B8-%D1%81-%D1%80%D1%83%D1%81%D0%B8%D1%8F-%D1%81%D0%B0-%D0%BF%D1%80%D0%B5%D0%BA%D0%B0%D0%BB%D0%B5%D0%BD%D0%BE-%D1%81%D0%B8%D0%BB%D0%BD%D0%B8-%D0%B7%D0%B0-%D0%B4%D0%B0-%D0%B1%D1%8A%D0%B4%D0%B0%D1%82-%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%82%D0%B8-%D0%BE%D1%82-%D0%BC%D0%B0%D0%BA%D1%80%D0%BE%D0%BD-news743118.html", "text": "Връзките на Турция с Русия са прекалено силни, за да бъдат прекъснати от френския президент Еманюел Макрон, заяви министърът на външните работи на Турция Мевлют Чавушоглу, след като френският държавен глава изрази мнение, че подкрепата на Анкара за ударите в Сирия е показала, че тя се е „отделила“ от Русия, пише електронното издание на турския ежедневник \"Йени Шафак\", цитирано от Фокус. „Изявленията на френския президент бяха опровергани от различни страни. Очакваме изявления, които подхождат на един президент. Преди тристранната среща на върха за Сирия в Анкара (между Русия, Турция и Иран – бел. ред. ), Макрон каза, че иска да се включи. Нашият президент (Реджеп Таийп Ердоган) се обади на (президента на Иран Хасан) Роухани и (президента на Русия Владимир) Путин. Русия прие, а Иран искаше първо да се проведе тристранна среща на върха, а след това и среща 3+1. Когато той (Макрон) не бе включен в тристранната среща, той не пожела да дойде. Ние не трябваше да бъдем предизвиквани да обясняваме всичко това, но истината трябва да бъде казана“, заяви Чавушоглу. В хода на съвместната пресконференция с генералния секретар на НАТО Йенс Столтенберг в Анкара, турският дипломат добави, че отношенията на Анкара с Москва не са алтернатива на връзките с НАТО, Франция и САЩ. Турското издание припомня, че коментарите на турския външен министър са в реакция на признанието на Макрон, че ударите на Франция, Великобритания и САЩ са целели да развалят отношенията между Турция и Русия. „С тези удари ние разделихме руснаците и турците в отношението им към тях. Турците осъдиха химическите оръжия“, е заявил Макрон в интервю пред френски медии. Сподели:", "date": "2018.04.16", "title": "Чавушоглу: Връзките ни с Русия са прекалено силни, за да бъдат прекъснати от Макрон"}
{"url": "http://pik.bg/e%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%BE-%D0%BC%D0%B8%D1%82%D0%B8%D1%87%D0%BD%D0%B8%D1%8F-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D0%BD%D0%B0-%D0%B8%D0%B2%D0%B0%D0%B9%D0%BB%D0%B0-%D0%B1%D0%B0%D0%BA%D0%B0%D0%BB%D0%BE%D0%B2%D0%B0-%D0%B2%D0%B8%D0%B6%D1%82%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0-news743093.html", "text": "Ето го мъжа, който плени сърцето на Ивайла Бакалова! ПИК се добра до ексклузивна снимка на бизнесмена Веселин Денков и една от най-красивите носителки на титлата \"Мис България\" от юбилея му, който продължи три дни и три нощи миналата седмица! Както съобщи първо светското предаване на ПИК TV в събота, специални за тържествата в София от Америка пристигнаха царете на фламенкого \"Джипси Кингс\". Световноизвестните музиканти свириха на рожденика Денков и ВИП-гостите му в стопанисвания от него ресторант в полите на Витоша - \"Воденицата\". Друга група бизнесменът е събрал на софра в ресторант \"Лебед\" край Панчаревското езеро. Най-грандиозният купон обаче се е вихрил в четвъртък вечерта в зала \"София\" на хотел \"Маринела\", където близо 300 гости поляха 50-ия юбилей на Денков. Сред гостите папараците на \"Жълтите новини\" забелязаха Марта Вачкова, Владо Пенев, Гого Лозанов, Жени Калканджиева и Тачо, и разбира се, близкия приятел на Бакалова - Азис. Плътно до нея е била и близначката й Божидара Бакалова, както и порасналата й дъщеря Рая. Тя се е превърнала в прекрасна млада дама, личи от снимката, с която ПИК се сдоби. Двете красавици изглеждат щастливи в компанията на Денков. Според запознати тримата ще продължат да живеят в Дубай, където Ивайла и Рая се пренесоха за постоянно още преди три-четири години. Тогава Бакалова искаше да започне живота си от началото, след като се излекува от жестоката травма, получена в \"Къртицата\" и бързо намери реализация в страната на шейховете. Из светските среди се заговори, че поводът за пищните тържества на Ивайла и Денков миналата седмица не са били само за 50-годишнината му. Според някои двойката е празнувала и своя годеж и много скоро планират да минат под венчило. За бизнесмена това ще бъде втори брак. С бившата си съпруга Виктория Денкова имат официален развод, а от доста време тя живее в Италия. Първата половинка на ресторантьора има дъщеря, която той възприема като своя. Не е тайна кой пък е бащата на щерката на Ивайла - това е Румен Гайтански-Вълка. Сподели:", "date": "2018.04.16", "title": "EКСКЛУЗИВНО И ПЪРВО В ПИК! Ето го митичния любовник на Ивайла Бакалова! Вижте първата СНИМКА на топ красавицата и годеника й"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%B3%D1%83%D0%B1%D0%B8%D0%BC-%D0%B8-%D0%BE%D1%81%D1%82%D0%B0%D1%82%D1%8A%D1%86%D0%B8%D1%82%D0%B5-%D0%BE%D1%82-%D0%B4%D0%BE%D0%B2%D0%B5%D1%80%D0%B8%D0%B5%D1%82%D0%BE-%D1%81%D0%B8-%D0%BA%D1%8A%D0%BC-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%BF%D0%B0%D1%80%D1%82%D0%BD%D1%8C%D0%BE%D1%80-news743113.html", "text": "ТАСС. Русия губи и остатъците от доверието си към западните страни, които използват логиката „доказателство чрез наказание“, но засега то се съхранява, заяви министърът на външните работи на Русия Сергей Лавров в интервю пред британската медийна корпорация ВВС, фрагменти от което бяха публикувани в понеделник, предава „Губим и остатъците от доверието си към западните партньори, които предпочетоха да действат на основата на много странната си логика: доказателство чрез наказание, - заяви Лавров. – Първо те прибегнаха към наказание, както беше направено в Солсбъри и чак после започнаха да чакат разследването на Скотланд Ярд. Те прибегнаха към наказание в Дума, в Сирия, сега чакат експертите от ОЗХО (Организация за забрана на химическите оръжия) да проведат разследване. Това е логиката, която се използва от тройката държави (САЩ, Франция и Великобритания – бел. ТАСС)“, предава Фокус. „Казах, че губим и остатъците от доверието си, но засега това не означава, че то е на нула“, подчерта Лавров. Сподели:", "date": "2018.04.16", "title": "Лавров: Губим и остатъците от доверието си към западните партньор"}
{"url": "http://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%BA%D0%B0%D0%BA%D0%B2%D0%B0-%D0%B6%D0%B5%D0%BD%D0%B0-%D1%81%D0%B8-%D1%81%D0%BF%D0%BE%D1%80%D0%B5%D0%B4-%D0%BF%D1%8A%D1%80%D0%B2%D0%B0%D1%82%D0%B0-%D0%B1%D1%83%D0%BA%D0%B2%D0%B0-%D0%BE%D1%82-%D0%B8%D0%BC%D0%B5%D1%82%D0%BE-%D1%82%D0%B8-news743052.html", "text": "Характерите и животите ни се влияят не само от гените, но и от това как са ни кръстили. Какво влияние има първата буква от името върху характера на жената? Момичетата, чието име започва с първата буква от азбуката, са лидери по природа. Те обичат да командват и да бъдат първи във всичко. Анитата, Анелиите и Александрите са амбициозни, целеустремени, но при това и добри и открити. Харесвани и ценени са във всяка една компания и във всеки екип. Сред тях има доста творчески натури. Не са твърде много женските имена, започващи с тази буква – и повечето звучат твърдо и непреклонно, надарявайки носителките си с упорство и с умение да се борят за себе си и за близките си. Освен това Боряните, Богданите и Биляните много добре знаят какво искат от живота и не позволяват на други да влияят на убежденията им. Тази буква, за разлика от предната, звучи по-меко. Валентините, Валериите, Верите и Викториите се отличават с мекота, отстъпчивост и умение да разрешават конфликти. Но това не означава, че те не могат да постигнат поставена цел! Просто най-вероятно ще напредват към нея внимателно, планирайки в подробности всяка стъпка. Галите, Герганите и Габриелите се открояват с оптимизъм и добро чувство за хумор. Освен това жените, чието име започва с тази буква, обикновено разбират от психология и винаги търсят нови знания. С тях е много интересно да си поговори човек. Дарините, Диманите и Дианите носят звучни и ярки имена. Затова имат и сложен характер. От една страна са много добродушни и винаги готови да помогнат, а от друга – могат да бъдат много взискателни и дори сурови понякога. Момичетата, чиито имена започват с тази буква, обикновено са много чаровни и могат да общуват с всеки. Освен това Елените, Евгениите и Емилиите се отличават с прям и простодушен характер – но при това могат да имат стремежа да постигнат високо обществено положение. Тази буква надарява носителките на името с чувственост, ранимост и сантименталност. Не случайно поетите умишлено или подсъзнателно са писали най-красивите си произведения, посветени на Жана, Жасмин или Жозефин. Зарите, Зорниците и Зоите често живеят в свой собствен свят, обичат да фантазират и да мечтаят. Освен това са много емоционални, могат да вземат всичко присърце. Но пък са невероятно предани и надеждни – особено към онези, които ги хвалят и издигат на пиедестал. Носителките на име, започващо с тази буква, могат да се определят като активни и ярки натури. Те обичат изкуството, красивите вещи и разкошния живот. Но в характера на Илианите, Ирините и Иваните има една черта, над която си струва да поработят – те изказват мнението си по различни въпроси твърде рязко, обиждайки събеседника. Дамите, чието име започва с тази буква, се отличават с дипломатичност, издръжливост и проницателност. Независимо от произхода си Катетата, Карините и Каролините умеят да се представят в най-добрата си светлина и да спечелят доверието на събеседника. При това те самите едва ли ще кажат твърде много за себе си, защото са донякъде прикрити и загадъчни. Лилиите, Лидиите и Лиляните се отличават с женственост, грация и артистичност. Освен това имат добър вкус, обичат да готвят и да поддържат дома си в ред. Падат си по комфорта и ще направят всичко възможно и близките им да се чувстват удобно и уютно. Често избират професии, в които да проявят този свой талант – или предпочитат да се посветят на домакинството. Тази буква придава на носителката на името мекота и нежност. Мариите, Марините, Мониките и Магдалените правят впечатление на много мили, добри, грижовни и обичливи момичета. Те първи ще се притекат на помощ на нуждаещия се и само с една усмивка са способни да разтопят сърцето дори и на най-циничния и суров човек. Наталиите, Надеждите и Нините са активни и открити, дружелюбни и пъргави. Тези момичета са едни от малкото, които биха зарязали всички свои задачи, за да помогнат на друг, да му подложат рамо и да го подкрепят. Не случайно те винаги имат куп приятели и познати и са много харесвани във всеки служебен колектив. Момичетата, чието име започва с тази буква, се отличават с упорство и трудолюбие. Те не могат да стоят на едно място, имат нуждата постоянно да се развиват и да научават нещо ново. Освен това Огняните, Олгите и Оливиите са уверени в себе си – и това често им помага да постигнат своите цели. Носителките на име, започващо с тази буква, са спокойни и разумни, те рядко вършат нещо необмислено. При това Полините, Параскевите и Пламените са крайно емоционални и чувствителни. Те винаги се тревожат какво ли мислят околните за тях. Райните, Радостите и Ралиците са енергични и оптимистични натури. Те рядко се оплакват от житейски проблеми, но пък винаги зареждат позитивно околните. Тези момичета винаги отбягват конфликтите и се стараят да обърнат на шега всяка по-остра забележка в свой адрес. Светланите, Стиляните и Софиите обичат да се открояват в тълпата. При това за тях не е от значение по какъв начин ще изпъкнат – дали с външен вид, поведение или успех в кариерата и личния живот. Във всички случаи не биха се радвали на „сиво ежедневие“. При това те са много тактични и дружелюбни. Момичетата, чието име започва с тази буква, са страстни, общителни и открити. Освен това имат свойството да вдъхновяват други хора за велики деяния и да вярват безусловно в успеха. Понякога обаче Танчетата, Теодорите и Терезите биват твърде праволинейни в умозаключенията си. Имената, започващи с тази буква, звучат екзотично. Тази нестандартност се усеща и в характера на Урсулите, Уляните и Устините. Тези момичета са много чувствителни и четат околните като отворена книга. Освен това са склонни да проявяват великодушие към другите. Фанитата, Феодорите и Фридите най-често предпочитат семейството пред кариерата. За тях е крайно важно да се грижат за някого и да създават уют и комфорт в дома си. Те са много женствени и деликатни, но могат да отстояват правата си и да отвърнат на удара. Христините, Хелените и Хрисияните са много целеустремени. Те винаги имат свое мнение по всички въпроси и са готови да го отстояват на всяка цена. За тях е важен статутът и материалното положение, но при това те винаги са щедри и добри към околните. Могат да се увличат по философия и психология. Носителките на имена, започващи с тази буква, се отличават с остроумие и чувство за хумор. Те винаги са обградени с внимание и не си представят живота без други хора. При това обаче Цветелините и Цонките могат да изглеждат твърде капризни и дори високомерни. Не са много имената, започващи с тази буква. Ние се сетихме само за Чая и Чудомира. Но носителките на такова име най-вероятно ще са спокойни и много възприемчиви към околния свят. Те са артистични и много талантливи, но понякога им липсва увереност в себе си. Повече мислят за другите, отколкото за себе си. Шарлотите, Шаните и Шакирите се отличават със скромност и спокойствие, мечтателност и романтизъм. Те обичат да контролират ситуацията и не си падат по промените. Предпочитат друг да ги води и да стоят в сянка. Повече слушат, отколкото говорят. Юлиите, Юлианите и Юноните съчетават в себе си целеустременост и мекота. Тези черти им помагат да преуспеят както в кариерата и личното си развитие, така и в семейния живот. Освен това за тях е характерно да мислят повече за себе си, отколкото за другите. Носителките на имена, започващи с последната буква от азбуката, се отличават с увереност в себе си и самодостатъчност. Много е трудно да им повлияете. Освен това Яните, Янините и Ярославите са енергични и взискателни към околните, понякога могат да бъдат и пресметливи. Сподели:", "date": "2018.04.16", "title": "ЛЮБОПИТНО! Каква жена си според първата буква от името ти"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D1%80%D0%BE%D0%BD%D0%B0%D0%BB%D0%B4-%D0%BB%D0%B8%D0%B9-%D1%8A%D1%80%D0%BC%D0%B8-news743067.html", "text": "Актьорът Роналд Лий Ърми , който направи  кариера в Холивуд с роли на корави военни като сержант Хартман във филма \" Пълно  бойно снаряжение \" на Стенли Кубрик , почина  на 74 години от усложнения след пневмония,  съобщи Асошиейтед прес. За ролята си в \" Пълно бойно снаряжение \" Ърми получи номинация за награда Златен глобус . Роналд Лий Ърми е бил морски пехотинец и е служил 14 месеца във Виетнам , а след това в Окинава , Япония , преди да стане актьор. Сподели:", "date": "2018.04.16", "title": "Почина холивудският актьор Роналд Лий Ърми"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0%D1%82%D1%8F%D0%B3%D0%B0-%D1%80%D0%B5%D0%B4%D0%B8%D1%86%D0%B8%D1%82%D0%B5-%D0%BD%D0%B0-%D0%B1%D1%81%D0%BF-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news743069.html", "text": "Лидерът на столетницата Корнелия Нинова идва в Благоевград за изнесено заседание на БСП утре. Тя събира структурите за обсъждане на организационни въпроси и натягане на \"обръчите\" на структурите по места. Един от въпросите, които ще бъдат обсъждани на заседанието, е поведението на лидера на АБВ Димитър Атанасов, който обяви, че част от структурите на азбукарите се вливат в БСП. За това му поведение досегашните му съпартийци свалиха доверието си от него навърх Цветница. Оказва се, че в Петрич структура на АБВ няма, \"откраднатите\" преди години членове на БСП се върнаха отново в столетницата, съобщава Струма КОМ. В Петрич обаче упорито се тиражират слухове, че Атанасов щял да оглави БСП в града на мястото на сегашния лидер Йорданка Атанасова. Според членове на БСП обаче подобни слухове са безпочвени. Атанасов няма никакъв шанс да стане лидер на партията в града, още повече, че от години той не е член на тази партия.. Атанасов, представи декларация за сдружаване на АБВ с БСП, подписана от азбукари, лидери на структури по места. С какъв ресурс обаче разполага АБВ и ще подпомогне с нови членове столетницата е неясно, както и действията на областния лидер Димитър Атанасов и разпространената от него декларация за \"съдружие\". От националното ръководство на АБВ преди дни заявиха, че действията на Атанасов не са действия на партия АБВ, затова той е с отнето политическо доверие. В крайна сметка остава неясно има ли сливане, или няма. Вероятно това ще разберем след заседанието на БСП утре. Сподели:", "date": "2018.04.16", "title": "Корнелия Нинова затяга редиците на БСП в Благоевград"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D1%89%D0%B5-%D1%81%D0%B5-%D0%BA%D0%B0%D0%B7%D0%B2%D0%B0%D1%82-%D1%81%D0%BF%D0%B8%D1%80%D0%BA%D0%B8%D1%82%D0%B5-%D0%BF%D0%BE-%D1%82%D1%80%D0%B5%D1%82%D0%B8%D1%8F-%D0%BB%D1%8A%D1%87-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-news743079.html", "text": "Станция Театрална ще се нарича спирката на метрото на бул. \"Владимир Заимов\". Струпването на театри - София, Зад Канала, Сфумато, е определила името. Основният принцип, от който сме се ръководили при одобряването на наименованията на новите метростанции, е топонимията, вторият е исторически факти, личности и събития, заяви Малина Едрева, един от вносителите на доклада и шеф на комисията по култура. На заседанието днес съветниците одобриха имената на станциите, които предстои да станат готови през 2020 г. Те са: Ген. Владимир Вазов, Тракия, Стадион \"Георги Аспарухов\", Хаджи Димитър, Театрална, Орлов мост, бул. Патриарх Евтимий, бул. Христо Ботев, Медицинска академия, бул. България, бул. Цар Борис III, Мизия, Овча Купел 1, Овча Купел 2 и Горна Баня. Мизия заедно с Тракия и съществуващата вече Вардар съставят областите на страната, има и станция България, подчерта зам.-кметът Тодор Чобанов. Сподели:", "date": "2018.04.16", "title": "Ето как ще се казват спирките по третия лъч на метрото"}
{"url": "http://pik.bg/%D1%88%D0%BE%D0%BA-%D0%BF%D1%80%D0%B8-%D0%B0%D1%83%D1%82%D0%BE%D0%BF%D1%81%D0%B8%D1%8F%D1%82%D0%B0-%D1%87%D0%B5%D1%80%D0%BD%D0%B8%D1%8F%D1%82-%D0%B4%D1%80%D0%BE%D0%B1-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%8F-%D0%BF%D0%B0%D0%B2%D0%B5%D0%BB-%D0%B1%D0%B8%D0%BB-%D1%82%D1%80%D0%BE%D0%B5%D0%BD-%D0%BE%D1%82-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B8-%D0%B0%D0%BB%D0%BA%D0%BE%D1%85%D0%BE%D0%BB-news743078.html", "text": "Остра сърдечна и дихателна недостатъчност в резултат на високо кръвно и увреден черен дроб е причината за смъртта на 32-годишния благоевградчанин Павел Ангелов, който беше открит мъртъв в квартирата си, предаде струма.бг. При аутопсията, която бе извършена от съдебния медик д-р Яни Златин, е установена хипертрофия на миокарда и силно увеличен черен дроб – 3 пъти по-голям от нормалното, най-вероятно след злоупотреба с токсични вещеста. Дали става въпрос за алкохол в комбинация с марихуана, или друг вид стимуланти ще стане ясно от изследванията на пробите, които са иззети от тъканите. Трупът на културиста беше открит в напреднал стадий на разложение в събота вечерта в кооперация на ул. „Калиманци“ № 1 до Колежа по туризъм. Павел бил на квартира от два месеца и хазяйката отишла да прибере наема. След като никой не отворил, а от апартамента се разнасяла тежка миризма, се обадила на телефон 112 и на място пристигнали полицаи. Във връзка с мистериозната смърт на младия мъж, който бил мъртъв поне от седмица, е образувано разследване в полицията под надзора на Районна прокуратура. Сподели:", "date": "2018.04.16", "title": "ШОК ПРИ АУТОПСИЯТА! Черният дроб на починалия Павел бил троен от наркотици и алкохол"}
{"url": "http://pik.bg/%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%BF%D0%BE%D0%BB%D1%83%D1%87%D0%B8-%D0%B2%D0%B0%D0%B6%D0%BD%D0%BE-%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D0%B5-%D0%BE%D1%82-%D0%B1%D0%B0%D0%B1%D0%B0-%D1%81%D0%B8-news743000.html", "text": "Кралица Елизабет Втора назначи принц  Хари за посланик за младежта на Общността  на нациите , съобщи Ройтерс. В тази роля принц Хари ще насърчава младите хора от държавите, повечето от които са бивши колонии на Великобритания , да се борят с предизвикателствата. Сподели:", "date": "2018.04.16", "title": "Принц Хари получи важно назначение от баба си"}
{"url": "http://pik.bg/%D1%86%D0%B0%D1%87%D0%B5%D0%B2%D0%B0-%D1%81%D0%BF%D0%BE%D0%B4%D0%B5%D0%BB%D1%8F-%D0%BC%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%86%D0%B0%D1%86%D0%B0%D1%80%D0%BE%D0%B2-%D0%B7%D0%B0-%D0%BE%D0%BF%D0%B0%D1%81%D0%BD%D0%B8%D1%82%D0%B5-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8-news743133.html", "text": "Правосъдният министър Цецка Цачева заяви, че изцяло споделя заявеното от главния прокурор Сотир Цацаров п о отношение на местата за лишаване на свобода . Така тя отговори на въпрос от журналисти за позицията на ведомството относно идеята на главния прокурор най-опасните затворници да бъдат отделени в отделен затвор, както и да се създаде по-строг режим в местата за лишаване от свобода. Цачева каза, че е била вече обсъждана идеята опасните затворници да бъдат отделени . По думите й има какво да се направи в системата за изпълнение на наказанията и по отношение на внасянето на вещи от близки на затворници и по отношение на организацията, предава Дарик. Министърът отбеляза, че има предвидени средства по Норвежкия финансов механизъм за нов затвор, който да бъде в района на Кремиковци и който да бъде модерно съоръжен с надзорно-охранителна техник а, защото \" само личният състав не е в състояние надлежно да охранява сграда\". Цачева допълни, че подписването на договора за изграждане на затвора се очаква да бъде подписан средата на това лято. Сподели:", "date": "2018.04.16", "title": "Цачева споделя мнението на Цацаров за опасните затворници"}
{"url": "http://pik.bg/%D0%BE%D0%B1%D1%89%D0%BE-3000-%D0%BB%D0%B5%D0%B2%D0%B0-%D0%B3%D0%BB%D0%BE%D0%B1%D0%B0-%D0%B7%D0%B0-%D1%84%D0%B8%D1%80%D0%BC%D0%B0%D1%82%D0%B0-%D0%B8-%D1%88%D0%BE%D1%84%D1%8C%D0%BE%D1%80%D0%B0-%D0%B2%D0%BE%D0%B7%D0%B8%D0%BB%D0%B8-%D0%B4%D0%B5%D1%86%D0%B0-%D0%BF%D0%BE-%D1%82%D1%8A%D0%BC%D0%BD%D0%BE-news743059.html", "text": "2000 лева глоба е наложена на транспортната компания и 1000 лева на водача на буса, превозвал 12 деца, който катастрофира на пътя София-Варна в района на Лясковец в неделя вечерта, съобщиха за Дарик от Министерството на транспорта. Актовете са съставени, тъй като превозът на деца в тъмната част на денонощието е забранен. Проверка на регионалното звено на ведомството не е установила други нарушения. В неделя вечерта к рай Лясковец катастрофирал микробус, превозващ деца . Сигнал за пътния инцидент на пътя София-Варна е получен около 20.00 ч. Бусът, в който пътували деца от шуменски спортен клуб, е бил засечен от насрещно движещ се автомобил , който при изпреварване не успял да се прибере навреме в своята лента. 9 деца са с повърхностни рани, те са били откарани в болница, след което са били прибрани в Шумен. Сподели:", "date": "2018.04.16", "title": "Общо 3000 лева глоба за фирмата и шофьора, возили деца по тъмно"}
{"url": "http://pik.bg/%D0%BF%D0%BE%D1%81%D0%B2%D0%B5%D1%89%D0%B0%D0%B2%D0%B0%D1%82-%D0%B1%D1%83%D1%80%D0%B3%D0%B0%D1%81-%D0%B8-%D0%BC%D0%BE%D1%80%D0%B5%D1%82%D0%BE-%D0%BD%D0%B0-%D1%82%D0%BE%D0%BD%D1%87%D0%BE-%D1%80%D1%83%D1%81%D0%B5%D0%B2-news743107.html", "text": "Рециталът на тазгодишното издание на конкурса за нова българска песен \"Бургас и морето\" ще бъде посветен на големия композитор Тончо Русев, който почина на 10 април. От сцената на Летния театър в родния град на Маестрото ще звучат негови песни, любими на няколко поколения българи, съобщава \"Монитор\". Подготовката за 36-тото поредно издания на конкурса вече тече, а новите песни ще бъдат представени пред публика на 28-ми юли. От тази сцена са поели своя път много от шедьоврите на Тончо Русев. Още в първото издание през 1973 г. Маестрото печели първа награда с песента \"Зимно море\" по текст на Петър Караангов, в изпълнение на Мустафа Чаушев. Всички композитори и музиканти вече могат да подават свои песни за конкурсната програма. \"Регламентът и условията за участие в песенния фестивал са обявени на сайта на \"Бургас и морето\", както и в страницата на община Бургас. Крайният срок, в който авторите на песни могат да изпратят своите музикални произведения е 17.00 часа на 20 май\", съобщиха организаторите. От всички изпратени песни професионална подборна комисия ще селектира 12-те най-добри, които ще вземат участие във финалната конкурсна вечер. Сподели:", "date": "2018.04.16", "title": "Посвещават \"Бургас и морето\" на Тончо Русев"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D1%86%D0%B5%D0%BD%D0%B8-%D0%B7%D0%B0%D0%B4-%D0%BA%D1%83%D0%BB%D0%B8%D1%81%D0%B8%D1%82%D0%B5-%D0%BD%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%BC%D0%B0%D1%80%D1%82%D0%B0-%D0%B2%D0%B0%D1%87%D0%BA%D0%BE%D0%B2%D0%B0-%D0%BF%D1%83%D1%81%D0%BD%D0%B0-%D1%80%D1%8A%D0%BA%D0%B0-%D0%BD%D0%B0-%D0%BD%D0%B0%D1%83%D0%BC-%D1%88%D0%BE%D0%BF%D0%BE%D0%B2-%D0%B8%D0%BC%D0%B0%D0%BC-%D1%82-news743055.html", "text": "Марта Вачкова стори нещо, за което мечтаят хилядите фенки на сериала \"Откраднат живот\" и по-специално на доктор Борис Тасев. Сестра Жекова най-безцеремонно пусна ръка на младия красавец и потопи в скръб почитателките му. От известно време Вачкова се е запалила по операторството и през няколко дни предава на живо какво се случва край снимачната площадка в болница \"Свети Кирил\". Преди няколко часа Марта показа как екранният д-р Тасев тренира между сцените със свое участие. Пред колежката си атлетичният Наум изпълнява популярно упражнение с ластици за трицепси. Марта не издържа на изкушението да докосне мускула на колегата си: \"Майкооо, как се напряга! Сега жените мрат, че Жекова бара, еб..си майката! Ооооо... това не трябваше\", изпусна се Жекова. След което поиска и тя да пробва упражнението. После Марта похвали Шопов, че е мъж за пример: \"Наум е МАШИНА! Всеки свободен миг тренира. Или учи. Той е пример за всеки млад мъж\", а под видеото заваляха коментари, с които последователките на Вачкова й завидяха, че се е докоснала до лелеяния ерген. Сподели:", "date": "2018.04.16", "title": "ГОРЕЩИ СЦЕНИ зад кулисите на \"Откраднат живот\"! Марта Вачкова пусна ръка на Наум Шопов: Имам ти голям мерак! (ВИДЕО)"}
{"url": "http://pik.bg/%D1%82%D0%BE%D0%B2%D0%B0-%D0%B5-%D0%B4%D1%80%D0%B5%D0%B2%D0%BD%D0%B0%D1%82%D0%B0-%D1%82%D0%B0%D0%B9%D0%BD%D0%B0-%D1%80%D0%B5%D1%86%D0%B5%D0%BF%D1%82%D0%B0-%D0%BD%D0%B0-%D0%B0%D0%B2%D0%B8%D1%86%D0%B5%D0%BD%D0%B0-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D0%B0%D1%82%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D1%81%D0%B0%D0%BC%D0%BE-%D0%B4%D0%B2%D0%B5-%D1%81%D1%8A%D1%81%D1%82%D0%B0%D0%B2%D0%BA%D0%B8-news743042.html", "text": "За ползите от мед и орехи знаят много хора. Този продукт е бил известен още от времето на Авицена (980-1037). Здравословният ефект върху човешкия организъм е достатъчно мощен. Когато се използва обаче неправилно, може да доведе до различни нежелани ефекти. Всяко едно от хранителните вещества изпълнява специфична функция и заедно се получава комбинирания ефект, който ви позволява да лекувате различни заболявания. А и в същото времесе стига до подобряване на работата на много органи и системи. Тази смес от мед и орехи е истински склад на различни естествени витамини, минерали, антиоксиданти и флавоноиди. Мед – ето защо той е полезен -антиоксидант; -богат на витамини (рибофлавин, витамин С, никотин, пантотен, фолиева киселина, пиридоксин); -много микроелементи (желязо, калций, фосфор, магнезий, калий, цинк); -фруктоза; -глюкоза. Орехи – защо са полезни? -аскорбинова киселина; -богати на наситени органични киселини; -протеини; -витамин К; -витамин Е; -аминокиселини. Концентрацията на тези полезни вещества в 2-та продукта е доста висока. Може да добавите в елексира стафиди, сушени кайсии, лимони, сливи. това е въпрос на избор. Ореховият протеин е еквивалент на протеина от месото и млякото, въпреки че е по-лесно да се смила. Полезни свойства на елексира с мед и орехи Медът засилва полезните свойства на орехите, като един вид катализатор за биологично активни вещества. В резултат тези два продукта благоприятно влияят на много органи и системи. Най-често тази рецепта се препоръчва за тези, които изпитват постоянно физическо, умствено и емоционално напрежение. За какво помага елексирът на Авицена! -проблеми със сърдечно-съдовата система: -дава положителен ефект върху кръвоносните съдове; -отлична профилактика на инфаркт; -отстранява синдрома на хронична умора; -стимулира умствената дейност; -дава бодрост; -подобряване на настроението. Мед и орехи помагат при следните заболявания: -мигрена; -проблеми с чревната подвижност; -запек; -безсъние; -намален апетита. -безплодие: Тази комбинация е полезна за кърмещите майки тя дава сила и жизненост. И, разбира се, елексирът от мед и ядки е полезен особено през зимата, за по-студеното време, когато имунната система отслабва и става уязвима. Тазие комбинация е много полезна за хора, които се занимават с умствен труд, защото подобрява ежедневната концентрация, памет. Винаги ползвайте истински мед за целта и орехи, които са без гнили елементи. На 500 грама мед се слагат 300 грама натрошени орехи. Сместа се държи само в стъклен буркан с капак и се съхранява при стайна температура. Прием – сутрин на гладно по една супана лъжица за възрастни хора, а за деца – по една чаена лъжичка. Сподели:", "date": "2018.04.16", "title": "Това е древната тайна рецепта на Авицена! Бащата на медицината използва само две съставки"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%B2%D1%8A%D0%B2-%D0%B2%D0%B5%D1%80%D0%B8%D0%B6%D0%BD%D0%BE%D1%82%D0%BE-%D0%BC%D0%B5%D0%BB%D0%B5-%D0%BF%D0%B5%D1%82%D1%8A%D1%80-news743142.html", "text": "69-годишният Петър Кръстев от Петко Каравелово е загиналият във верижната катастрофа преди разклона за Полски Сеновец край Раданово. Петър Кръстев отивал в Полски Тръмбеш за лекарства с леката си кола „Опел Кадет”. По същото време трактор се движел в обратна посока, а зад него имало два автомобила. Първият решил да го изпревари и тогава последвал челният удар в колата на Петър Кръстев. Той е загинал на място, а автомобилът е смазан напълно, пише \"Борба\". От другата кола – също “Опел”, но доста по-нова, има двама ранени – шофьорът от Силистра и пътничка от Свищов. Те са пътували към Велико Търново. 29-годишният шофьор М. Т. е изпробван за алкохол, но пробата е отрицателна. По-възрастната му спътничка е в болница със счупен прешлен, но без опасност за живота. Третият автомобил не е засегнат, а тракторът е успял да избяга, защото никой от очевидците на пътната трагедия не го е видял на мястото. Ранени от третата кола няма. Веднага районът е бил отцепен за около час, а пожарникари са извадили тялото на загиналия, станал неволна жертва в пътната драма. В Петко Каравелово помнят Петър Кръстев като механик и председател на Районната потребителна кооперация миналия век. Той има син и дъщеря, която от 10 години работи в Италия. Съпругата му е дългогодишен читалищен деятел. Сподели:", "date": "2018.04.16", "title": "Потресаващи разкрития за загиналия във верижното меле Петър"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%B5-%D1%80%D0%B0%D0%B7%D0%BD%D0%B5%D0%B6%D0%B8-%D0%BD%D1%8F%D0%BC%D0%B0%D1%88%D0%B5-%D0%B4%D0%B0-%D1%81%D1%8A%D0%BC-%D0%BC%D1%8A%D0%B6%D1%8A%D1%82-%D0%BA%D0%BE%D0%B9%D1%82%D0%BE-%D1%81%D1%8A%D0%BC-%D0%B0%D0%BA%D0%BE-%D1%82%D1%8F-%D0%BD%D0%B5-%D0%B1%D0%B5%D1%88%D0%B5-%D0%B4%D0%BE-%D0%BC%D0%B5%D0%BD-news743146.html", "text": "Нямаше да съм мъжът, който съм днес, ако тя не беше до мен. Тези мили думи написа американският президент Доналд Тръмп за жена си Мелания Тръмп в електронни покани, които разпрати по повод рождения ден на половинката му. В тях той нарича жена си своя скала и фундамент, пише \"Дейли Мейл\". Американският президент посочва, че Мелания е основата на тяхното семейство, а семейството е едно от най-големите житейски удоволствия. \"Да служиш като първото семейство на Америка е наистина голяма привилегия\", допълва той. \"Този месец нашето семейство е в очакване на един много специален ден, присъединете се към нас за отбелязването на рождения ден на първата дама и моята красива, скъпа на сърцето ми и изключителна съпруга Мелания\", написа Тръмп. \"Тя е невероятна майка за нашия син\" и добавя - \"Гордея се с нейните постижения.\" Сподели:", "date": "2018.04.16", "title": "Тръмп се разнежи: Нямаше да съм мъжът, който съм, ако тя не беше до мен"}
{"url": "http://pik.bg/%D1%81%D1%82%D1%80%D0%B0%D0%BD%D0%BD%D0%BE-%D0%B2-%D0%BA%D1%80%D0%B5%D0%BC%D1%8A%D0%BB-%D0%BE%D0%BF%D1%82%D0%B8%D0%BC%D0%B8%D1%81%D1%82%D0%B8-%D0%B7%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D0%B0%D1%89-%D1%80%D1%83%D1%81%D0%B8%D1%8F-news743081.html", "text": "РИА Новости. Прессекретарят на Кремъл Дмитрий Песков изрази надежда, че рано или късно Русия и САЩ ще възобновят общуването помежду си, въпреки вредата, нанесена в момента от Вашингтон върху отношенията, предава Фокус, като се позовава на „Надяваме се, че с времето, когато разбралите се по вътрешните въпроси американски колеги, ще започнат общуване. Въпреки вредата върху изградените отношения, която сега се нанасят от Вашингтон“, допълни той. Сподели:", "date": "2018.04.16", "title": "СТРАННО! В Кремъл оптимисти за отношенията САЩ-Русия"}
{"url": "http://pik.bg/%D0%B4%D0%B5%D1%80%D0%BC%D0%B0%D1%82%D0%BE%D0%BB%D0%BE%D0%B7%D0%B8-%D0%BE%D1%82-%D0%B2%D0%BC%D0%B0-%D1%81-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-%D0%BD%D0%B0-%D0%BA%D0%BE%D0%B6%D0%BD%D0%B8-%D0%BD%D0%BE%D0%B2%D0%BE%D0%BE%D0%B1%D1%80%D0%B0%D0%B7%D1%83%D0%B2%D0%B0%D0%BD%D0%B8%D1%8F-news743066.html", "text": "Медицински специалисти от Клиниката по дерматология към ВМА ще извършват безплатни профилактични прегледи за кожни новообразувания. Консултациите ще се проведат в рамките на 3 дни – 18, 19 и 20.04.2018 г., от 10.00-13.00 часа, в кабинет № 227, намиращ се на втория етаж в поликлиниката на ВМА. За целта е необходимо да бъде направено предварително записване на тел.: 02/92 25 181; 02/ 92 25 002; 02/ 92 25 023 – от 08.00-14.00 часа. Не се изисква направление от личния лекар. Сподели:", "date": "2018.04.16", "title": "Дерматолози от ВМА с безплатни прегледи на кожни новообразувания"}
{"url": "http://pik.bg/%D0%BC%D0%BB%D0%B0%D0%B4-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B5%D1%86-%D0%B5-%D0%BD%D0%B0%D0%B9-%D1%82%D0%B5%D0%B6%D0%BA%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%BF%D1%80%D0%B8-%D0%BC%D0%B5%D0%BB%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D1%82%D0%B0%D0%BA%D1%81%D0%B8-%D0%B8-%D0%BC%D0%B0%D1%80%D1%88%D1%80%D1%83%D1%82%D0%BA%D0%B0-%D0%B2-%E2%80%9E%D0%BE%D0%B2%D1%87%D0%B0-%D0%BA%D1%83%D0%BF%D0%B5%D0%BB%E2%80%9C-news743143.html", "text": "„Фокус“ 22-годишен палестински гражданин е най-тежко пострадал при катастрофата между такси и маршрутка в „Овча купел“. Това съобщи за Катя Сунгарска, говорител на Центъра за спешна медицинска помощ (ЦСМП). Сигналът за инцидента бе подаден в 15,30 часа, като катастрофата, при която пострадаха трима души, стана на кръстовището на ул. „Монтевидео“ и бул. „Президент Ланкълн“. На мястото изключително бързо са пристигнали 2 линейки. 22-годишният палестинец е с наранявания в областта на шията, по данни на ЦСПМ. Той е изпаднал в шок и е закаран в противошокова зала на УМБАЛСМ „Пирогов“. Другите двама пострадали - жена на 63 години и мъж на около 30 години, са закарани във ВМА. Мъжът е с фрактура на предмишницата. Жената е с наранявания на гръбначния стълб. И тримата пострадали са пътували в маршрутката. Сподели:", "date": "2018.04.16", "title": "Млад палестинец е най-тежко пострадал при мелето между такси и маршрутка в „Овча купел“"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BE%D0%BB%D0%B0-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%88%D0%B5%D1%81%D1%82%D0%B8%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news743145.html", "text": "Кола се вряза в пешеходци в британския град Манчестър. Най-малко шестима са ранени. От полицията съобщават, че инцидентът не е свързан с тероризъм. Колата е била управлявана от 80-годишен мъж. Мъжът е задържан, съобщава \"Манчестър Ивнинг Нюз\". Инцидентът е станал малко преди 15.30 часа местно време близо до търговски център. Сподели:", "date": "2018.04.16", "title": "ОТ ПОСЛЕДНИТЕ МИНУТИ! Кола се вряза в пешеходци в Манчестър, шестима са ранени"}
{"url": "http://pik.bg/%D1%80%D0%B0%D0%B4%D0%B5%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%80%D1%83%D1%81%D0%B8%D1%8F-news743085.html", "text": "Визитата на българския президент Румен Радев в Русия се очаква да бъде на 21 и 22 май. Това съобщиха от прессекретариата на държавния глава за ТАСС. Подготовката за визитата продължава, тя ще бъде във връзка с честванията на Дните на славянската писменост и култура, добавиха от \"Дондуков\" 2. Сподели:", "date": "2018.04.16", "title": "Радев заминава на посещение в Русия "}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D0%BF%D0%BE%D0%B4%D1%85%D0%B2%D0%B0%D0%BD%D0%B0-%D1%81%D0%BB%D1%83%D1%87%D0%B0%D1%8F-%D1%81%D1%8A%D1%81-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%BE-%D0%BE%D1%82-64-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B2-%D0%B3%D1%8A%D1%80%D1%86%D0%B8%D1%8F-news743144.html", "text": "Прокуратурата проверява случая със семейството, заплашено от 64 години затвор в Гърция. Баща и син от Габрово са обвинени за трафик на мигранти, след като продали на непознати камиона си. 43-годишният Янко Янков – новият собственик на камиона, живее в столичния квартал „Факултета\". Той не е пререгистрирал камиона. Той разказа пред камерата на Би Ти Ви, че е получил 200 лева, за да отиде в Габрово и да сключи сделката. Янко е лежал в затвора за кражби. По документи е притежател на камиона, заловен с мигранти в Александропулис. „Нито книжка имам, нито камион, нито кола мога да карам”, призна той. Въпреки това пред съда ще застане не той, а предишните собственици на камиона, защото Янко не е сменил собствеността в КАТ, въпреки че те са спазили всички изисквания на закона. „Прехвърлихме го нотариално, издадохме фактура”, обяснява Стефан Николов. Янко твърди, че непознати мъже дошли в махалата и му обещали 400 лева, за да използват личните му данни за покупката. „Видяха камиона, пазариха го, оправиха го. Аз съм неграмотен, само си стоя. Един от тях с костюм, аз само един подпис. Трябваше да ходим до КАТ, ама те се стиснаха за 200 лева, аз се нервирах и им казах, че правят циганска работа и да не ме търсят повече”, разказа Янко. Той казва, че не знае имената на мъжете, но били на квартира в „Овча купел”. „Тези момчета са карали други момчета от махалата да участват. 5000 евро на курс, по 30 бежанци качваха, как го правят и къде ги крият – не знам. Има един арабин с тях, спонсорира всичко той”, твърди Янко. Главният прокурор Сотир Цацаров обяви, че ще възложи на международния отдел да провери какъв е случаят и дали от гръцката страна са пристигнали каквито и да е инструменти на международната правна помощ.„ Свързах се с министър Захариева и я помолих да настоява българският консул утре да се организира и в 11 ч. да бъде в съда в Александропулис, защото е важно българите да имат подкрепа на държавата”, категорична беше и омбудсманът Мая Манолова. От Външното ни министерство казаха, че консулът в Солун следи развитието на случая. Все още обаче нито полицията, нито прокуратурата са потърсили Янко и останалите мъже в схемата. „Ами ако бях ходил в КАТ, талонът да се води на мое име, аз ли щях да го изям? Ей така щеше да стане. Изкарах късмет, бате”, допълва Янко. Очаква се утре семейството от Габрово да се яви в гръцкия съд в Александропулис. Сподели:", "date": "2018.04.16", "title": "Обвинението подхвана случая със семейство, застрашено от 64 години затвор в Гърция "}
{"url": "http://pik.bg/%D0%BA%D1%80%D0%B0%D1%81%D0%BE%D1%82%D0%B0-%D0%B5%D1%82%D0%BE-%D1%8F-%D0%BD%D0%BE%D0%B2%D0%B0%D1%82%D0%B0-%D0%BC%D0%B8%D1%81-%D1%80%D1%83%D1%81%D0%B8%D1%8F-2018-%D1%81%D0%BD%D0%B8%D0%BC%D0%BA%D0%B8-news743061.html", "text": "Победителка в националния конкурс \" Мис Русия 2018 \" стана 18-годишната представителка на Чувашия Юлия Полячихина , предаде ТАСС. Името на новата носителка на титлата беше огласено от \"Мис Русия 2017\" Полина Попова . Миналогодишната победителка предаде короната от бяло злато и скъпоценни камъни на наследничката си и ѝ пожела \"приказна година\". Победителката в един от най-известните и престижни национални конкурси за красота получи парична премия, автомобил и правото да представя Русия в международните конкурси \" Мис Свят \" и \" Мис Вселена \". Сподели:", "date": "2018.04.16", "title": "КРАСОТА! Ето я новата Мис Русия 2018 (СНИМКИ)"}
{"url": "http://pik.bg/%D1%81%D0%B8%D0%BB%D0%B2%D0%B8-%D0%B2%D0%B0%D1%80%D1%82%D0%B0%D0%BD-e-%D0%B2%D0%B5%D1%87%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news742981.html", "text": "Грандамата на френската музика Силви Вартан е вече в България! Любимата изпълнителка на поколения българи пристигна днес, за да сподели музиката си със скъпата на сърцето България. В два последни концерта във Варна и София, на 19 април в ДКС и на 21 април в зала 1 на НДК, Вартан ще изпълни на живо най-емблематичните си хитове. Преди голямото си прощаване с родната сцена обаче Силви Вартан ще се срещне с Министър-председателя на Република България Бойко Борисов, както и с кмета на Столична община г-жа Йорданка Фандъкова. Вартан ще се включи и в редица инициативи с обществено значими каузи, а за своите най-верни фенове ще отдели специално време за лични срещи с автограф. Сподели:", "date": "2018.04.16", "title": "Силви Вартан e вече в България"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BB%D0%BE%D0%BD%D0%B4%D0%BE%D0%BD-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%81%D0%BA%D1%80%D0%B8%D0%BF%D0%B0%D0%BB-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%BA%D1%80%D0%B8%D1%82%D0%B8%D1%87%D0%BD%D0%BE%D1%82%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news743141.html", "text": "Здравословното състояние на Сергей Скрипал се подобрява. Той е излязъл от критично състояние, съобщава Националната служба по здравеопазване на Англия. \"След инцидента в Солсбъри на 4 март пациентът остава в болницата. Той се подобрява и не се намира в критично състояние\", цитира съобщението РИА Новости. От болницата обаче не съобщават повече подробности, както и методите за лечение на Скрипал. Припомняме, че 66-годишният бивш полковник от Главно разузнавателно управление на Русия (ГРУ) Сергей Скрипал и 33-годишната му дъщеря Юлия бяха намерени в безсъзнание на пейка в Солсбъри и откарани незабавно в болница с версия отравяне. Според Лондон веществото ( , с което са били отровени двамата Скрипал, е било поставено по поръчка на Русия. Москва отхвърли категорично обвинението. Юлия Скрипал бе изписана миналата седмица от болница и отведена \"на сигурно място\", както съобщават британските медии. Има версия, че се намира в болница във военна база на Великобритания. Организацията за забрана на химическото оръжие (ОЗХО) в публикуван на 12 април доклад е потвърдила данните за отровно химическо вещество, но не назовава неговия произход. А-234 ) Сподели:", "date": "2018.04.16", "title": "ИЗВЪНРЕДНО! Лондон потвърди: Скрипал излезе от критичното състояние!"}
{"url": "http://pik.bg/%D1%81%D0%B8%D0%BB%D0%B8%D1%82%D0%B5-%D0%BD%D0%B0-%D0%B0%D1%81%D0%B0%D0%B4-%D0%BD%D0%B0%D0%BD%D0%B5%D1%81%D0%BE%D1%85%D0%B0-%D0%BD%D0%B0%D0%B4-60-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B0-%D0%B2-%D0%BF%D1%80%D0%BE%D0%B2%D0%B8%D0%BD%D1%86%D0%B8%D0%B8%D1%82%D0%B5-%D1%85%D0%BE%D0%BC%D1%81-%D0%B8-%D1%85%D0%B0%D0%BC%D0%B0-news743147.html", "text": "Сирийските правителствени сили са нанесли през последното денонощие поне 65 въздушни удара по контролирани от бунтовници зони в провинциите Хомс и Хама в Централна Сирия. Данните оповести Сирийския център за наблюдение на човешките права, цитирани от ДПА. Според ръководителя на базираната във Великобритания организация силите на президента Башар Асад искат да осигурят безопасен коридор от Дамаск през Хомс до Алепо. По думите на военен източник, след превземането на Източна Гута режимът и неговите съюзници ще преместят военните си действия към зони в района на северния град Хомс и на южния град Дераа. Превземането на Източна Гута е най-голямата военна победа за правителството от след декември 2016 г., когато силите на Асад установиха пълен контрол върху град Алепо. Хиляди хора се събраха днес на площад \"Омаяд\" в Дамаск да отпразнуват тази победа, в навечерието на националния празник, 17 април, на който се отбелязва края на френската окупация през 1946 г. Някои от участниците развяваха сирийски знамена, други издигнаха портрети на Асад, отбелязва БТА. Сподели:", "date": "2018.04.16", "title": "Силите на Асад нанесоха над 60 въздушни удара в провинциите Хомс и Хама"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%BC%D0%BE%D0%BC%D0%B8%D1%87%D0%B5-%D0%BE%D1%82-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B1%D0%B5%D1%88%D0%B5-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%B0-%D1%88%D0%BE%D1%84%D1%8C%D0%BE%D1%80%D1%8A%D1%82---%D0%B3%D1%80%D1%83%D0%B1-news743140.html", "text": "Шофьорът на автобуса, който се обърна на магистрала \"Тракия\", бил нелюбезен с пътниците, отказвал да спира за почивка и говорел по телефона без устройство за свободни ръце. Това разказва пред Нова тв 18-годишно момиче от Стара Загора, пътувало на фаталния петък 13-ти и оцеляло без наранявания. За Надежда Славова петък 13 април е чакан. Момичето от Стара Загора брои дните до пътуването си до София, защото пътят й и има причина. Подготовка за абитуриентския бал. Надежда оцеляла в катастрофата с автобуса. „Майка ми каза: „Пратих те за бална рокля, щяха да те върнат в ковчег\"”, разказва Надежда. „Броих километрите, фаталният беше 30-ти. После беше касапница. Забравих всичко и рокля, и за какво съм тръгнала. Казах си: край, край, загинах и останах тук”, казва Надежда. Надежда не помни пътуването с добро от самото начало. Разказва, че шофьорът посрещнал припряно един от пътниците, който се качил с храна. После отказвал да спира за почивка, защото нямало време. Момичето седяло на два реда зад шофьора и го наблюдавало през целия път. „Беше груб. Изнервен беше от самото начало и бързаше. Всяка втора дума му беше – бързам, бързам, гоня час”, разказва тя. „Както е кормилото, беше полегнал и си говореше все едно си почиваше”, твърди девойката. Надежда благодари на доброволците. „Не съм очаквала, че има толкова добри хора. Имаше и такива, които снимаха, въпреки че умираха хора в този момент. Но други даваха вода, телефоните си...” Майката на Надежда знае, че нейна колежка е изгубила 16-годишната си дъщеря в същия автобус. „Не знам, ако ми се беше случило такова нещо. Такова нещо не се преживява\", през сълзи коментира Магдалина Ботева. Сподели:", "date": "2018.04.16", "title": "ОТ ПЪРВО ЛИЦЕ! Момиче от кървавия автобус на \"Тракия\"! Беше касапница, а шофьорът - груб"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%87%D0%B0%D1%81%D1%82-%D0%BE%D1%82-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-news743043.html", "text": "От 20 април до 28 май 2018 г. се забранява влизането на пътни превозни средства по две пътни ленти от северната страна на южното пътно платно на бул. \"Евлоги и Христо Георгиеви\" в участъка между ул. \"Мизия\" и ул. \"Шипка\". Движението ще се извършва в една пътна лента от южната страна на южното пътно платно на бул. \"Евлоги и Христо Георгиеви\" в същия участък. От 29 май до 20 октомври се забранява влизането на пътни превозни средства по южното пътно платно на бул. \"Евлоги и Христо Георгиеви\" в участъка между ул. \"Мизия\" и ул. \"Шипка\". Движението на пътни превозни средства ще се извършва по временна пътна лента от северната страна на южното пътно платно на бул. \"Евлоги и Христо Георгиеви\" в същия участък. Автобусната спирка по маршрута на линии 72, 75 и 213 с код 440 \"Военна Академия\" в посока ул. \"Оборище\" ще бъде преместена след кръстовището с ул. \"Шипка\". Временно се променя организацията на движение по част от бул. \"Евлоги и Христо Георгиеви\" заради строителството на метрото, съобщиха от пресцентъра на Столична община. Сподели:", "date": "2018.04.16", "title": "ВАЖНО! Промени в движението в част от центъра на София заради строежа на метрото"}
{"url": "http://pik.bg/%D0%BD%D0%B0%D0%B9-%D0%BC%D0%B0%D1%89%D0%B0%D0%B1%D0%BD%D0%B0%D1%82%D0%B0-%D1%87%D0%B8%D1%81%D1%82%D0%BA%D0%B0-%D0%B2-%D0%BD%D0%B0%D0%BF-23-%D0%BC%D0%B0-%D0%B4%D0%B0%D0%BD%D1%8A%D1%87%D0%BD%D0%B8-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%B3%D0%BE%D1%80%D1%8F%D1%82-news743091.html", "text": "Около 250 данъчни служители, сред които 23-ма от Бургас, ще бъдат съкратени до броени дни - от 1 май тази година. Новината стана ясна миналата седмица изненадващо, предава Флагман. Става въпрос за работещите в звеното \"Оперативни проверки\", което ще бъде закрито във всичките му поделения в цялата страна. А това се смята за най-мащабната чистка в историята на данъчната администрация. Поради тази причина днес данъчните служители от цялата страна ще протестирарт под прозорците на шефката си – Галя Димитрова пред НАП. А решението на директорката идва само няколко седмици след акцията на специализираната прокуратура, при която бяха арестувани 20 данъчни служители по обвинение за организирано събиране на подкупи и пране на пари, именно от звеното за оперативен контрол. Служителите от Бургас са на работните си места и не могат да присъстват на протеста тази вечер, но са изпратили подкрепящо колегите си писмо, уточни Хрито Узунов – говорител на НАП-Бургас. По непотвърдена официално информация на Флагман, работата на звено \"Оперативни проверки\" ще бъде предадена на дирекция \"Фискален контрол\". Втората имала много по-добри резултати, а закриващото се звено се свързвало с корупция. Съкратениите данъчни щели да могат да кандидадстват за нови позиции в дирекция \"Фискален контрол\", но без предимство, наравно с други кандидатстващи за новите позиции, които от НАП смятат да открият в Дирекцията. В официално съобщение на приходната агенция се посочва, че освен промените в структурата ръководството на НАП планира цялостен анализ и преглед на дейността на основните си функции – \"Обслужване\", \"Събиране\" и \"Контрол\". Протестът на данъчните е най-мащабният организиран досега и започва в 17.30 часа пред сградата на НАП на ул. Аксаков. Служителите ще вървят до другата сграда на НАП на Дондуков, за да искат среща лично с директора си Галя Димитрова. Сподели:", "date": "2018.04.16", "title": "Най-мащабната чистка в НАП: 23-ма данъчни от Бургас горят"}
{"url": "http://pik.bg/%D0%B1%D1%8A%D1%80%D1%81%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B0%D1%85-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%B8-%D0%BF%D0%BE-%D0%BC%D1%8A%D1%80%D0%B7%D0%B5%D0%BB%D0%B8%D0%B2-%D0%BD%D0%B0%D1%87%D0%B8%D0%BD-%D0%B2%D0%B8%D0%B6%D1%82%D0%B5-news742959.html", "text": "Прахът е едно от доказателствата, които натрапчиво измерват колко време е изминало от последното почистване. Някои приемат чистенето на праха за успокояващо, други го ненавиждат. От която и група да сте, неизменно ще се влюбите в тези трикове. Особено когато имате нужда от експресно почистване без много усилия: 1. Полирайте мебелите и откритите повърхности, за да ограничите натрупването на прах за по-дълго Дълбокото почистване на уреди и мебели у дома е задача, която изисква време и сили. За да не се налага да правите това често, полирайте повърхностите с пчелен восък или зехтин, след като сте почистили основно. Така ще ограничите количеството прах, което се натрупва върху тях. Кърпичките за сушилня събират прах по-добре от всяка друга кърпа, независимо дали е нова или вече употребявана. Минете някой от первазите в дома си с една от тези кърпи и се убедете сами колко бързо привлича частици прах. Това все пак са мързеливи трикове! Вашите чаршафи всъщност се проветряват много по-добре, когато са оставяни малко разхвърляни, възпирайки акарите да се настанят уютно под завивките ви. Ако нямате на разположение микрофибърен накрайник, поставете стар хавлиен чорап около стойката. Ще ви служи също толкова ефективно, а след като се изцапа, можете спокойно да го пуснете в пералнята. 5. Почистете щорите с чорап Сложете хавлиен чорап върху едната си ръка и с негова помощ избършете всяка щора. Ще се изненадате колко прах ще можете да съберете с минимални усилия. Четки за тапицерии вършат работа, но ролките за косми се справят много по-лесно и бързо, особено ако площта за почистване е малка. Всеки, който има котка или куче, знае, че долната част на завесите се нуждае от ежеседмична поддръжка, така че поставете ролката близо до тях. Сувенирите, поставени като декор, са забавни, но могат да се превърнат в истински кошмар, когато се налага да се почистят. Най-доброто решение е да редуцирате максимално броя им, но ако все пак не искате да се разделяте с тях, поддържайте вида им, като премахвате натрупания прах с помощта на стара четка за грим, която никога не сте използвали. Сподели:", "date": "2018.04.16", "title": "Бърсането на прах може да стане и по мързелив начин. Вижте!"}
{"url": "http://pik.bg/%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%BA%D0%BE%D1%88%D1%83%D1%82%D0%B0-%D0%BC%D0%BB%D0%B0%D0%B4%D0%B5%D0%B6-%D0%BD%D0%B0%D0%B2%D0%B8-%D0%B2%D0%BE%D0%BB%D0%B0%D0%BD%D0%B0-%D0%B7%D0%B0-%D0%B4%D0%B0-%D1%8F-%D0%B8%D0%B7%D0%B1%D0%B5%D0%B3%D0%BD%D0%B5-%D0%B8-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0-%D0%B2-%D0%B4%D1%8A%D1%80%D0%B2%D0%BE-news743115.html", "text": "21-годишен младеж от Генерал Тоше во е загинал в пътен инцидент с кошута, съобщават от полицията. Случаят е от 14 април, в 1.25 часа. Мъжът управлявал лек автомобил БМВ по пътя Добрич-Варна. В района на село Стожер, на платното внезапно излязла кошута. За да избегне удара с нея, младежът се отклонил и се блъснал в крайпътни дървета. Водачът е загинал на място при инцидента, а возещо се в автомобила 16-годишно момиче, също от град Генерал Тошево, е настанено в МБАЛ Добрич с травма на главата, контузия на бял дроб, фрактура на долен крайник, без опасност за живота. По случая е образувано досъдебно производство. Сподели:", "date": "2018.04.16", "title": "Смъртоносен инцидент с кошута! Младеж нави волана, за да я избегне и се размаза в дърво"}
{"url": "http://pik.bg/%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B4%D0%BE%D1%81%D1%82%D1%8A%D0%BF%D0%B0-%D0%B4%D0%BE-%D0%BD%D0%B4%D0%BA-%D0%BE%D1%82-17-%D0%B4%D0%BE-20-%D0%B0%D0%BF%D1%80%D0%B8%D0%BB-news743051.html", "text": "Националния дворец на културата /НДК/ ще е с ограничен достъп от 17 до 20 април, съобщиха от НДК. Мярката се налага поради събития на високо ниво от календара на Българското председателство на Съвета на ЕС, които ще се състоят в Двореца. Билетен център - НДК и Литературен клуб \"Перото\" и ще отварят след приключване на събитията. През останалото време желаещите да закупят билети за културни събития могат да го направят в целодневната билетна каса в кино \"Люмиер Лидл\", която ще работи от 09.00 до 20.30 ч. На разположение остава и системата за онлайн продажба на билети. Без промени остава достъпът до Театър Азарян и ДНК - пространство за съвременен танц и пърформанс. Сподели:", "date": "2018.04.16", "title": "Ограничават достъпа до НДК от 17 до 20 април"}
{"url": "http://pik.bg/%D0%B5%D0%BB%D0%B5%D0%BD%D0%B0-%D0%B8%D1%81%D0%BA%D0%B0-%D1%82%D1%80%D0%B5%D1%82%D0%BE-%D0%B4%D0%B5%D1%82%D0%B5-%D0%BE%D1%82-%D0%B1%D0%B5%D1%80%D0%B1%D0%B0%D1%82%D0%BE%D0%B2-news743046.html", "text": "Димитъp Бepбaтoв и Eлeнa мoжe дa ce cдoбият cĸopo c oщe eднo дeтe! Ceмeйcтвoтo нa Димитъp Бepбaтoв зaceгa e чeтиpичлeннo, нo тoвa мoжe дa нe e зa дългo. Жeнa мy Eлeнa иcĸa двaмaтa дa cи имaт oщe eднo дeтe. Mитĸo и Eли имaт вeчe двe мoмичeтa. Toвa ca дъщepитe им Дea и Eлиa. Oгpoмнoтo жeлaниe нa poдитeлитe дa имaт и мoмчe oбaчe мoжe дa ги нaĸapa дa ce cдoбият c oщe eднa poжбa. Eлeнa мeчтaeлa дa имa cин oщe oт дeвoйĸa. Tя винaги cи билa пpeдcтaвялa, чe eдин дeн щe бъдe мaйĸa нa мoмчe и мнoгo ce изнeнaдaлa, ĸoгaтo цeли двa пъти гyшнaлa дъщepи. Димитъp Бepбaтoв cъщo имaл гoлямo жeлaниe дa имa cин, зa дa мoжe пoнe eднo oт дeцaтa мy дa нacлeди пpoфecиятa мy. Mитĸo иcĸaл eдин дeн дa ce гopдee cъc cинa cи нa фyтбoлнoтo игpищe тaĸa, ĸaĸтo нeгoвият бaщa ce e гopдял c нeгo, пише Кlіukі.bg.. Бившият фyтбoлиcт и жeнa мy вeчe дopи били зaпoчнaли oпититe зa тpeтo дeтe. Bcичĸи пpeдпaзни cpeдcтвa били в минaлoтo зa тяx, издaвaт зaпoзнaти. Двoйĸaтa нaближaвa 40-тe и aĸo щe имa oщe eднo дeтe, ceгa e мoмeнтът. A и Mитĸo вeчe пpeĸpaти ĸapиepaтa cи нa фyтбoлиcт, тaĸa чe щe имa пoвeчe вpeмe дa пoмaгa в oтглeждaнeтo нa дeцaтa. Сподели:", "date": "2018.04.16", "title": "Елена иска трето дете от Бербатов"}
{"url": "http://pik.bg/%D0%BE%D1%82%D0%B2%D0%BB%D0%B5%D1%87%D0%B5%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D0%B1%D0%B5%D1%88%D0%B5-%D0%BE%D1%82%D0%BA%D1%80%D0%B8%D1%82%D0%B0-%D0%BC%D1%8A%D1%80%D1%82%D0%B2%D0%B0-news743047.html", "text": "Салвадорската журналистка Карла Турсиос, работила за в. \"Пренса графика\", е била убита, предаде Франс прес, позовавайки се на съобщение на вестника в Туитър. 33-годишната журналистка беше обявена за изчезнала вчера. Тялото й е било открито на път в околностите на селището Санта Роса Гуагчипилин, на 100 км североизточно от столицата Сан Салвадор. Източник от прокуратурата потвърждава, че в събота вечерта на посочения път е било намерено тялото на жена. Тя не е била идентифицирана веднага поради липсата на лични документи. Младата жена вероятно е била удушена. Семейството на Карла Турсиос и в. \"Пренса графика\" я обявиха за изчезнала в неделя. Според полицай, цитиран от всекидневника, тялото на журналистката е било разпознато от съпруга й. В. \"Пренса графика\" изрази подкрепата си за семейството на убитата и публикува нейна снимка в Туитър. Засега властите не са съобщили никаква хипотеза за смъртта на Турсиос, майка на едно дете. Сподели:", "date": "2018.04.16", "title": "Отвлечена журналистка беше открита мъртва"}
{"url": "http://pik.bg/%D0%BF%D0%BE%D1%85%D0%B2%D0%B0%D0%BB%D0%BD%D0%BE-%D0%B2%D0%BB%D1%8F%D0%B7%D0%BE%D1%85%D0%BC%D0%B5-%D0%B2-%D1%82%D0%BE%D0%BF-10-%D0%BF%D0%BE-%D1%80%D1%8A%D1%81%D1%82-%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%B2-%D0%B5%D1%81-news743057.html", "text": "Данни за от Евростат показват, че през 2017 година, съпоставено с 2016 година. Така България се класира на производителността на труда сред страните - членки. Средно за целия ЕС ръстът е 0,8%. Преди нас с по-висока производителност са страни от Централна и Източна Европа - Естония, Литва, Румъния, Латвия, Полша, Чехия, Словения, Унгария, съобщава БТПП. . За последната година данните показват, че разходите на работодателите за труд само в частния сектор нарастват спрямо 2016 година. Единствено Румъния има по-голям ръст по отношение разходите за труд в ЕС през 2017 година - 12,9%. В основната си част на разходите за труд това са разходи за заплати, които формират около 81%, а останалите са разходи за социални и здравни осигуруровки и данъци (около 19%). Производителността на труда и разходите за труд не се движат успоредно, а напротив, те са в съотношение 6:1. БТПП отбелязва, че е оказва и административно наложената . през 2017 г., която е увеличена с 11% спрямо 2016 година. Осигуровките също са увеличени с 1% и това дава отражение също в нарасналите разходи за труд. БТПП коментира, че , а за София надвишава 1476 лв. С най-висок ръст в заплащането през 2017 г. се отчита в следните сектори: операции с недвижими имоти, административни дейности, образование, търговия, производство. производителността на труда у нас тя е нараснала с 1.7% на 9-то място по увеличение България e сред лидерите по ръст на заплати с 11% важно темповете да се движат паралелно нагоре и да няма дисбаланси, разяснява \"Новини.бг\". Влияние върху ръста на разходите за труд минимална заплата от 510 лв средната работна заплата в края на 2017 г. достига 1095 лв. Сподели:", "date": "2018.04.16", "title": "ПОХВАЛНО! Влязохме в топ 10 по ръст на заплатите в ЕС"}
{"url": "http://pik.bg/%D0%BC%D0%B0%D0%B4%D0%BB%D0%B8%D0%BD-%D0%BE%D0%BB%D0%B1%D1%80%D0%B0%D0%B9%D1%82-%D1%81-%D0%BE%D1%81%D1%82%D1%80%D0%B0-%D0%BA%D1%80%D0%B8%D1%82%D0%B8%D0%BA%D0%B0-%D0%BA%D1%8A%D0%BC-%D1%82%D1%80%D1%8A%D0%BC%D0%BF-%D1%81%D0%BB%D0%B5%D0%B4-%D1%83%D0%B4%D0%B0%D1%80%D0%B8%D1%82%D0%B5-%D1%81%D1%80%D0%B5%D1%89%D1%83-%D1%81%D0%B8%D1%80%D0%B8%D1%8F-news743045.html", "text": "Бившият държавен секретар на САЩ по време на президента Бил Клинтън Мадлин Олбрайт заяви, че настоящият държавен глава Доналд Тръмп демонстрира „недемократични инстинкти“ и тя смята това за притеснително, пише The Hill, цитирани от \"Фокус\". „Не наричам Тръмп фашист“, заяви Олбрайт представяйки своята нова книга „Фашизмът: предупреждение“. „Казвам, че той е президент с недемократични инстинкти и това ме притеснява“, уточни тя. Според нея инстинктите на президента като това, че смята, че е над закона, че нарича пресата враг на народа и това, че „активно се възползва от различията в обществото ни“ я карат да бъде загрижена. Според нея президентът е създал ситуация, в която той се идентифицира с една група хора, а не признава индивидуалните права на въпросната група. Бившият държавен секретар заяви, че в миналото Тръмп е действал, все едно е над закона и изрази притеснения относно това, че на президента „му липсва уважение към демократичните институции“. Олбрайт и преди е критикувала Тръмп. По-рано тя изрази мнение, че той изоставя ролята на САЩ като водач на международната сцена Сподели:", "date": "2018.04.16", "title": "Мадлин Олбрайт с остра критика към Тръмп след ударите срещу Сирия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%BE%D1%81%D1%82%D0%B0%D0%BD%D0%B0-%D1%81%D0%BB%D0%B5%D0%B4-%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82%D0%B5-%D1%83%D0%B4%D0%B0%D1%80%D0%B8-%D0%BF%D0%BE-%D0%BD%D0%B0%D1%83%D1%87%D0%BD%D0%BE-%D0%B8%D0%B7%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D1%81%D0%BA%D0%B8%D1%8F-%D0%B8%D0%BD%D1%81%D1%82%D0%B8-news743092.html", "text": "Послудиците от ударите по НИИ Барз в Сирия публикува на видео специалният кореспондент на \"Комсомольская правда\" Александър Коц. Посоченият обект не е бил покрит от сирийските системи за ПВО и затова крилатите ракети не са били прихванати и унищожени. Според очевидци, в центърът са попаднали няколко ракети. Тежестта на всяка от бойните части е била повече от 300 кг. На кадрите е видно, че сградата е унищожена напълно, но местните жители продължават да си живеят спокойно до руините, въпреки че, ако в него е имало химически вещества за приготвяне на химически оръжия, местността би била зарадена на стотици метри наоколо. САЩ, Великобритания и Франция нанесоха в събота сутринта ракетни удари по сирийски правителствени обекти, които, по тяхно мнение, се използват за изработка на химическо оръжие. Ударите на крилатите ракети върху Сирия станаха няколко часа преди да стартира работата на комисията по забрана на химическо оръжие. Сподели:", "date": "2018.04.16", "title": "ИЗВЪНРЕДНО В ПИК! Вижте какво остана след въздушните удари по Научно-изследователския институт в Сирия (ВИДЕО КАДРИ ОТ ВЪЗДУХА)"}
{"url": "http://pik.bg/%D1%82%D0%B0%D0%B9%D0%BD%D0%BE-%D0%BC%D0%B8%D0%BD%D0%B0%D0%BB%D0%BE-%D0%B5%D1%82%D0%BE-%D0%B3%D0%B8-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%81%D0%B0-%D1%81%D0%B5-%D1%81%D0%BD%D0%B8%D0%BC%D0%B0%D0%BB%D0%B8-%D0%B2%D1%8A%D0%B2-%D1%84%D0%B8%D0%BB%D0%BC%D0%B8-%D0%B7%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D1%81%D0%BB%D0%B0%D0%B9-%D1%81%D1%82%D0%B0%D0%BB%D0%BE%D1%83%D0%BD-%D1%81%D0%B5-%D0%B2%D0%B8-news743017.html", "text": "След като страстната седмица отмина, спокойно можем да говорим за не толкова извисени и плътски неща. Например за актьори, който са се снимали във филми за възрастни. Как се случва това ли? Преди да пробият на големия екран и да се установят като успешни и популярни в Холивуд, някои актьори са били принудени по един или друг начин да направят компромис в кариерата си, за да си осигурят някакъв доход. Повечето от тях са прекалено засрамени и с придобито голямо самочувствие да си го признаят, но доказателствата циркулират в интернет пространството. Въпреки, че повечето от тях са най-вече популярни най-вече с филми, който събират цялото семейство пред екрана. За някои от тези участия може би сте чували, а други имена в този импровизиран списък биха ви изненадали, пише \"Cinefish.bg\". Спомняте ли си далечната 1994 г., когато филмът \"Маската\" и Джим Кери завладяха сърцата ни. Тогава се появи на голям екран и неугасващата до този момент звезда на Камерън Диас. Тази нестандартна комична двойка се сдоби с небивала популярност през 90-те. Преди този пробив Камерън като всички останали актриси, които се опитват да намерят най-прекия път към Холивуд, е склонна на компромис, и дори се съгласява да ѝ направят няколко бондидж фотоса. Преди да се появи като боксьорът аутсайдер във филмовата класика \"Роки\" (който печели \"Оскар\" за най-добър филм), Силвестър Сталоун се снима във филм за възрастни. По това време той на практика е бездомен, така че тази възможност не е нещо, което той дълго е обмислял. Филмът се казва \"The Party at Kitty and Stud's\" - в него той прави групов секс с няколко жени. Често определян за един от най-големите режисьори и продуценти, които някога Холивуд е създавал, през 70-те и 80-те години Копола на практика дефинира класическото висококачествено американско кино. Но дори и на тази легенда се е налагало на прави компромиси в началото на кариерата си. Тя започва именно режисирайки филм за възрастни, наречен \"Tonight For Sure\". Преди време в мрежата циркулираше интимен секс запис на актьора и тогавашната му половинка модела Никол Нараин. Разбира се, този материал бе разпространен без неговото разрешение. В крайна сметка се стигна до съдебен спор с неясен адресат, който беше обект на огромен медиен интерес. В такива случаи скандалът не може да бъде избегнат, но не се отрази пагубно на кариерата му. Разбира се, че той е най-вече познат на публиката от култовите сериали \"Досиетата Х\" и \"Секс до дупка\". Иронично е, но последното заглавие много се връзва с началото на кариерата му, когато той доста редовно се появява софт порно филми през 90-те, като например \"Дневниците на червените обувки\". Той е една от най-успешните екшън-звезди в Холивуд. Но преди всичко това да се случи, той е успешен модел в гей списание за възрастни. Всички го познават преди всичко като глуповатия наивник Джоуи Трибиани от \"Приятели\". С напредването на популярността на шоуто той печели по 1 милион долара на епизод. Преди да направи този пробив в кариерата си обаче Мат, също като Дейвид Духовни, се е снимал с софт порно поредицата \"Дневниците на червените обувки\". Той може би е една от най-благоразумните звезди в Холивуд. Но преди да се превърне в тази машина, раздаваща удари наляво и надясно, Джаки е имал роля във филм за възрастни, който се казва \"All in the Family\", и е хонконгска секс комедия. Сподели:", "date": "2018.04.16", "title": "ТАЙНО МИНАЛО! Ето ги звездите, които са се снимали във филми за възрастни! Слай Сталоун се вихри в групов секс (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%8A%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D1%86%D0%B2%D0%B5%D1%82%D0%B0-%D0%BA%D0%BE%D1%8F%D1%82%D0%BE-%D0%BF%D1%80%D0%B8%D1%87%D0%B8%D0%BD%D0%B8-%D0%BC%D0%B5%D0%BB%D0%B5%D1%82%D0%BE-%D1%81-6-%D1%82%D1%80%D1%83%D0%BF%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news743119.html", "text": "Окръжният съд реши да , обвинена за , при която на 13 април загинаха шестима души и над 20 бяха ранени. Според съда , а обвинението касае тежко престъпление с наказание над 5 години, мотивираха се магистратите, предава БТА. Защитникът на Цвета Таскова апелира за по-лека мярка, като увери, че \"ще бъде съвестно изпълнена\". Решението не е окончателно и може да се обжалва. Според прокуратурата шофьорът на автобуса няма никаква вина за инцидента. По време на съдебното заседание стана ясно, че след дни и да започне работа там. В съдебната зала и заяви, че , като допълни, че не очаква да бъде разбрана. \"Искам да изкажа искрени съболезнования, не мога да опиша съжалението. Не очаквам да ме разберат, но съжалявам, съжалявам\", каза пред съда тя. остави в ареста 29-годишната Цвета Таскова тежката катастрофа на магистрала \"Тракия\" тя не е появила необходимата отговорност на пътя Таскова е възнамерявала да пътува за Гърция тя изрази искрени съболезнования не може да опише съжалението Сподели:", "date": "2018.04.16", "title": "ИЗВЪНРЕДНО! Съдът остави в ареста Цвета, която причини мелето с 6 трупа на \"Тракия\""}
{"url": "http://pik.bg/%D1%82%D1%80%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B7%D0%B0-%D0%BF%D0%B8%D1%8F%D0%BD%D0%B0%D1%82%D0%B0-%D0%B8-%D0%BD%D0%B0%D0%B4%D1%80%D1%83%D1%81%D0%B0%D0%BD%D0%B0-%D0%B3%D0%B0%D0%B1%D1%80%D0%B8%D0%B5%D0%BB%D0%B0-%D0%BF%D0%BE%D0%BC%D0%B5%D0%BB%D0%B0-10-%D0%BA%D0%BE%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news743095.html", "text": "Районна прокуратура-Пловдив привлече като обвиняема и задържа 20-годишната Габриела, която поемете 10 коли в Кючука,  за управление на моторно превозно средство след употреба на алкохол и наркотични вещества и за причиняване на имуществени вреди на автомобили. В хода на разследването е установено, че на 15 април 2018 г., в гр. Пловдив, около 6 часа сутринта, обвиняемата Габриела  управлявала джип „БМB Х-5“, по улица „Македония“. Обвиняемата е правоспособен водач на моторно превозно средство, със стаж две години. Установено е, че преди да се качи на моторното превозно средство обвиняемата употребила алкохол и наркотични вещества – марихуана. При движение по ул. „Македония“ в гр. Пловдив, тя загубила управление върху автомобила и причинила щети на други паркирани 10 моторни превозни средства, след което изоставила управлявания от нея автомобил на улицата и се прибрала в дома си. След извършена проверка с техническо средство „Алкотест Дрегер“ било установено наличие на 1,38 промила алкохол в кръвта й, както и наличие на употребени наркотични вещества – марихуана. С постановление на наблюдаващия прокурор обвиняемата е задържана за срок от 72 часа. По делото e извършен оглед на местопроизшествие и продължават действията по разследването с разпити на свидетели, назначаване на автотехническа експертиза и др. За престъпленията по чл. 343б ал. 1 и ал. 3 от НК се предвижда наказание от 1 до 3 години лишаване от свобода, както и глоби, а за престъплението по чл.343 ал.1 буква А от НК наказанието е лишаване от свобода до 1 година или пробация. Разследването по случая продължава. Цялата информация за града на едно място! Събитията по дни и часове – на е Сподели:", "date": "2018.04.16", "title": "Три обвинения за пияната и надрусана Габриела, помела 10 коли в Пловдив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B3%D1%80%D0%B8%D1%88%D0%BE-%D1%81%D1%8A%D1%81-%D1%81%D1%83%D0%BF%D0%B5%D1%80-%D1%81%D1%82%D0%B0%D1%80%D1%82-%D0%BD%D0%B0-%D0%BA%D0%BB%D0%B5%D0%B9-%D0%B2-%D1%82%D0%B5%D0%B6%D0%BA%D0%B0-%D0%B1%D0%B8%D1%82%D0%BA%D0%B0---%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news743068.html", "text": "Григор Димитров откри сезона си на клей с хубава победа. В мач от турнира по двойки в Монте Карло, Гришо и Давид Гофен (Белгия) надвиха френския тандем Адриан Манарино и Фабрис Мартен. 2:0 сета. 7:6 (3), 6:2 в отделните части. Срещата започна с 3 гейма в полза на французите (1 брейк при подаващ Григор). Димитров и Гофен върнаха пробива за 3:4. След което изравниха - 4:4. Зададе се поредица от геймове в полза на подаващите, така се стигна до тайбрек. В дългия гейм Григор и Давид записаха успех на 3 точки и поведоха в резултата в сетовете. Втората част стартира много добре за Димитров/Гофен - 3:0 гейма (1 брейк). Гришо и Давид доразвиха преднината си и затвориха мача след 6:2 гейма в сет номер 2. Димитров и Гофен ще играят в следващия кръг с осмите поставени Иван Додиг (Хърватия) и Раджийв Рам (САЩ). На сингъл Гришо ще започне участието си в надпреварата с двубой между победителя от спора Лоренци (Италия) - Ербер (Франция). Сподели:", "date": "2018.04.16", "title": "ИЗВЪНРЕДНО В ПИК! Гришо със супер старт на клей! В тежка битка - Димитров... (ОБНОВЕНА)"}
{"url": "http://pik.bg/%D1%82%D0%B0%D0%BA%D1%81%D0%B8-%D0%B1%D0%BB%D1%8A%D1%81%D0%BD%D0%B0-%D0%BC%D0%B0%D1%80%D1%88%D1%80%D1%83%D1%82%D0%BA%D0%B0-%D0%B2-%D0%BE%D0%B2%D1%87%D0%B0-%D0%BA%D1%83%D0%BF%D0%B5%D0%BB-%D1%82%D1%80%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-news743125.html", "text": "офьорът на маршрутката спрял на червен светофар, когато бакшишът се натресъл в него отзад. \"Може да му е прилошало, не мога да се обясня защо не спря\", заяви той. В таксито не е имало клиент, а в маршрутката са пътували десетина души. Трима души са пострадали при катастрофа между такси и маршрутка в столичния ж.к. „Овча купел” днес следобед. Инцидентът е станал около 15:15 ч. на кръстовището на бул. „Президент Линкълн” и ул. Монтевидео”, съобщиха от МВР. Пострадалите са транспортирани във „Пирогов” и ВМА. Ш Сподели:", "date": "2018.04.16", "title": "Такси блъсна маршрутка в \"Овча купел\", трима пострадаха"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B9%D0%BE%D1%81%D0%B8%D1%84-%D0%BA%D0%BE%D0%B1%D0%B7%D0%BE%D0%BD-%D0%BF%D1%80%D0%B8%D0%B5%D1%82-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%B8%D0%B7%D0%BB%D0%B5%D0%B7%D0%B5--news743096.html", "text": "Музикалната легенда на съветската и руската естрада и депутат в руската Държавна Дума Йосиф Кобзон е приет по спешност в болница заради проблеми със сърцето. Знаменитият артист е постъпил в една от московските клиники в понеделник, 16 април като до момента е известно, че сърцето му е излязло от ритъм. Домашната помощница на Кобзон е потвърдила в телефонен разговор пред РЕН.тв, че той е бил хоспитализиран, но е посочила, че артистът е приет заради планирано изследване. Сподели:", "date": "2018.04.16", "title": "ОТ ПОСЛЕДНИТЕ МИНУТИ! Йосиф Кобзон приет по спешност в болница! Сърцето на легендата излезе от ритъм "}
{"url": "http://pik.bg/%D0%BA%D0%BE%D0%BD%D1%82%D1%80%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B7%D0%B0%D0%BA%D0%BE%D0%B2%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B0%D0%B9-%D1%85%D1%83%D0%B1%D0%B0%D0%B2%D0%BE-%D0%B5-%D0%B4%D0%B0-%D1%81%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B8%D1%89%D0%BE-%D0%BD%D0%B5-%D0%B7%D0%B0%D0%B2%D0%B8%D1%81%D0%B8-%D0%BE%D1%82-%D1%82%D0%B5%D0%B1-%D1%81%D0%B0%D0%BC%D0%BE-news743083.html", "text": "Макар и президентът да е посещавал различни общини в България, колко от проблемите им е решил? Уважавам президентската институция, но за съжаление Румен Радев, заедно с БСП, има антиевропейско поведение. Това заяви пред журналисти в Смолян председателят на ПГ на ГЕРБ и заместник-председател на партията Цветан Цветанов. „Най-хубаво е да си президент в България. Нищо не зависи от теб, само намираш кусури“, отбеляза Цветанов. Той припомни случая в Свищов, когато беше изолиран от срещата на Радев с кмета на града. „Когато обаче после стана време за същинското решаване на проблемите, кметът дойде при нас. Той бе независим кандидат, подкрепен от БСП, но това означава ли, че не трябва да работим заедно? Не е важно от коя партия си, а дали те е грижа за хората“, категоричен бе председателят на ПГ на ГЕРБ. Цветан Цветанов коментира и зачестилите инциденти по пътищата. „Бяхме намалили сериозно броя на жертвите, но за съжаление през последните години се връщаме към стойности от най-черните времена. Във всички препоръки от ЕС пише едно – манталитетът на българския водач трябва да се промени. Това съветвам и аз – да се уважават всички участници в движението“, посочи той. По думите му глобите в България са високи, като единственото, което може да се подобри, е събираемостта им. „Не бива да очакваме обаче от МВР да бъдат пъдари на пътя. Най-важна е превенцията. Затова още от ученическа възраст децата трябва да бъдат възпитавани като толерантни бъдещи водачи и да им се дават лошите примери на недобросъвестните шофьори“, обясни той. Цветанов каза още, че проблемът в Смолян с улица „Проф. Асен Василев“ стои от 30 години. „Поздравявам кмета на града Николай Мелемов за това, че преди две години направи проект и вече се предприемат стъпки по реализирането му.  Има вероятност обаче средствата да не стигнат и да се търси допълнителна финансова подкрепа от държавата“, уточни зам.-председателят на ГЕРБ. Той коментира, че само допреди 4-5 години в Смолян е имало много проблеми, като най-сериозни са били тези със спортната инфраструктура. „Само за няколко години Николай Мелемов успя да преобрази града. За нас е важно Смолян и Родопите да се развиват, да има къде да работят хората“, допълни Цветан Цветанов. Той коментира, че в България има достатъчна свобода за малкия и среден бизнес, като през последните години компетентните органи са успели да редуцират злоупотребите до минимум. „Наскоро имаше заседание при премиера във връзка с усложнената международна обстановка. Позицията, с която излязохме впоследствие, кореспондираше с тази на ЕС. Не бива да обслужваме чужди интереси. Гарантирането на сигурността ни минава през членството в ЕС и НАТО. Който си мисли друго е в голяма заблуда“, подчерта Цветанов. Сподели:", "date": "2018.04.16", "title": "КОНТРА! Цветанов закова Румен Радев: Най-хубаво е да си президент! Нищо не зависи от теб, само намираш кусури"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D1%80%D0%B0%D0%B9%D1%84%D1%8A%D0%BB%D0%B0-news743039.html", "text": "Представителите на Окръжна прокуратура – Пловдив Атанас Янков и Албена Георгиева демонстративно напуснаха съдебната зала, в която се разглеждаше мярката за неотклонение на Атанас Червенков – Райфъл. Причината беше, че по време на разпоредителното заседание, което приключи минути по-рано, магистратите отказаха да разгледат искането им за отвод към съдебния състав, въпреки че Янков предварително заяви пред всички присъстващи, че има подобно желание. Съдия Маркова се аргументира с липсата на подобно искане на предходното заседание, което се проведе преди точно 4 месеца, а действията ѝ успяха да вбесят прокурора. \"Тъй като съдията ни лиши от правото ни да искаме отвод, то ние не можем да останем в залата повече. За извършените нарушения ще сезираме и Висшия съдебен съвет“, заяви Янков преди напускането. Съдебния състав не се трогна от действията на обвинителите. Вместо това ги определи като грубо нарушаващи реда в залата. Затова и двамата прокурори отнесоха глоби в размер на 500 лева, съобщава \"Марица\". „Възмутен съм от непрофесионалното отношение на напусналите залата. Те показаха безпардонност и неуважение към съдебната институция, като по този начин извиват ръцете на правосъдието“, коментира основният подсъдим Атанс Червенков. Той пристигна в съдебната зала видимо оптимистичен и учтиво поздрави на висок глас всички присъстващи. Малко след това се зае да бърка странни отвари, като преливаше минерална вода в странна кафеникава бутилчица. На такова мнение беше и съпругата му Евелина Червенкова, която го защитаваше пред съда. „Тези прокурори са свикнали да диктуват на съдиите какво да правят. Това се случваше със съдиите, които разглеждаха преди делото. Заедно пиеха кафе по време на почивките. Така се стигна и до абсурдната присъда от 13 години, която веднаха беше оспорена от Апелативния съд. Тъй като настоящият състав е безпристрастен, то те не намериха по-добро решение, отколко да си тръгнат“, заяви тя пред журналисти. Райфъла определи обвиняемите като заложници на несъвършенствата на съдебната система, тъй като са изминали 4 месеца от последното заседание, а обвиняемите са в ареста общо 41 месеца. Червенков определи прокуратурата като безсилна да докаже вменената вина. Заседанието продължава от 13 часа, когато магистратите ще разгледат мярката на Райфъла, при условие че от държавното обвинение изпратят нов прокурор. Сподели:", "date": "2018.04.16", "title": "СКАНДАЛ! Прокуратурата се отказа от делото срещу Райфъла"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D0%BB%D0%BE%D0%B2%D0%B0%D0%BA%D0%B8%D1%8F-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-news743111.html", "text": "Словашкият вътрешен министър Томаш Друкер обяви, че подава оставка, предаде Ройтерс. Друкер пое поста само преди няколко седмици на фона на масови протести с искане за уволнение на шефа на полицията след убийството на журналиста Ян Куциак. Министърът посочи, че няма причина, за да уволни шефа на полицията Тибор Гаспар, но усеща, че проблемът остава източник на дълбоко разделение на обществото. Десетки хиляди словаци организираха поредица от протести с искане оставката на Гаспар, за да се осигури щателно разследване на убийството на Куциак през февруари. Сподели:", "date": "2018.04.16", "title": "Новият вътрешен министър на Словакия хвърли оставка"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%B7%D0%B0%D0%B2%D0%B5%D0%B4%D0%B5-%D1%81%D0%B8%D0%BD%D0%B0-%D1%81%D0%B8-%D0%BD%D0%B0-%D0%BA%D0%BE%D0%BD%D1%86%D0%B5%D1%80%D1%82-%D0%BD%D0%B0-%D1%82%D0%BE%D0%BD%D0%B8%D0%BA%D0%B0-%D0%B4%D0%BE%D0%BC%D0%B8%D0%BD%D0%B8-%D0%B0-%D0%BC%D0%B0%D1%80%D0%B8%D0%B0%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D1%87%D0%B0%D0%BA%D0%B0-%D0%BB%D0%B8-%D0%B1%D0%B5-news743023.html", "text": "Мария Илиева заведе новородения си син Александър на първия му концерт. Бебето се появи в гримьорните на зала \"Арена Армеец\", която вчера вечерта бе пълна с почитателите на \"Тоника Домини\". Ева Найденова, Красимир и Виолета Гюлмезови отпразнуваха двойна годишнина - 45 години от основаването на \"Тоника\" и 35 години на другата група - \"Домино\". На сцената тримата изпяха златните си хитове като \"Нека да е лято\", \"Стара икона\" и \"Там край реката\". На сцената с тях празнуваха Любо Киров, който специално си купил нови обувки за събитието, Нели Рангелова и Мариана Попова, в компанията на любимия си Веселин Плачков. Стройната й фигура в прилепнал клин напълно разби слуховете, че тя чака бебе, пише \"Хотнюз\". Първа на сцената се качи Мария Илиева, която също изглеждаше блестящо в дълги чизми и къси панталони. Красимир Гюлмезов разкри тайната, че заедно с нея в гримьорната е и близо тримесечния Александър. Шоуто на \"Тоника Домини\" изправи на крака близо 7 000 им почитатели още на първите песни, а след дава часа и половина публиката дълго не пускаше музикантите от сцената. На първия ред бе композиторът Стефан Диомов, автор на най-емблематичните им хитове. Сподели:", "date": "2018.04.16", "title": "Мария Илиева заведе сина си на концерт на \"Тоника Домини\"! А Мариана Попова разкри чака ли бебе... "}
{"url": "http://pik.bg/%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%BE%D1%82%D0%BD%D0%B5%D1%81%D0%B5-%D0%B4%D1%8F%D0%B4%D0%BE-news743038.html", "text": "Взрив на газова бутилка в Димитровград. Възрастен човек запалил новата си готварска печка, когато тя избухнала. От ударната вълна са избити прозорците на две от стаите в апартамента. Счупени са и вътрешните врати, разказва за инцидента Нова телевизия. 84-годишният мъж успял да спре газта и да предотврати пожара. Той се е ударил, отнесен от взривната вълна и е настанен в болница. Сподели:", "date": "2018.04.16", "title": "Газова бутилка отнесе дядо"}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8-%D1%83%D1%87%D0%B5%D0%BD%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%BE%D1%87%D0%B0%D0%BA%D0%B2%D0%B0%D1%82-%D0%BD%D0%B8-%D0%B3%D0%BE%D0%BB%D0%B5%D0%BC%D0%B8-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-news743030.html", "text": "Учени от Лондонския университетски колеж установиха, че морското течение Гълфстрийм значително се е забавило - скоростта му е най-малката през последните 1600 години, съобщи Лента. По мнението им, това може да доведе до поява на сурови зими в Западна Европа , ускорено повишаване на морското ниво и намаляване на тропическите дъждове. Гълфстрийм е част от Атлантическата меридионална циркулация - система от течения, включваща топли потоци, които се движат от юг на север в горните слоеве на океана, и студени води, които се движат в обратна посока в океанските дълбини. Глобалното затопляне пречи на охлаждането на водата, а топенето на ледовете в Арктика става причина големи количества прясна вода с малка плътност да попаднат в Северния ледовит океан . Учени изследвали седименти близо до нос Хатерас в Северна Каролина , край който минават топлото течение Гълфстрийм и студеното Лабрадорско течение . То е свързано със завихряния на наносен пясък, които са опасни за корабите. По размерите на датираните песъчинки може да се съди за силата на течението през даден период. Оказало се, че скоростта на Атлантическата меридионална циркулация е достигнала рекордния си минимум за над 1500-годишен период, като е намаляла с 15 процента. Тя започнала да се забавя след края на т.нар. малък ледников период през 14-19 век. Тази тенденция продължила в резултат на глобалното затопляне. Учените заключили, че скоростта на Гълфстрийм ще намалее още повече, тъй като земната атмосфера продължава да се нагрява вследствие на изгарянето на изкопаеми горива. Сподели:", "date": "2018.04.16", "title": "Какво се случва! Английски учени алармират: Очакват ни големи климатични промени"}
{"url": "http://pik.bg/%D0%BC%D0%B8%D0%BD%D1%8C%D0%BE%D1%80%D0%B8-%D0%BE%D1%82-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%B2-%D1%81%D1%82%D0%B0%D1%87%D0%BD%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BD%D0%B8%D1%81%D0%BA%D0%B8-%D0%B7%D0%B0%D0%BF%D0%BB%D0%B0%D1%82%D0%B8-news743029.html", "text": "Миньори от Кърджали са в стачна готовност заради ниски заплати. Работещите в дружеството за добив и преработка на бентонит настояват за повишаване на възнагражденията им с поне 20 на сто. В ход е подписка сред служителите с искане за преговори с ръководството. Напрежението в дружеството е от миналата година, каза председателят на КНСБ в Кърджали Иванка Караколева. \"Това са дългогодишни работници и не са доволни от това, което са получили. Някои са получили 5 лева увеличение до 714 лева за тази година. Десетина човека са били под минималната работна заплата за бранша миналата година. За тях увеличението е по-голямо. Ние говорим за минимална работна заплата в дружество, не за неквалифицирания персонал. Там са и висшисти, и квалифицирани хора, които дълги години са работили\". Сподели:", "date": "2018.04.16", "title": "Миньори от Кърджали в стачна готовност заради ниски заплати"}
{"url": "http://pik.bg/%D0%BC%D0%B0%D1%84%D0%B8%D0%BE%D1%82%D1%81%D0%BA%D0%B8%D1%82%D0%B5-%D1%81%D1%82%D1%80%D0%B0%D1%81%D1%82%D0%B8-%D0%BD%D0%B5-%D1%81%D0%B0-%D1%83%D1%82%D0%B8%D1%85%D0%BD%D0%B0%D0%BB%D0%B8-%D0%B3%D0%BE%D0%BB%D0%B5%D0%BC%D0%B8%D1%8F-%D1%84%D0%B0%D1%80%D0%B0%D0%BE%D0%BD-%D0%B8%D1%81%D0%BA%D0%B0-%D0%B4%D0%BE%D0%BC%D0%B0%D1%88%D0%B5%D0%BD-%D0%B0%D1%80%D0%B5%D1%81%D1%82-%D1%81%D0%BD%D0%B8%D0%BC%D0%BA%D0%B0-news743037.html", "text": "Илия Бориков-Големия Фараон възрази срещу решението на Районен съд – Сандански за налагане на най-тежката мярка \"задържане под стража” часове, след като тя бе наложена от съдия Димитър Узунов. На 19 април в Окръжния съд в Благоевград ще бъде гледано искането за по-лека мярка – \"подписка” или \"домашен арест”. На 13 април на Бориков бе наложена мярка \"задържане под стража” с мотив, че ако бъде оставен на свобода, има реална опасност да се укрие или да извърши същото престъпление. Срещу Големия Фараон е повдигнато обвинение за закана за убийство срещу Димитър Саботанов-Саботана заради инцидента на 11 април на кръстовището на бул. \"Свобода“ и ул. „Арда“. Тогава Бориков отправил закана за убийство и произвел изстрел с огнестрелно оръжие срещу Саботанов. Повдигнато му е обвинение по чл. 339, ал. 1, предвиждащо до 8 години лишаване от свобода, и по чл. 144, ал. 1 – до 6 години. Сподели:", "date": "2018.04.16", "title": "Мафиотските страсти не са утихнали! Големия Фараон иска домашен арест (СНИМКА)"}
{"url": "http://pik.bg/%D1%80%D0%B0%D0%B2%D0%B8%D0%BD-%D1%83%D0%B4%D0%B0%D1%80%D1%8A%D1%82-%D0%B2-%D1%81%D0%B8%D1%80%D0%B8%D1%8F-%D0%BF%D1%80%D0%B8%D0%B1%D0%BB%D0%B8%D0%B6%D0%B8-%D0%B8%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B5%D1%81%D0%B8%D1%8F%D1%82%D0%B0-news743063.html", "text": "Бомбардировката в Сирия, която извършиха САЩ в събота, е крачка към идването на Месията, каза израелският равин Иехудиил Фиш. Според юдейския свещенослужител действията на американския президент Доналд Тръмп ще свалят сирийския лидер Башар Асад от власт. Той се позовава на предсказание на пророка от Стария завет Йеремия. И ще запаля огън в стените Дамаски, - и ще унищожи дворците Венададови, пише в книгата (в синодалния превод на БПЦ). Според Фиш пожарът в Дамаск ще предизвика падането на държавния глава на близкоизточната страна, ще бъде първият сигнал за идването на Месията, който е потомък на цар Давид и ще спаси света. Той допълни, че думата Венадад - библейско наименование на древна династия, царувала в Сирия и воювала с Израел (IХ-VIII век преди новата ера), според еврейската нумерология има цифрово обозначение 65 (в ред азбуки буквите се използват и за изписване на цифри ). \"65 означава и Асад, а името на президента на Сирия се тълкува и като Източния Нерон. След падането на Асад и идването на Месията ще бъде построен Третият храм в Ерусалим - вечният\", разказа още той пред Breaking Israel News. Храмът е построен за пръв път през Х век пр.н.е. от цар Давид. Той е разрушен след превзимането на града от вавилонците през 552 г. пр.н.е. След падането на Вавилон под властта на персите малко по-късно много евреи се връщат в града и възстановяват храма. Мястото за поклонение на юдеите е разрушено за втори път от римляните през I в.н.е. като наказателна акция след еврейско въстание срещу властта на империята. Сподели:", "date": "2018.04.16", "title": "Равин: Ударът в Сирия приближи идването на Месията"}
{"url": "http://pik.bg/%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D1%88%D1%83%D1%80%D0%B5%D1%8F-%D0%BD%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%BE%D1%81%D1%82%D0%B0%D0%B2%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%BE-%D0%B0%D0%B2%D0%B5%D1%80%D1%8A%D1%82-%D0%BC%D1%83-%D0%B1%D0%BE%D0%B3%D0%B4%D0%B0%D0%BD-news743129.html", "text": "След над 2 часа размисъл поморийският районен магистрат Николай Бъчваров освободи без никаква мярка Христос Янулис. Така шумната акция на полицията в петък, след която бяха задържани петима, зад решетките остава единствено Богдан Рупанов, съобщава \"Флагман\". Според доказателството именно в дома на Рупанов е измъчван 19-годишният Георги Тодоров. Младежът е бил съблечен гол и е бил заставен на сила да напише определен текст на две бележки, който държавното обвинение за момента отказва да разкрие. Според повдигнатите обвинения към момента срещу двамата са за принуда. Източници на Флагман.бг обаче разкриха, че е възможно те да бъдат променени, тъй като по случая са назначени експертизи. Сподели:", "date": "2018.04.16", "title": "Освободиха шурея на Митьо Очите, зад решетките остава единствено аверът му Богдан"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%BE%D0%BF%D0%BB%D1%8E-%D1%80%D0%B0%D0%B4%D0%B5%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82---%D0%B1%D0%BE%D1%81-%D0%BF%D0%BE-%D0%BC%D1%83%D1%81%D0%BA%D1%83%D0%BB%D0%B8-%D0%BD%D0%B0-%D0%B2%D0%B8%D1%81%D0%B8%D0%BB%D0%BA%D0%B0%D1%82%D0%B0-%D0%BF%D0%BE-%D0%BF%D0%BE%D1%82%D0%BD%D0%B8-news743112.html", "text": "Съюзниците удариха с пълно право. Това беше операция, извършена с изключителна прецизност. Това заяви пред Би Ти Ви президентът (2012-2017) Росен Плевнелиев. Той коментира удара срещу Сирия от страна на САЩ, Великобритания и Франция, обоснован като отговор на химическата атака в град Дума. \"Много е ясно кой има способността и мотивацията да извърши подобна гавра и да ни върне стотици години назад, когато се избивахме с химическо оръжие. А тези, които го използват сега, трябва да си носят отговорността\", подчерта Плевнелиев. Според него \"цялата тази история в Сирия има своята много логична обосновка\": \"Президентът Обама бе мой много близък приятел. Той не искаше Америка да играе ролята на световен полицай. Той искаше да изтегли американските войски от Сирия, от Афганистан.. Междувременно американският данъкоплатец не иска да плаща това. И американската икономика не може да плаща такава цена. Обама направи една много голяма стратегическа грешка, която му костваше имидж и ролята на международната сцена. Той заяви пред ООН  \"червени линии\" - например че използването на химическо оръжие е червена линия... Нещата обаче са по-сложни. Америка в момента има 200 войници в Сирия. Това се отнася и са Русия, която изтегли своите основни сили от там. Но когато Обама обяви изтеглянето на войски от критични територии и се съгласи с нов по-различен многополюсен свят..., там, където Америка започна да се изтегля, започнаха да се нанасят другите\". \"В Сирия имаме три регионални сили, които се борят за влияние. Това са Саудитска Арабия, Иран и Турция. Всяка от тях спретна свои милиции на територията на Сирия. Имаме регионална война на територията на Сирия. Това е много жалко!\", коментира още той. \"Най-отговорно заявявам - не сме нито в Трета световна война, нито във Втора студена война! Но в много отношения ситуацията, в която се намираме, е много по-опасна... Ако искаме да имаме устойчив мир, той е възможен, когато има правила, които се спазват от всички, и институции, които се уважават от всички. В момента имаме студен мир - защото има рекорден брой бежанци и конфликти навсякъде. Накрая ще кажа една теза, по която се надявам да има дебат. Не Втората световна, Първата световна война е по-опасна... Аз си мисля, че днес се намираме в ситуация, която е подобна на ситуацията преди Първата световна война - игра на геополитически сили, огромно количество бежанци и нежелание на световните лидери да седнат в СС на ООН и да градят световния мир\", заяви бившият държавен глава. \"Ако някой иска мир, повярвайте ми, това са генералите. Много по-лесно е да водиш война, отколкото след това да градиш мир\", допълни той. Плевнелиев похвали позицията на българското правителство относно ударите в Сирия. \"Оставете настрана пропагандата на президента. Но аз съм бил върховен главнокомандващ, имал съм директен канал за комуникация с НАТО. Аз съм знаел, дали президентът Радев е знаел... Защо мълчи? Същото е и с \"изчезналия\" протокол от срещата с руския патриарх... Това не са негови срещи! Тези протоколи са важни за Министерството на външните работи, те са същината на демократичната държава... НАТО излезе с ясна позиция навреме, НАТО информира всеки един от партньорите и всеки един знаеше как ще се случи и какво ще направи. Държавите-членки на НАТО знаят как да комуникират помежду си и да планират точно. Аз само мога да потвърдя, че българското външно разузнаване на изключително високо ниво и е давало превантивна информация преди много държави като Израел например\", отбеляза Плевнелиев. Той отново подчерта, че президентската институция е гарант за баланс: \"Когато българският президент няма протокол от срещата си с руския патриарх, българският вицепрезидент коленичи пред чужд патриарх в пълен разрез с установения протокол, това тотално разрушава устоите на българската държавност. Искрено уважавам президента Радев, но... ако той продължава да играе ден за ден, той ще остане в историята като първия президент популист\". \"Президентът Радев бос, по мускули на висилката, по потник, президентът до роклята на първата дама... Нека започне от себе си! Искрено му желая успех!\", допълни гостът. Плевнелиев отиде още по-далече, заявявайки, че няколко президенти на европейски държави са му се обаждали, за да изкажат удивлението си от поведението на Радев: \"На мен ми се обаждат президенти, които ми казват, че по отношение на санкциите за Русия той говори едно, съвсем друго се случва, когато се гласува в европейски мащаб\". Сподели:", "date": "2018.04.16", "title": "ЕКСКЛУЗИВНО В ПИК! Плевнелиев оплю Радев: Президентът - бос, по мускули на висилката, по потник, до роклята на първата дама... Популист! "}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81%D0%BE%D1%82%D0%B0%D0%B4%D0%B6%D0%B8%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D1%84%D0%B5%D0%BD%D0%BE%D0%B2%D0%B5-%D0%BE%D1%82-%D0%B0%D0%B3%D0%B8%D1%82%D0%BA%D0%B0%D1%82%D0%B0-%D0%BD%D0%B0-%D0%B1%D0%BE%D1%82%D0%B5%D0%B2-news743128.html", "text": "Частни охранители са нанесли тежък побой на двама фенове от агитката на ПФК „Ботев“. Инцидентът е станал в неделя в популярно заведение, което се намира непосредствено до ректората на ПУ „Паисий Хилендарски“. За това сигнализира един от потърпевшите, който пожела да запази анонимност. В неделния следобед двамата запалянковци решили да изпият по бира в бара и се настанили на втория етаж. Малко по-късно били помолени да се преместят долу, тъй като горе трябвало да се чисти, съобщава още \"Марица\". След като слезли на приземното ниво, един от феновете започнал словесна борба с млада сервитьорка, която читателят ни описа като доста конфликтна. „Имаха някакви диалози двамата, не ги чух точно какво си говореха. Единствено си спомням как той ѝ каза, че ако не била момиче, щял да я нашамари“, разказа потърпевшият футболен фен. Дамата решила да сигнализира на частната фирма, която се занимавала с охраната на заведението. Казала им, че е заплашвана от агресивни ултраси. Запалянковците абсолютно отричат да е имало каквито и да е било заплахи от тяхна страна. Минути по-късно пристигнали и сотаджиите – с две коли в бара се появили 7-8 грамадни мъжаги. „Не поискаха да разберат за какво става въпрос, не потърсиха обяснения! Можеха просто да ни кажат се махнем ако не искат да сме им клиенти, както е редно“, разказаха канарчетата. Вместо това охранителите ги подхванали директно с пердах – първо започнали да ги блъскат в самото заведение, докато не излязли навън, а след това ги ступали директно на булеварда. „На мен окото ми е синьо. Събориха ме на плочките и си ожулих главата от другата страна. Моят приятел и той пострада доста. Вчера си е извадил медицинско, ще го направя и аз. Не е редно това отношение – ние си пием бира в неделя, а те ни викат, че сме пияндета и алкохолици, а след това се хвърлят да ни бият. Все едно сме се върнали в годините на мутрите“, заключи пострадалият. Сподели:", "date": "2018.04.16", "title": "ИНЦИДЕНТ! Сотаджии пребиха фенове от агитката на Ботев"}
{"url": "http://pik.bg/%D1%81%D0%B5%D0%BB%D1%8F%D0%BD%D0%B8%D0%BD-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%B1%D1%80%D0%B0%D1%82-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%B5%D0%BD-%D0%B8%D0%BC%D0%BE%D1%82-news743060.html", "text": "55-годишен жител на стралджанското село Правдино е намерен застрелян от упор, за инцидента е бил подаден сигнал на телефон 112 към 19,30 часа в събота. При пристигане на място униформените служители на ОД на МВР – Ямбол открили трупа на живеещия постоянно в областния град Стоян Стоянов. Смъртта е настъпила в резултат на огнестрелна рана в гърдите. Малко преди полунощ е задържан по-големият брат на жертвата, 61-годишният Петър Стоянов. Образувано е досъдебно производство, повдигнато е  обвинение в предумишлено убийство, лаконично уточниха от окръжната прокуратура. Очаквало се да бъде поискано от съда налагането на най-тежката мярка за неотклонение „задържане под стража“, пише \"Конкурент\". Жители на селцето коментират, че двамата братя от години били скарани и дори не си говорели. Петър допреди година и половина работел в администрацията на община Стралджа в отдел „Териториално селищно устройство“, но го уволнили дисциплинарно и след това се прибрал за постоянно в Правдино. Уволнението беше заради системно неявяване на работа, съобщи зам. кметът на Стралджа Гроздан Иванов. За трагедията той научил от кметския наместник Бойо Тодоров. „Ужасно е, брат брата да гръмне, сигурно са се скарали за някоя нива , а Стоян е доста кибритлия. Тъжно е , родителите им са още живи, а те да не могат да разделят имането им…“, тъжно констатира възрастна жена, съседка на убития. По думите й Стоян останал стар ерген, живеел в Ямбол, прибирал се за почивните дни , за да си нагледа имота. Сподели:", "date": "2018.04.16", "title": "Селянин застреля брат си заради наследствен имот"}
{"url": "http://pik.bg/%D1%89%D0%B0%D0%B9%D0%BD%D0%BC%D0%B0%D0%B9%D0%B5%D1%80-%D0%BE%D1%82%D1%87%D1%83%D0%B6%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D0%B7%D0%B0%D0%BF%D0%B0%D0%B4%D0%B0-%D0%B5-%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%BE-news742964.html", "text": "The Local, цитиран от \"Фокус\". Германският президент Франк Валтер Щайнмайер привлече внимание към нарастващото „отчуждаване“ между Запада и Русия и заяви, че е необходим диалог, пише „Трябва да сме притеснение относно галопиращото отчуждаване между Русия и Запада“, заяви Щайнмайер. Той допълни, че макар и да е правилно, че трябва да се показва на Москва, че „нейните действия имат последствия, както демонстрираха санкциите, наложени заради анексирането на Крил и конфликта в Украйна, ние не трябва да изоставяме прекия диалог“. Същевременно той предупреди, една цяла нация да не бъде демонизирана. „Независимо от Путин не може да обявим, че цяла Русия, страната и народа за наш враг“, убеден е президентът. Същевременно, говорейки за Сирия, той заяви, че президентите на Русия и на САЩ – Владимир Путин и Доналд Тръмп трябва да пристъпят един към друг по конструктивен начин и да се опитат да договорят решение. „Разбира се, нищо не може да се направи без страните от региона, но всичко започва със САЩ и Русия“, смята Щайнмайер. „Тръмп и Путин дължат на света да предприемат първата крачка“, допълни той. Сподели:", "date": "2018.04.16", "title": "Щайнмайер: \"Отчуждаването\" между Русия и Запада е притеснително"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B4%D0%B0%D0%BD%D1%8A%D1%87%D0%B5%D0%BD-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BB-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B0%D1%82%D0%B0-%D0%B2-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-%D0%B7%D0%B0-%D1%87%D0%B0%D0%B4%D1%8A%D1%80-%D0%BD%D0%B0-news743070.html", "text": "Арестът на 20 служители от отдел \"Оперативен контрол\" в НАП - София, замесени в корупционна схема, срещу 11 от които вече са повдигнати обвинения, е целял закопчаването на един от тях - Тончо Томов, който обаче по неизяснени причини точно в този момент е отсъствал от сградата. Според данни на разследването и жалба на служител от този отдел до ДАНС Томов е събирал от колегите си такса \"спокойствие\", възлизаща на 5000 лева седмично, като мотивирал действията си със съпружеската си връзка с шефката на Главния инспекторат към Министерския съвет Мария Томова. Това съобщиха пред ПИК отлично информирани източници. Томов гарантирал на колегите си, че ако седмично всеки от тях заделя по 100-200 лева, така че да формират сумата от 5000 лева, може да им пази гърба, благодарение на позицията на жена си Мария Томова, която е оглавила Главния инспектора към МС с протекциите и съдействието на Меглена Кунева по времето, когато тя беше вицепремиер във второто правителство на Бойко Борисов. Томов обяснявал, че така данъчните ще могат на спокойствие да си рекетират, когото намерят за добре. Не всички обаче били склонни да влязат в схемата и затова един от тях подал сигнал. Разработката по случая е от доста време, но в службите за сигурност се съмняват, че оттам може да е изтекла информация за готвената от тях акция към Томов, тъй като именно той не бил на работното си място в момента на влизането на БОП. Томова изглежда наистина се чувства всесилна, защото тя била и човекът, който наложил за главен секретар на Министерството на здравеопазването бившата шефка на Агенцията по вписванията Елена Маркова, уволнена заради поредица от нарушения в течение на 2 г., след като заема поста от квотата на Реформаторския пост. Маркова е прко обвързана и с бившия правосъден министър от същото правителство Христо Иванов. Впоследствие обаче новият здравен министър Кирил Ананиев я освободи от този пост. Но начело на Инспектората в здравното министерство също е протеже на Мария Томова. Това става, след като този инспекторатът на ведомството предоставя доклад за закупуването на турските ваксини, заради които пред съда включително и днес се изправя бившият здравен министър Петър Москов, в който е посочено, че няма нарушения. Това заключение обаче е в пълно противоречие с доклада, изготвен от службата на Томова, който констатира груби нарушения и дори се опитва да замеси в случая и името на премиера. Заради това разминаване Томова уволнява половината от хората в инспектората на здравното ведомство заедно с тогавашния му шеф и слага на негово място свой човек, който да работи под нейна диктовка. Запознати с доклада на Томова твърдят, че неговите заключения много приличат не реформаторски реванш спрямо министрите на Борисов и хората, които останаха докрай с него в предишното правителство, какъвто беше и Петър Москов. Арестът на данъчните от отдела на мъжа ѝ и разследването около корупционните схеми в него вероятно ще разплетат конците на обвързаности между Тончо Томов и Мария Томова и злоупотребата с влияние. Всъщност Томов се е оттеглил от ръководен пост в данъчния отдел \"Оперативен контрол\" именно за да избегне обвиненията в конфликт на интереси заради длъжността на жена си. Ръководството на НАП не вижда никакъв друг начин да преодолее негативните явления в този отдел, освен да го закрие и да прехвърли задълженията му към други звена в агенцията. Преди това обаче и обвиняемите, и разследваните ще трябва да опишат корупционните схеми, в които са участвали, пред службите за сигурност. Днес данъчните готвят протест срещу разформироването на този отдел в цялата страна, което предвижда уволнението или преместването на около 300 души в други звена, но вероятно не са напълно запознати със случая, предизвикал крутите мерки спрямо тях. Сподели:", "date": "2018.04.16", "title": "РАЗКРИТИЕ НА ПИК! Данъчен използвал шефката на инспектората в Министерски съвет за чадър на корупцията в НАП"}
{"url": "http://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D1%80%D1%83%D1%81%D0%B8%D1%8F-%D0%B2-%D0%BA%D0%B8%D0%B1%D0%B5%D1%80%D0%B0%D1%82%D0%B0%D0%BA%D0%B8-news743002.html", "text": "Германия трябва да приеме, че Русия стои зад кибератака срещу външното й министерство в края на миналата година, заяви германският външен министър Хайко Маас, цитиран от Ройтерс и ТАСС. Маас посочи редица проблемни според него действия на Русия , включително липсата на напредък в прилагането на прекратяване на огъня в Източна Украйна, нападение с отровно вещество във Великобритания, руската подкрепа за сирийското правителство, усилията на Москва за оказване на влияние върху избори на Запад и кибератаката. \" Срещу нашето външно министерство беше извършена кибератака , за която трябва да допуснем, че е била осъществена от Русия\", каза Маас по телевизия Цет Де Еф. \"Ние не можем просто да се правим, че не виждаме всичко това. И мисля, че е не само разумно, но и необходимо да се изтъкне, че не смятаме тези неща за конструктивен принос \", заяви той. Сподели:", "date": "2018.04.16", "title": "ВОЙНАТА СЕ РАЗРАСТВА! Германия обвини Русия в кибератаки"}
{"url": "http://pik.bg/%D0%BF%D1%80%D0%B5%D0%B1%D0%B8%D1%85%D0%B0-%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-%D0%BC%D1%8A%D0%B6-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news743090.html", "text": "Криминалисти на Пето РУ разследват получен сигнал за грабеж. Инцидентът е станал в събота, около 4:30 часа сутринта, на булевард „Цариградско шосе“. Тогава 34-годишен мъж бил нападнат от двама непознати, които му нанесли удари и отнели мобилен телефон, 100 лева и лична карта. По случая е образувано досъдебно производство. Сподели:", "date": "2018.04.16", "title": "Пребиха и ограбиха мъж в Пловдив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D1%8A%D0%BA%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B1%D0%BB%D0%B8%D0%B7%D0%BA%D0%B8-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D1%85%D0%B0-%D0%B6%D0%B5%D0%BD%D0%B0%D1%82%D0%B0-%D0%BF%D0%BE%D0%BB%D0%B5%D1%82%D1%8F%D0%BB%D0%B0-%D0%BE%D1%82-7-%D1%8F-%D0%B5%D1%82%D0%B0%D0%B6-news743073.html", "text": "Близки на загиналата жена до блок 47 в бургаския ж.к. „Славейков“ я разпознаха, съобщава \"Бургас Инфо\". Хората буквално са съсипани, никой от тях не е предполагал, че е възможно тя да посегне на живота си. На място дойде нейният съпруг, който се олюля и се подпря на намираща се пред магазина касетка. Според местни жители жената е от съседния блок, изключително интелигентна, с хубаво семейство. Малко преди трагедията тя си купила носни кърпички от магазина, който се намира на партера в блока. Предполага се, че жената е полетяла от 7-ми е етаж в блок 47, който е 18-етажен. Сподели:", "date": "2018.04.16", "title": "ИЗВЪНРЕДНО! Мъка в Бургас! Близки разпознаха жената, полетяла от 7-я етаж "}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%BC%D0%B0%D1%87-%D0%B2-%D1%80%D1%83%D1%81%D0%B8%D1%8F-%D0%B1%D0%B5-%D0%BE%D1%82%D0%BA%D1%80%D0%B8%D1%82-%D0%BE%D1%82-%D0%BC%D0%B5%D1%87%D0%BA%D0%B0-%D0%B2%D0%B8%D0%B4%D0%B5%D0%BE-news743018.html", "text": "Във футбола съществува традиция известни личности да откриват интригуващи мачове. В Русия обаче минаха на следващото ниво и повериха тази чест на... мечка. Двубоят от 27-ия кръг на Професионалната футболна лига (б.р. - третото ниво на местния футбол) между Машук КМВР и Агнуш започна с едновременно любопитна и шокираща сцена. На пистата бе изведена мечка на име Тима. В името на безопасността мечката бе с намордник. По сигнал на дресьора тя няколко пъти се изправи на задните си крака и дори аплодира зрителите, предава Би Ти Ви. Дикторът на стадиона в Пятигорск пък съобщи още по-смущаваща новина - Тима щяла да открива и двубои от предстоящото световно първенство в Русия. Сподели:", "date": "2018.04.16", "title": "Футболен мач в Русия бе открит от... мечка! (ВИДЕО)"}
{"url": "http://pik.bg/%D0%B3%D0%BB%D0%BE%D1%80%D0%B8%D1%8F-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-%D0%B2%D0%B8%D0%B6%D1%82%D0%B5-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-5-%D0%BC%D0%B5%D1%81%D0%B5%D1%87%D0%BD%D0%BE%D1%82%D0%BE-%D0%B9-%D0%BA%D0%BE%D1%80%D0%B5%D0%BC%D1%87%D0%B5-news743001.html", "text": "Манекенката Глория Петкова, която нашумя покрай \"ВИП Брадър\", официално съобщи, че ще става майка. Брюнетката оповести радостната вест в личния си профил в \"Инстаграм\". Глория сподели кадър, на който постави надпис: \"Имам новина за вас\". Макар моделът да е в пети месец, това трудно може да се предположи, предвид перфектната фигура на Глория и лекото, едва забележимо коремче. Преди няколко месеца Глория Петкова обяви, че стяга сватба и тази година планира да мине под венчило. Красавицата има завидна биография в модните среди както в роден, така и в световен план и неслучайно е определяна като един от най-успешните родни модели, пише \"Тялото.бг\". Сподели:", "date": "2018.04.16", "title": "Глория чака бебе! Вижте СНИМКИ на 5-месечното й коремче"}
{"url": "http://pik.bg/%D0%B0%D0%B4%D1%8A%D1%82-%D0%B4%D0%B0-%D1%81%D0%B8-%D1%88%D0%BE%D1%84%D1%8C%D0%BE%D1%80-%D0%B2-%D1%81%D0%BE%D1%84%D0%B8%D1%8F-news743082.html", "text": "За ада на живеещите в София шофьори е ставало дума многократно. Но това, което се случва в последните една-две години, надминава всичко. С последното увеличение на цената на билетчето за градски транспорт на 1,60 лв. столичните общинари на практика обезсмислиха огромните инвестиции, вложени в метрото, и качиха софиянци на личните им автомобили, където е далеч по-комфортно и удобно. Пълзящо увеличаващите са зелени зони всяка година вместо да слагат някакъв ред, по-скоро пълнят нечии бюджети и джобове, но реално няма никакво подобрение. Вече е абсурдно, ако се прибереш след 19 ч. в която и част на столицата да живееш, да си паркираш спокойно. Най-често това става след 20-30-минутно обикаляне, чакане, дебнене. Превърнахме се в шофьори трапери в лов на паркомясто, където и да е в подзоната, в която живеем. В това ни превърнаха – в дебнещи се, мразещи се, но плащащи лептата си за... нищо. И винаги се намират уж съвестни граждани, дето се молят в общината и на тяхната улица да изгрее зелената зона. Ненаситни, нагли, брутално безмилостни са управниците на столичния град. Ако се загледате, ще видите, че на десет коли поне половината са с провинциални номера, това лишава от права живеещите в столицата. Но вместо да сложат някакъв ред, на тях им е по-лесно да си ни скубят и едните, и другите. Сподели:", "date": "2018.04.16", "title": "Адът да си шофьор в София"}
{"url": "http://pik.bg/%D0%BD%D0%BE%D1%80%D0%B0-%D1%88%D0%BE%D0%BF%D0%BE%D0%B2%D0%B0-%D0%BF%D1%80%D0%B8%D0%B7%D0%BD%D0%B0-%D1%81-%D0%BA%D0%BE%D0%B3%D0%BE-%D0%B6%D0%B8%D0%B2%D0%B5%D0%B5-%D0%B8%D1%81%D1%82%D0%B8%D0%BD%D0%B0%D1%82%D0%B0-%D1%89%D0%B5-%D0%B2%D0%B8-%D1%88%D0%BE%D0%BA%D0%B8%D1%80%D0%B0-news742989.html", "text": "Синоптичката на Нова телевизия Нора Шопова има необичаен домашен любимец - тя живее с... гущер. Красавицата, която преди няколко месеца зае мястото на Деси Банова, признава, че не обича екстремните спортове като скачане с бънджи заради страха й от височини, но не би отказала да разнообрази менюто си с десерт с брашно от щурци, например. Въпреки че е завършила право, кариерата й я изпраща в коренно различна посока – модния подиум. Нора е първата българка, била два пъти на корицата на модното списание \"Вог\", като е работила с агенции от Северна Америка, Европа и Азия. След като влезе в редиците на Нова тв като синоптик, подкрепата си за Шопова засвидетелства и краля на фолка Азис. \"Един истински супер модел, който няма нужда от сензационни заглавия за да привлече вниманието. Нора, за мен Вие сте най-красивият модел, появил се след ерата на супер моделите през 90-те. Вашата скромност и възпитание ме респектират и правят ваш огромен фен!\", написа той, припомня \"Монитор\". Сподели:", "date": "2018.04.16", "title": "Нора Шопова призна с кого живее! Истината ще ви шокира..."}
{"url": "http://pik.bg/%D1%81%D0%B5%D0%BC%D0%B5%D0%B9%D0%BD%D0%B8-%D0%B4%D1%80%D0%B0%D0%BC%D0%B8-%D0%BB%D1%83%D0%BA%D1%81%D0%BE%D0%B7%D0%BD%D0%BE-%D0%B0%D1%83%D0%B4%D0%B8-%D0%B1%D0%BB%D1%8A%D1%81%D0%BD%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D0%BD%D0%B0%D1%80%D1%83%D1%88%D0%B8%D0%BB-%D0%BE%D0%B3%D1%80%D0%B0%D0%BD%D0%B8%D1%87%D0%B8%D1%82%D0%B5%D0%BB%D0%BD%D0%B0%D1%82%D0%B0-%D1%81%D0%B8-%D0%B7%D0%B0%D0%BF%D0%BE%D0%B2%D0%B5%D0%B4-%D1%81%D0%B5%D0%B3%D0%B0-%D0%B5-%D1%81-%D0%B3-news742985.html", "text": "Истински екшън се разиграл на фаталния петък 13 в района на бл. 71 в бургаския жк. „Зорница”. 36-годишна бургазлийка подала сигнал в Пето районно управление, че бившият й съпруг я притеснява и  е нарушил ограничителната заповед, наложена му от Бургаския районен съд, а именно да не доближа до нея на по-малко от 100 м. за срок от 18 месеца. За да избегне близък контакт с екслюбимата си, мъжът  решил да се отдалечи и пресякъл неправилно зад движещ се на заден ход лек автомобил „Ауди А8”. 46-годишният В.М бил откаран от екип на „Спешна помощ” до УМБАЛ-Бургас, разказва за неволите му \"Флагман\". Малко по-късно бургазлията бил доведен до районното управление с гипсиран крак, поради скъсани от пътния инцидент коленни връзки. В писмено обяснение посочил защо е нарушил ограничителната си заповед и му съставен протокол за предупреждение. Поради здравословното му състояние не е задържан. По случая е образувано бързо полицейско производство. Сподели:", "date": "2018.04.16", "title": "Семейни драми! Луксозно Ауди блъсна бургазлия нарушил ограничителната си заповед, сега е с гипсиран крак"}
{"url": "http://pik.bg/%D0%B3%D1%83%D0%B4%D0%BC%D0%B0%D0%BD-%D0%BD%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B7%D0%B0-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-news743003.html", "text": "Книгата \"Киберпрестъпения\" е на пазара с логото на \"Милениум\" Марк Гудман ни предупреди за опасностите, които крие изобретението на Марк Зукърбърг и не бива сега, след избухването на скандала с кражбата на личните данни, да се правим на изненадани. В книгата си (издадена на български от „Милениум“), забележителният спец по киберпрестъпност Гудман ясно посочва всички възможни пътища, по които можем да бъдем уязвени, докато използваме електронни устройства и приложения – от социалните мрежи и имейлите, до сърдечния пейсмейкър и прахосмукачката. Авторът подчертава, че всяка технология може да се обърне срещу нас, но вярва, че ако сме осведомени, можем сами предотвратим посегателствата преди да е станало късно. И ни посочва начините за това! Сподели:", "date": "2018.04.16", "title": "Гудман ни предупреди за Зукърбърг"}
{"url": "http://pik.bg/%D1%81%D0%B0%D0%BB%D0%BC%D0%B0-%D1%85%D0%B0%D0%B9%D0%B5%D0%BA-%D0%BA%D1%8A%D1%80%D0%BC%D0%B5%D0%BB%D0%B0-%D1%87%D1%83%D0%B6%D0%B4%D0%BE-%D0%B4%D0%B5%D1%82%D0%B5-%D0%BE%D1%82-%D1%81%D0%B8%D0%B5%D1%80%D0%B0-%D0%BB%D0%B5%D0%BE%D0%BD%D0%B5-news743088.html", "text": "Холивудската звезда с мексикански корени Салма Хайек разкри, че е кърмела чуждо дете по време на свое посещение в Сиера Леоне. Това актрисата разкри в рамките на наградите на \"Уницеф\", където получи почетно отличие. \"Това 15-годишно момиче трепереше и плачеше с новородено на ръце. Помоли ме за помощ, нямаше мляко. На терен с доброволческия екип имахме много неща, но кърма - не. Няколко секунди по-късно си спомних, че все още кърмех дъщеря си, затова нахраних и новороденото\", обясни звездата от \"Бодигард на убиеца\". Сред останалите знаменитости, които бяха отличени от \"Уницеф\" на събитието, са още Тед Сарандос, който отговаря за медийното съдържание в \"Netflix\", и съпругата му Никол Авант, пише \"Монитор\". Сподели:", "date": "2018.04.16", "title": "Салма Хайек кърмела чуждо дете от Сиера Леоне"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0%D1%82%D0%B0-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D1%81-%D1%80%D1%8A%D0%BA%D0%BE%D0%B2%D0%BE%D0%B4%D0%B8%D1%82%D0%B5%D0%BB%D1%8F-%D0%BD%D0%B0-%D0%B4%D0%B5%D0%BB%D0%B5-news743062.html", "text": "правителствената информационна служба Министър-председателят Бойко Борисов проведе среща с ръководителя на делегацията на ЕС и специален пратеник на ЕС в Косово Наталия Апостолова. Това съобщиха от . Обсъден беше напредъкът на страната по пътя на европейската интеграция и подготовката на срещата в София за Западните Балкани. Сподели:", "date": "2018.04.16", "title": "Борисов обсъди подготовката на срещата в София за Западните Балкани с ръководителя на делегацията на ЕС в Косово"}
{"url": "http://pik.bg/%D0%BE%D1%81%D1%82%D0%B0%D0%B2%D0%B5%D1%82%D0%B5-%D0%B2%D1%8A%D0%B4%D0%B8%D1%86%D0%B8%D1%82%D0%B5-%D0%B2%D0%BA%D1%8A%D1%89%D0%B8-%D0%B2%D0%BB%D0%B8%D0%B7%D0%B0-%D0%B2-%D1%81%D0%B8%D0%BB%D0%B0-%D0%BF%D1%80%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%B7%D0%B0%D0%B1%D1%80%D0%B0%D0%BD%D0%B0-%D0%B7%D0%B0-%D1%80%D0%B8%D0%B1%D0%BE%D0%BB%D0%BE%D0%B2-news742995.html", "text": "Пролетната забрана за риболов влиза в сила от понеделник. До края на май в цялата страна няма да могат да се ловят размножаващите се през пролетта видове във водоемите до 500 метра надморска височина. В такива периоди традиционно се засилва бракониерския лов. По данни на Агенцията по рибарство се ловят незаконно средно по 100 килограма риба на денонощие, предава Нова телевизия. В периода на пролетното размножаване това унищожава популациите на ценни за икономиката и биоразнообразието видове. По тази причина вече има предложения в законодателството за драстично увеличаване на санкциите. Сподели:", "date": "2018.04.16", "title": "Оставете въдиците вкъщи! Влиза в сила пролетната забрана за риболов"}
{"url": "http://pik.bg/%D0%B4%D0%B0-%D1%83%D0%BC%D1%80%D0%B5%D1%88-%D0%B7%D0%B0-1-%D0%BB%D0%B5%D0%B2-%D0%B3%D1%80%D0%B0%D1%82%D0%B8%D1%81%D1%87%D0%B8%D0%B8-%D1%81%D0%B5-%D0%B2%D0%BE%D0%B7%D1%8F%D1%82-%D0%BD%D0%B0-%D0%B7%D0%B0%D0%B4%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%80%D0%B5%D0%B9%D1%81-%D0%BF%D0%BE-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D1%81%D0%BD%D0%B8%D0%BC%D0%BA%D0%B0-news743020.html", "text": "Въпреки, че на пръв поглед картинката е забавна, тя може да има тежки последствия, както за младежите така и за шофьорът, който евентуално може да ги прегази, пише \"Глас.бг\". \"Шамари .. един ако падне после кой е виновен ,, разбира се пак шофьора налии , заради един вчерашен лигльо човека ще полежи 10 15 годинки\", \"Малоумници ,ако паднат какво става ? Пак ли шофьорът ще бъде виновен ,че са прегазени ???\", възмущават се потребители в мрежата. \"Да умреш за един лев, доста глупаво...същото, ако и е и заради някой тъп лайк\", коментира още пловдивчанин. Трима младежи, които висят на задницата на автобус номер 7 от градския транспорт в Пловдив, шокираха мрежата. Неразумнните действия от страна на младежите за заснети на бул. \"Христо Ботев\", срещу автогара \"Юг\". Фотосът е озаглавен \"Гратисчии\". Сподели:", "date": "2018.04.16", "title": "Да умреш за 1 лев: Гратисчии се возят на задницата на рейс по пловдивски булевард (СНИМКА)"}
{"url": "http://pik.bg/%D0%BA%D1%8E%D1%80%D0%B4%D0%B8-%D1%83%D0%B1%D0%B8%D1%85%D0%B0-%D1%82%D1%80%D0%B8%D0%BC%D0%B0-%D1%82%D1%83%D1%80%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%BF%D1%80%D0%B8-%D0%B0%D1%82%D0%B0%D0%BA%D0%B0-%D0%BD%D0%B0-%D0%B1%D0%B0%D0%B7%D0%B0-%D0%B2-%D0%B0%D0%BD%D0%B0%D0%B4%D0%BE%D0%BB%D0%B0-news743007.html", "text": "Кюрдската работническа пария (ПКК) проведе дръзко нападение срещу турска военна база в Югоизточен Анадол, пише вестник \"Джумхуриет\". Бойци на ПКК са обстрелвали с дългоцевно оръжие временната база \"Куйутепе” в района на Бестлер-Дерелер в провинция Шърнак. По първоначални данни са убити трима и е ранен един турски военнослужещ. След нападението е стартирала военна операция на турската армия с въздушна подкрепа; изпращат се и допълнителни подкрепления, посочва още изданието, цитирано от \"Фокус\". Сподели:", "date": "2018.04.16", "title": "Кюрди убиха трима турски войници при атака на база в Анадола"}
{"url": "http://pik.bg/72-%D0%BE%D1%82-%D1%81%D0%B0%D0%BC%D0%BE%D1%82%D0%BD%D0%B8%D1%82%D0%B5-%D0%BC%D0%B0%D0%B9%D0%BA%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B0-%D0%BD%D0%B0-%D0%BF%D1%80%D0%B0%D0%B3%D0%B0-%D0%BD%D0%B0-%D0%B1%D0%B5%D0%B4%D0%BD%D0%BE%D1%81%D1%82%D1%82%D0%B0-news743004.html", "text": "Майки, които отглеждат децата си сами, в риск от бедност и преживели насилие, ще получат нова професия и по-сигурно бъдеще за тях и за децата им, благодарение на новата програма на Български фонд за жените - „Шанс за невидимите супер-майки“. Първият етап на инициативата включва обучение на пет самотни майки и се осъществява с финансовата подкрепа на Сосиете Женерал Експресбанк и в партньорство с два от кризисните центрове за жертви на насилие в страната - на фондация „П.У.Л.С.“ в Перник и на фондация „Асоциация Анимус“ в София. Жените, които ще получат шанс за гъвкаво работно време и професия, която харесват, са на възраст между 17 и 44 години, а техните деца – между 6 месеца и 4 години. Освен че ще бъдат покрити разходите на избран от тях курс за придобиване или повишаване на професионалната квалификация, те ще получат и кариерна консултация, психологическа подкрепа, грижа за техните деца, в периода на провеждане на курса и помощ при намирането на работа, пише \"Новини.бг\". \"Сам по себе си изразът „самотна майка” е предубеждение, в което самостоятелността се бърка със самотата. Да отглеждаш детето си самостоятелно не е провал, да поемеш такава отговорност сама е проява на смелост и силен дух, защото грижата и възпитанието на едно дете е изключителна отговорност“, категорични са от Български фонд за жените. Инициативата обръща внимание върху самотното родителство като социален проблем, който в последните години придобива все по-големи мащаби и засяга все повече жени в България и в Европа, защото над 90% от самотните родители всъщност са жени. И докато в ЕС под половината са застрашени от бедност или социално изключване, данните за страната ни сочат, че 72% от 360 000 самотни майки в България са на прага на бедността, а близо 80% от тях са принудени да се грижат за децата си напълно сами. Те са единствен източник на доходи в семейството, а отсъствието на заетост, недостатъчните финансови приходи от труд и издръжки, високата степен на риск от безработица и практикуването на нископлатени трудови дейности са сериозна предпоставка за попадането на техните деца в състояние на детска бедност. Сподели:", "date": "2018.04.16", "title": "72% от самотните майки в България са на прага на бедността"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B2%D0%B0%D0%BA%D0%B0%D1%80%D0%B5%D0%BB-news743071.html", "text": "Има позитивна промяна в състоянието на пострадалите при катастрофата до Вакарел, настанени в  УМБАЛ \"Св.Анна\"-София АД. Пациентите  са стабилизирани и контактни и добрата новина е , че вече всички са на собствено дишане. Няма пряка опасност за живота им, но все още са възможни усложнения. Втората добра новина е , че две от пациентките - Ц.С. и П.У. са изведени от КАИЛ(реанимация) и са насочени за допълнително лечение към Клиниката по ортопедия и травматология на болницата. Предстоящите операции, за които ви информирах тази сутрин, че е възможно да бъдат направени днес са отложени за утре. Няма изписани и сред по-леко пострадалите пациенти. Сподели:", "date": "2018.04.16", "title": "ОТ ПОСЛЕДНИТЕ МИНУТИ! Добри новини за пострадалите при Вакарел "}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F-%D0%B8-%D1%81-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%B2%D0%B8%D0%B4%D0%B5%D0%BE-news743034.html", "text": "Бойко Борисов разговаря с министър-председателя на Република Косово Рамуш Харадинай след срещата си президента Хашим Тачи. Той предложи да се направят връзки между министрите на двете страни в името на междусъседското добруване. Да седнат със Сърбия и да подпишат споразумение, ако искат да влязат в ЕС, предупреди Борисов на срещата си Хашим Тачи по-рано. \"Трябва да убедим Европа, че на Балканите не е страшно\", каза той. Сподели:", "date": "2018.04.16", "title": "Борисов разговаря и с премиера на Косово за бъдещето на Балканите (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%B8%D1%86%D0%B8%D1%8F-%D0%BE%D1%82%D1%86%D0%B5%D0%BF%D0%B8-%D0%B1%D0%BB%D0%BE%D0%BA-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0%D1%80%D0%B0%D0%B4%D0%B8-%D1%82%D1%80%D1%83%D0%BF-%D0%BD%D0%B0-%D0%B6%D0%B5%D0%BD%D0%B0-%D1%81%D0%BD%D0%B8%D0%BC%D0%BA%D0%B8-18-news743053.html", "text": "Флагман.бг\" Засилено полицейско присъствие хвърли в паника бургазлии в района на ул. \"Разделителна\" в жк \"Славейков\". Хората съобщават и за линейки, които хвърчали към мястото малко по-рано. Блок 47 в бургаския жк \"Славейков” в момента е отцепен с жълта лента. Точно пред хранителния магазин до един от входовете лежи труп, завит със синьо покривало. Тялото най-вероятно е паднало доста от високо, тъй като е строшило на две една от пейките пред жилищната сграда. Източници на \" разкриват, че трупът е на жена. В момента полицията проверява версията дали тя не е бутната умишлено от някои от високите етажи на блока. Сподели:", "date": "2018.04.16", "title": "ИЗВЪНРЕДНО! Полиция отцепи блок в Бургас заради труп на жена (СНИМКИ +18)"}
{"url": "http://pik.bg/%D1%81%D0%BF%D0%B5%D1%88%D0%BD%D0%BE-%D0%BC%D0%B0%D1%80%D0%B3%D0%B0%D1%80%D0%B8%D1%82%D0%B0-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%BA%D1%80%D1%8A%D0%B2-%D0%B7%D0%B0-%D0%B4%D0%B0-%D0%BF%D1%80%D0%B5%D0%B3%D1%8A%D1%80%D0%BD%D0%B5-%D0%B1%D0%B5%D0%B1%D0%B5%D1%82%D0%BE-%D1%81%D0%B8-news743044.html", "text": "Бургаска родилка спешно се нуждае от кръв, за да прегърне отрочето си. 33-годишната Маргарита Драганова е получила усложнения след раждането и в момента лекарите в УМБАЛ „Дева Мария“ се борят за живота й. Бебчето й се появило на бял свят на 14-ти април, в събота. Часове след това тя се е почувствала зле и се е установило, че има вътрешни кръвоизливи. Кръвният център в Бургас работи до 14:00 ч. и тъй като желаещите да помогнат на Маргарита били десетки, от Центъра по трансфузионна хематология обяснили, че няма как да ги поемат всички до края на работния ден, твърдят близките на Маргарита, съобщава още \"Флагман\". \"Наши близки от цяла България тръгнаха за Бургас, за да помогнат на лъчезарната ни Марги. Моля поне за днес да удължат работния ден на Кръвния център да може да поеме всички желаещи. Всяка секунда за здравето й е важно!\", зове бащата на родилката. Сподели:", "date": "2018.04.16", "title": "СПЕШНО! Маргарита се нуждае от кръв, за да прегърне бебето си"}
{"url": "http://pik.bg/%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D0%BF%D0%BE%D1%87%D0%B8%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D1%8A%D1%82-%D0%B3%D0%B5%D0%BE%D1%80%D0%B3%D0%B8-%D0%B2%D1%83%D1%87%D0%B5%D0%B2-news743036.html", "text": "На 14 април на 64-годишна възраст внезапно почина журналистът Георги Вучев - ръководител на Националния пресклуб на БТА. Поклонението ще се състои на 17 април от 11.00 ч. в църквата \"Възнесение Господне\" (срещу Румънското посолство). Над 20 години Вучев работи във вестниците \"Народна армия\", \"Българска армия\", \"Мисия\" и Военната киностудия . От 2003 г. ръководи Националния пресклуб на БТА. Автор е на десетки материали, посветени на българската армия и на българските военослужещи. Журналистическите му репортажи, отразяващи работата на българските военни мисии в Камбоджа, Афганистан и други конфликтни точки, както и документалните му филми, остават като пример на стойностна и обективна журналистика в полза на обществото. Сподели:", "date": "2018.04.16", "title": "СКРЪБНА ВЕСТ! Внезапно почина журналистът Георги Вучев"}
{"url": "http://pik.bg/%D0%B8%D0%B4%D0%B8%D0%BE%D1%82%D1%89%D0%B8%D0%BD%D0%B0-%D0%B1%D0%B0%D1%89%D0%B0-%D1%85%D0%B2%D1%8A%D1%80%D0%BB%D0%B8-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%BE%D1%82-%D0%BF%D0%BE%D0%BA%D1%80%D0%B8%D0%B2%D0%B0-%D0%B2-%D0%B7%D0%BD%D0%B0%D0%BA-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2%D0%B8%D0%B4%D0%B5%D0%BE-news742967.html", "text": "Южна Африка се разигра невероятна драма с щастлив край. Баща се покачи на покрива на къщата си и заплаши, че ще хвърли оттам едногодишната си дъщеричка. По този начин той протестирал срещу опитите да разрушат незаконната му постройка. Пред очите на десетки полицаи 38-годишният мъж от Южна Африка хвърля дъщеря си от покрива. Като по чудо детето е хванато в последния момент от самоотвержен полциай. То се разминава само с уплаха и без наранявания. Бащата е арестуван и обвинен в опит за убийство, пише столичен ежедневник. Инцидентът се разиграл в бедняшката част в покрайнините на Порт Елизабет, където булдозери трябвало да срутят 90 нелегални постройки. „Детето е предадено на грижите на майка си. Не е за вярване е как баща е способен да жертва собственото си дете за нещо такова“, коментира представител на полицията в града. l Сподели:", "date": "2018.04.16", "title": "ИДИОТЩИНА! Баща хвърли дъщеря си от покрива в знак на протест (ВИДЕО)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BD%D0%B8%D1%89%D1%8F%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BA%D1%80%D0%B0%D0%B9-%D0%B2%D0%B0%D0%BA%D0%B0%D1%80%D0%B5%D0%BB-%D1%85%D0%B8%D0%BF%D0%BE%D1%82%D0%B5%D0%B7%D0%B8%D1%82%D0%B5-%D1%81%D0%B0-%D1%82%D1%80%D0%B8-news742971.html", "text": "Пореден черен уикенд взе нови жертви във войната по пътищата. В петък 6 души загинаха в зверска катастрофа на АМ \"Тракия\" между автобус и лек автомобил. Черен беше и денят на национален траур 14 април, когато в друга катастрофа с бус на \"Тракия\" загинаха двама души, а други 8 пострадаха. В неделя пък състезателен автомобил излезе от трасето на писта в Шумен и прати 6 души в болница. \"Има 3 хипотези - вина на шофьорката на лекия автомобил, вина на шофьора на автобуса или \"съвина\". Все още обаче само гадаем. Това нямаше да е така, ако нашето предложение на всеки автобус да има видеорегистратор беше прието. Това устройство записва всичко, ставащо на пътя\", категоричен бе Тодоров пред \"България ОН Еър\". Той заяви още, че нито пътните полицаи, нито служителите на ДАИ проверяват дали пътниците в автобусите имат сложени колани при пътуване. Рали състезателят Румен Дунев смята, че основната причина за катастрофата на АМ \"Тракия\" е разконцентрацията на шофьорката на лекия автомобил, който блъска автобусът отляво. \"Скоростта убива. Още по-страшното е, когато водачите се качат зад волана и са неконцентрирани. Чуха се много версии, но колкото и по-малко килограми да е лекият автомобил, трябва много малко, за да бъде нарушено равновесието на автобуса\", настоя Дунев. Според рали шампиона инцидентът, в който състезателен автомобил излезе от пътя и удари 6 души, няма как да се предвиди, защото състезателите търсят най-добрите времена и високите скорости и понякога се случват непредвидени ситуации. Сподели:", "date": "2018.04.16", "title": "ГОРЕЩА ТЕМА! Експерти нищят катастрофата с автобуса край Вакарел: Хипотезите са три"}
{"url": "http://pik.bg/%D0%BA%D0%BE%D0%BC%D0%B8%D1%82%D0%B5%D1%82%D1%8A%D1%82-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B5%D0%B7%D0%B8%D1%80%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-%D0%B7%D0%B0-%D0%BF%D1%80%D0%BE%D0%B1%D0%BB%D0%B5%D0%BC-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%85%D1%80%D0%B0%D0%BD%D0%B8-news743050.html", "text": "Инициативният комитет за защита на потребителите сезира еврокомисаря по земеделие и развитие на селските райони Фил Хоган за проблема със загубата на българските географски означения. Председателят на комитета Пейо Майорски входира днес писмо до комисар Хоган в сградата на Европейската комисия в София. Ето какво се казва в писмото: УВАЖАЕМИ КОМИСАР ХОГАН, Обръщаме се към Вас във връзка с проблема за защитата на българските традиционни храни „Българско кисело мляко“, „Българско бяло саламурено сирене“, „Български кашкавал“, „Кашкавал Балкан“, „Карловска луканка“, „Карловски луканков салам“, „Лютеница Първомай“ и „Българска боза“. Категорично се противопоставяме на безпрецедентния натиск от Ваша страна и Европейската комисия с изпратеното на 25.01.2018 год. писмо до България и българските институции за незабавно прекратяване на закрилата върху географските означения за традиционни български храни. В противен случай страната е заплашена с наказателна процедура пред Съда на Европейския съюз. Образувана е и преписка № 2017/4062 по описа на ЕК. В Народното събрание е внесен проект за Закон за изменение и допълнение на Закона за марките и географските означения, който се предвижда да бъде приет до 31 юли 2018 г. В него се предвижда отпадане на възможността за национална регистрация на географски означения на земеделски продукти и храни, които попадат в обхвата на Регламент на ЕС 1151/2012 год. относно схемите за качество на селскостопанските продукти и храни. Това се постига със създаването на нов член 51а, който изключва от национална регистрация географски означения за тези продукти. Това, че ще отпадне бъдещата възможност за регистрация на географски означения за тези храни по национален ред не създава проблем за никого. Такова решение би било в духа на създаването на общностна единна защита. Огромния проблем който се създава за българските потребители, производители и търговци е, че предложения ЗИД за ЗМГО се предвижда прекратяване на досегашната регистрация на описаните по горе географски означения от влизането на Закона в сила. (§ 4. от ЗИД за ЗМГО). Именно и за това е големия натиск на ЕК, простиращ се чак до това императивно да се иска обратна сила на Закона. Иска се от България да не дава закрила на наименованията на тези храни не само за вбъдеще, а със задна дата, считано от приемането на България в ЕС през 2007 год. да заличи вече получената национална регистрация. Целта на това е да се лишат всички български производители, ползватели на географски означения от правото да търсят обезщетение, ако някой е нарушил законните им права в миналото. Стига се до там, че българската държава е принуждавана от ЕК да приеме закон в който изрично да се предвиди в § 7 на ЗИД на ЗМГО, че „ Производството за нарушения на права върху географски означения за земеделски продукти или храни, които попадат в обхвата на Регламент (ЕС) 1151/12, по които няма влезли в сила решения се прекратяват, а влезлите в сила, но неизпълнени решения не подлежат на изпълнение. Това е правен абсурд, който би имал много сериозни последици. Географските означения на посочените по горе традиционни български храни ще останат без закрила три дни след обнародване на измененията на Закона за марките и географските означения в Държавен вестник. Вписаните ползватели на тези географски означения имат единствената възможност да се регистрират в Европейската комисия по реда на споменатия вече Регламент на ЕС 1151/2012 год. Това обаче е дълга процедура, зависеща изцяло от волята на Брюксел, с неясен резултат и времева рамка. Съобразно правилата за тази регистрация, е предвидена национална фаза на процедура, която се извършва от Министерство на Земеделието и храните и би отнела около една година при най-оптималното й провеждане. Ако настъпят усложнения може да стигне и до две години. Едва тогава Министърът на Земеделието и храните може да изпрати заявката в Брюксел. Ако измененията в Закона за марките и географските означения бъдат приети във вида и сроковете, за които настоява Европейската комисия, също така ще бъде елиминирана и базовата национална регистрация на български географски означения, които се ползват с международна защита в чужбина по реда на Лисабонската спогодба за закрила на наименованията за произход и тяхната международна регистрация. Ефектът от това е, че български географски означения, ползващи се с международна защита в 28 държави, сред които големи пазари като Франция и Италия, изведнъж ще бъдат лишени от тази защита поради отпадане на националните им регистрации. Така чуждестранните производители в тези 28 държави ще се окажат с „развързани ръце” да предлагат свободно имитации на българско кисело мляко и българско саламурено сирене, включително и да ги внасят и разпространяват на българския пазар. Ето защо ние настояваме измененията в Закона за марките и географските означения да не бъдат приемани в предложения вид от българското правителство и Народното събрание, докато не бъде постигнато споразумение с ЕК за регистрацията на защитените към момента по национален ред географски означения. На 14 юли 1992 година съществуващият тогава Съвет на Европейските общности приема Регламент (ЕИО) № 2081/92 относно защитата на географските указания и наименованията за произход на селскостопанските и хранителни продукти. Това е първата стъпка за създаване на единен регистър на тези географски означения и на тяхната изключителна общностна закрила. В чл. 17 обаче на този регламент се дава възможност на държавите-членки да информират Комисията за това кои от техните защитени означения или, в държавите-членки, където не съществува система на защита, кои от означенията, установени чрез употребата им, желаят да регистрират съгласно него. В точка 2 на същия член 17 се предвижда изричното задължение Комисията да регистрира тези означения без да се прилага процедурата по възражения. На 20 март 2006 година Съветът на европейския съюз приема Регламент (ЕО) № 510/2006 относно закрилата на географски указания и наименования за произход на земеделски продукти и храни. В него с едно изменение от 20 ноември 2006 година (Регламент (ЕО) № 1791/2006 на Съвета) се създава параграф 11 на чл. 5. Ето какво гласят неговите разпоредби: „Член 5: 11. В случая на България и Румъния националната защита на географските означения и наименования за произход, които съществуват към датата на тяхното присъединяване, може да продължи дванадесет месеца след датата на присъединяването им. Когато заявлението за регистрация съгласно настоящия регламент се изпрати на Комисията до края на гореспоменатия период, тази защита се прекратява на датата, на която е взето решението за регистрацията съгласно настоящия регламент. Последиците от такава национална защита, когато дадено наименование не е регистрирано съгласно настоящия регламент, са отговорност единствено на засегнатата държава членка.“ На 21 ноември 2012 година Европейският парламент и Съветът на Европейския съюз, приемат Регламент (ЕС) № 1151/2012 относно схемите за качество на селскостопанските продукти и храни. Този регламент влиза в сила от 27 декември 2012 година и отменя цитирания по горе Регламент (ЕО) № 510/2006. Вярно е, че той заменя голяма част от старите текстове, но текста на член 5, § 11 не е между тях. (Видно от Приложение II към Регламента „Таблица на съответствието, посочена в член 58, параграф 2, публикувана в Официален вестник на Европейския съюз 14.12.2012 г. L 343/28). От всичко това става ясно следното: 1. Всички защитени по национален ред географски означения (с много малко изключения касаещи родови наименования на продукти) съществуващи преди приемането на тези европейски регулации през 1992 година са вписани в европейския единен регистър. Нещо повече, дава се възможност на държавите-членки, където не съществува система на защита, да посочат кои от означенията, установени чрез употребата им, желаят да регистрират съгласно него. И Комисията е задължена да ги регистрира, без да се прилага процедурата по възражения. По същия начин е процедирано и с географските означения ползвали се с национална защита от държавите-членки присъединили се по-късно. Всички които са имали национална защита са вписвани в регистъра на Комисията, ако не съвпадат с други вписани такива и едва тогава са загубвали националната си закрила. 2. С Регламент (ЕО) № 510/2006 приет през 2006 година се предвижда, че националната защита на географските означения и наименования за произход, които съществуват към датата на присъединяването на България и Румъния в ЕС, може да продължи дванадесет месеца след датата на присъединяването им. Това обаче се отнася само за съществуващите преди 01.01.2007 год. географски означения и наименования за произход. Може би България е трябвало да съобрази законодателството си с духа на този регламент, но не го е направила. В тази връзка трябва да се посочи, че в никой от цитираните регламенти няма изрична забрана за съществуването на национална закрила. Това пък може би е пропуск на Европейската комисия. 3. В периода от приемането на България в Европейския съюз на 1 януари 2007 год. до 27 декември 2012 год. , когато влиза в сила действащия в момента Регламент № 1151/2012 Българската държава продължава да регистрира географски означения и да им предоставя национална закрила. Нещо повече, по инициатива на Правителството през 2010 година се предприема широко оповестена в медиите масирана кампания, за защита на географски означения на традиционните млечни продукти. Това се приема изключително позитивно както от производителите, така и от потребителите. Регистрират се няколко географски означения в Патентното ведомство. Тогава Европейската комисия мълчи. Нима не е разбрала за това. Нима тогава действията на България не са били в противоречие с европейското законодателство. Нещо повече, изготвяйки проекта за Регламент № 1151/2012 не се предвиждат текстове, които да регламентират, какво се случва с подадените заявки за регистрация и регистрираните до този момент географски означения по национален ред. Явно няма еднозначна забрана за регистрация на географски означения по национален ред. Това е преценка на държавата членка. Българската държава е преценила за целесъобразно да дава такава закрила. Ако се прецени, че тя трябва да отпадне, това трябва да стане като съществуващите географски означения ползващи се до момента национална защита трябва бъдат вписани в регистъра на Комисията, ако не съвпадат с други вписани такива и едва тогава да загубят националната си закрила. Огромният проблем, който се създава за българските и европейски потребители, е че с измененията в закона се предвижда прекратяване на досегашната регистрация на описаните географски означения. От България се иска да не дава закрила на наименованията на тези храни не само за в бъдеще, но и със задна дата, считано от приемането на страната в ЕС през 2007 год. Смятаме, че зад промените се крият лобистки интереси на производители и търговци от други държави-членки, които може би са нарушили нечии права в миналото и сега са заплашени от съдебно преследване за това и които отдавна искат да напълнят българския пазар с нискокачествени млечни и месни продукти. В същото време категорично е отхвърлено искането от България за бърза и опростена процедура за регистрация на съществуващите географски означения, ползващи се с национална защита в момента. Закрилата на географските означения е особено важна, защото ако тя отпадне, те ще могат да се използват недобросъвестно и ще се нанесат вреди на потребителите, на репутацията на самите продукти и районите, в които се произвеждат. По отношение на потребителите, географското означение дава гаранция за високо качество на продуктите и възможност за избор съобразно различните потребности. За географското място, където се произвеждат продукти, защитени с географско означение, ползата е, че това води до глобално развитие на съответния район, благодарение на създаването на работни места, повишаване популярността на региона и последващо развитие на земеделие, индустрия и туризъм. Докато действа закрилата върху регистрираните географски съществува забрана за неоторизираното им използване. Ако тази закрила отпадне от лятото на тази година, всеки производител или търговец в ЕС ще може да ги употребява при етикетирането на предлаганите от него продукти на пазара. Най-потърпевши от ситуацията ще бъдат потребителите, които ще бъдат заблуждавани, защото тези продукти ще започнат да се предлагат със съмнително качество и фалшифицирани. УВАЖАЕМИ КОМИСАР ХОГАН, Настояваме за постигане на компромис за защита наименованията на българските традиционни храни и да не допускате прекратяването на националната закрила преди вписването им в единния регистър на Европейската комисия. Препоръчваме да се предвиди разумен срок, в който да се проведе процедурата за вписване на съществуващите географски означения по облекчена процедура в европейския регистър, ако не съвпадат с други такива и едва тогава да загубят националната си закрила. Надяваме се, че ще вземете мерки в интерес на потребителите на вътрешния ни пазар, но така и на международните пазари, на които се продават „Българско кисело мляко“, „Българско бяло саламурено сирене“, „Български кашкавал“, „Кашкавал Балкан“, „Карловска луканка“, „Карловски луканков салам“, „Лютеница Първомай“ и „Българска боза“. Тези мерки биха довели още до защита на българските земеделски производители и преработватели. Вярваме, че ще получим Вашето съдействие за защита на европейските потребители, земеделски производители и преработватели! С уважение, Пейо Майорски Сподели:", "date": "2018.04.16", "title": "Комитетът за защита на потребителите сезира еврокомисар за проблем с българските храни"}
{"url": "http://pik.bg/%D0%BC%D0%BD%D0%BE%D0%B3%D0%BE%D0%B4%D0%B5%D1%82%D0%B5%D0%BD-%D0%B1%D0%B0%D1%89%D0%B0-%D1%80%D0%B8%D0%BA%D0%B8-%D0%BC%D0%B0%D1%80%D1%82%D0%B8%D0%BD-%D0%B8%D1%81%D0%BA%D0%B0-%D0%BF%D1%8A%D0%BB%D0%BD%D0%B0-%D0%BA%D1%8A%D1%89%D0%B0-%D1%81-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8-news743041.html", "text": "Семейният живот явно е доста хубав за певеца Рики Мартин, който след 9-месечен брак заяви, че иска още деца. В момента пуерториканската звезда отглежда две момчета. 46-годишният Мартин е баща на 9-годишните Матео и Валентино. През януари пуерториканската звезда сключи брак с партньора си - шведския художник концептуалист от сирийски произход Джуан Йосеф. Сега Рики Мартин споделя за сп. \"ОК!\", че има желание семейството му да се увеличи. \"Доскоро бяхме две деца с един татко. Вече сме две деца с двама татковци. И това е само началото - искаме по-голямо семейство с повече \"бебчета\", казва Мартин. Сподели:", "date": "2018.04.16", "title": "МНОГОДЕТЕН БАЩА! Рики Мартин иска пълна къща с наследници"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%BF%D0%BE-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D1%85%D1%80%D0%B8%D1%81%D1%82%D0%BE-%D1%81%D0%BC%D0%BE%D0%BB%D0%B5%D0%BD%D0%BE%D0%B2-%D0%B5%D0%B2%D1%80%D0%BE%D0%BF%D0%B0-%D1%81%D1%82%D1%80%D0%B0%D0%B4%D0%B0-%D0%BE%D1%82-%D0%B4%D0%B5%D1%84%D0%B8%D1%86%D0%B8%D1%82-%D0%BD%D0%B0-%D1%81%D0%BF%D0%BE%D1%81%D0%BE%D0%B1%D0%BD%D0%BE%D1%81%D1%82-%D0%B4%D0%B0-%D0%B2%D0%BE%D0%B4%D0%B8--news742972.html", "text": "Радио „Фокус“ Франция и Великобритания участват в коалиция със САЩ поради вътрешнополитически и социални причини. Това каза в интервю за експертът по антитероризъм Христо Смоленов във връзка с въздушните удари срещу Сирия. Според него присъствието на двете страни в сирийската операция е доказателство, че Европа страда от дефицит на способност да води самостоятелна политика. Според Смоленов от това е много вероятно да се възползва Турция, която да се опита да осребри гъвкавата си позиция в създалата се особена ситуация. „Не съм оптимист по отношение на възможностите на дипломацията да внася свежи струи в световното развитие на нещата. С едно голямо изключение, което трябва да поощри разумната и даже достойна позиция, която България заема в ситуация преди и по време на случващото се в Сирия през последните дни. Българската позиция е не само уравновесена, но и запазва правото и възможностите на Европа да има иницииращо значение по отношение на деескалация“, каза още той. Смоленов добави, че приоритет на прогресивните сили би трябвало да бъде борба за деескалация на конфликтите. По думите му причината е, че от другата страна стои интерес, настояващ световните конфликти да загнояват, с което да се дестабилизират множество размирни региони. Сподели:", "date": "2018.04.16", "title": "Експертът по антитероризъм Христо Смоленов: Европа страда от дефицит на способност да води самостоятелна политика "}
{"url": "http://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%BD%D0%BE-%D0%BA%D0%B8%D1%82%D0%B0%D0%B9%D1%86%D0%B8-%D1%81%D0%B0%D0%B4%D1%8F%D1%82-%D0%BA%D0%B0%D1%80%D1%82%D0%BE%D1%84%D0%B8-%D0%BD%D0%B0%E2%80%A6-%D0%BB%D1%83%D0%BD%D0%B0%D1%82%D0%B0-news742960.html", "text": "Мисията на лунния апарат \"Чанъе-4\" е един от най-амбициозните космически проекти на Китай за тази година. Очаква се междупланетната станция да установи връзка със Земята чрез ретранслатор в точката на Лагранж. В състава на \"Чанъе-4\" са включени автоматична лунна станция и луноход, който ще бъде използван за геоложки проучвания. о края на годината Китай планира да осъществи космически старт на лунния си апарат \"Чанъе-4\", който трябва да направи меко кацане на обратната страна на Луната. Междупланетната станция ще засади на повърхността й семена от картофи и други растения, предава ТАСС. \"Озеленяването\" на естествения спътник на Земята а е предвидено в рамките на експеримента \"Лунна мини биосфера\". За осъществяването му на Луната ще бъдат доставени в специални оловни капсули семена от картофи, от родственика на зелето Арабидопсис талиана, а също така и яйца от копринена пеперуда. Специално установените камери за видеонаблюдение ще проследят покълването на семената и ще предават записите на китайска лаборатория на Земята. Сподели:", "date": "2018.04.16", "title": "Революционно! Китайци садят картофи на… Луната"}
{"url": "http://pik.bg/%D1%81%D0%B5%D0%BA%D1%81%D0%B8-%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B0-%D0%B2%D0%B4%D1%8A%D1%85%D0%BD%D0%BE%D0%B2%D1%8F%D0%B2%D0%B0-%D1%81%D0%B5%D1%80%D0%B4%D0%B6%D0%B8%D1%83-%D0%B1%D1%83%D1%88-%D1%81%D0%BD%D0%B8%D0%BC%D0%BA%D0%B0-news742986.html", "text": "Сексапилна румънка надъхва Серджиу Буш на терена. Румънецът напоследък е във върхова форма, а главна виновница за състоянието му е съпругата му Кристина. Блондинката може спокойно да се нареди сред най-красивите футболни съпруги на \"Герена\". Интересното е, че Кристина и повечето горещи мадами от Левски са все руси, пише \"Телеграф\". Съпругата на Буш не пропуска мач на сините у дома. А често води със себе си и малката им дъщеричка Анаис. Всеки свободен момент двойката използва за пътувания. Сред любимите им дестинации са Италия и Франция, Буш игра преди време на Ботуша и те често се връщат до Апенините за по няколко дни. Кристина е с Буш още от времето, когато спортистът играеше в ЦСКА. Двамата са семейство от 2016 година, като сватбата им е изпълнена с перипетии. Двойката определя датата половин година по-рано, но тя се оказва лош избор, тъй като му предстои важен ангажимент със Салернитана. Двамата обаче летят в петък за Румъния, където се венчават, а на другия ден се връщат обратно. Нападателят веднага заминава с отбора си за мач срещу Пескара, а съпругата му е неотлъчно до него. В момента двойката живее в София, където са с малката Анаис, която вече е на година и половина. \" Прекарваме си страхотно тук. Има много хубави места за жена ми и дъщеря ми\" , казва още Буш. Сподели:", "date": "2018.04.16", "title": "Секси блондинка вдъхновява Серджиу Буш (СНИМКА)"}
{"url": "http://pik.bg/%D0%B4%D1%8A%D0%BC%D0%BF%D0%B8%D0%BD%D0%B3-%D1%87%D0%B0%D1%81%D1%82%D0%BD%D0%B8-%D0%BF%D0%B0%D1%80%D0%BA%D0%B8%D0%BD%D0%B3%D0%B8-%D0%BF%D0%BE%D0%B4%D0%B1%D0%B8%D0%B2%D0%B0%D1%82-%D1%86%D0%B5%D0%BD%D0%B0%D1%82%D0%B0-%D0%B2-%D1%81%D0%B8%D0%BD%D1%8F-%D0%B7%D0%BE%D0%BD%D0%B0-%D0%B2-%D1%81%D0%BE%D1%84%D0%B8%D1%8F-news742980.html", "text": "Синята зона в столицата се сдоби с неочакван конкурент. В центъра на града са изникнали над дузина частни паркинги, които подбиват цената й от 2 лева на час, обявявайки стойности от 1,50 за 60-минутен престой. При тях с месечен абонамент излиза 160 лева вместо 650, колкото е фирменият в зоните за платено паркиране. Търсенето на място за паркиране в синя зона в центъра е едно от най-големите предизвикателства на гражданите и гостите на столицата. При разрешаването на този проблем се включват и различни частни паркинги, като някой предлагат по-висока от обявената от Столична община цена на час, а други по-ниска. Техният брой не е известен защото никой не ги контролира, показва проверка на „Монитор“ в столична община. Собственици процедират по този начин от около 5-6 години, но ако цените на синя и зелена зона поскъпнат, то и те няма да се поколебаят да вдигнат своите тарифи, коментират техни редовни клиенти. Оградените площи примамват шофьорите с възможността да оставят колата си срещу 1,50 лв. на час, вместо да пращат смс-и за по два лева. Така ползващите услугите на двата паркинга си спестяват по 50 стотинки на всеки час, не си губят времето да изпращат смс и освен това няма да се притесняват, че все пак могат да просрочат времето, за което са платили, и да намерят колата си със скоби или качена на някой паяк. От ниските тарифи могат да се възползват и всички, за които два часа максимален престой в синя зона не са достатъчни, тъй като няма увеличени на цената след 2-рия час. Два от паркингите се намират намират на ул. „Цар Самуил“ и попадат в подзона 1, която има около 645 места и обикаля от бул. „Тодор Александров“, минава през пл.“Атанас Буров“, слиза към ул, „Княз Александър I”, след това продължава по ул „Алабин“ и стига до бул. „Христо Ботев“, където отново се среща с бул. „Тодор Александров“. Въпреки сравнително големия си капацитет двете съоръжения рядко остават празни в работните дни. Сподели:", "date": "2018.04.16", "title": "Дъмпинг! Частни паркинги подбиват цената в Синя зона в София"}
{"url": "http://pik.bg/%D0%BA%D0%B0%D1%82-%D0%B8%D0%B7%D0%BB%D0%B8%D0%B7%D0%B0-%D0%BE%D1%82-%D1%85%D1%80%D0%B0%D1%81%D1%82%D0%B8%D1%82%D0%B5-%D0%B4%D0%B5%D0%B1%D0%BD%D0%B5-%D0%BD%D0%B8-%D0%B7%D0%B0-%D1%81%D0%BA%D0%BE%D1%80%D0%BE%D1%81%D1%82-%D0%B4%D0%BE-%D0%BD%D0%B5%D0%B4%D0%B5%D0%BB%D1%8F-news742966.html", "text": "От днес (16 април) до неделя (22 април) \"Пътна полиция\" ще проведе специализирана полицейска операция за контрол на скоростта, съобщиха от пресцентъра на МВР. Тя е заложена в календара на Европейската мрежа на службите на Пътна полиция (TISPOL) и подобни операции ще има на територията на всички страни членки. Целта е намаляване на пътнотранспортните произшествия, предизвикани от бързото шофиране. В рамките й екипите на \"Пътна полиция\" ще са разположени в населените места, главните пътища, магистралите и третокласните шосета и ще следят основно за скоростта. Сподели:", "date": "2018.04.16", "title": "КАТ излиза от храстите! Дебне ни за скорост до неделя"}
{"url": "http://pik.bg/%D0%BE%D0%BF%D0%B0%D1%81%D0%B5%D0%BD-%D1%81%D0%BB%D1%83%D1%87%D0%B0%D0%B9-%D0%BF%D0%B0%D0%BD%D0%B4%D0%B8%D0%B7%D1%87%D0%B8%D1%8F-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BB-%D0%B1%D1%8F%D0%B3%D1%81%D1%82%D0%B2%D0%BE-%D1%87%D1%80%D0%B5%D0%B7-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%BF%D1%80%D0%B8-%D0%B7%D1%8A%D0%B1%D0%BE%D0%BB%D0%B5%D0%BA%D0%B0%D1%80-%D0%BF%D0%BB%D0%B0%D0%BD%D0%B8%D1%80%D0%B0%D0%BB-%D0%B4%D0%B0-%D1%83%D0%B1%D0%B8%D0%B2%D0%B0-news742987.html", "text": "Лишен от свобода е организирал бягството си от врачанския затвор, но в последния момент това било предотвратено. Това е трябвало да стане преди две години, но за него стана известно едва сега, след скандалното бягство на Владимир Пелов и Радослав Колев от централния софийски затвор. Мъжът има присъда от над 20 години, а вътре получил и допълнително още 5 години, информира \"Булнюз\". През 2016 г. осъденият за убийство К. Т. организирал бягството си чрез посещение при зъболекар. Под стола на медика е щяло да има скрит зареден пистолет. Пъкленият план обаче станал известен на ръководството на врачанския затвор, което предприело мерки и така лишеният от свобода останал зад високите дувари. При разпитите след провала той признал, че бил готов да застреля надзирателя, който в онзи момент е трябвало да го охранява. От тогава лишеният от свобода е поставен под постоянно наблюдение. Сподели:", "date": "2018.04.16", "title": "Опасен случай: Пандизчия организирал бягство чрез посещение при зъболекар, планирал да убива"}
{"url": "http://pik.bg/%D0%B5%D1%82%D0%BE-%D1%8F-%D1%82%D0%BE%D0%B2%D0%B0-%D0%B5-%D0%BF%D0%B8%D1%8F%D0%BD%D0%B0%D1%82%D0%B0-%D0%B8-%D0%BD%D0%B0%D0%B4%D1%80%D1%83%D1%81%D0%B0%D0%BD%D0%B0-%D1%82%D0%B0%D0%BD%D1%86%D1%8C%D0%BE%D1%80%D0%BA%D0%B0-%D0%BA%D0%BE%D1%8F%D1%82%D0%BE-%D0%BF%D0%BE%D0%BC%D0%BB%D1%8F-10-%D0%BA%D0%BE%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news743033.html", "text": "21-годишната Габриела е шофьорката, която помете 10 коли край комплекс \"Оазис\" в пловдивския квартал \"Кючук Париж\". Момичето е танцьорка, а половинката й е автотърговец. Самото БМВ Х5, с което стана вчера инцидентът, е пуснато за продажба в онлайн сайтовете за търговия, предава \"Трафикнюз\". Припомняме, че катастрофата стана вчера около 6.20 часа сутринта. Установено е, че щетите по 10-те автомобила са дело от 21-годишна шофьорка на джип БМВ. След инцидента тя най-невъзмутимо напуснала мястото на мелето. Дрегерът отчел над 1,3 промила, а драг чекът - употреба на марихуана. Водачката е задържана за 24 часа. Сподели:", "date": "2018.04.16", "title": "ЕТО Я! Това е пияната и надрусана танцьорка, която помля 10 коли (СНИМКИ)"}
{"url": "http://pik.bg/%D1%87%D0%B5%D1%80%D0%BD%D0%B0%D1%82%D0%B0-%D1%81%D0%B5%D1%80%D0%B8%D1%8F-%D0%BD%D1%8F%D0%BC%D0%B0-%D0%BA%D1%80%D0%B0%D0%B9-21-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%BE-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B4%D0%BE%D0%B1%D1%80%D0%B8%D1%87-news743019.html", "text": "21-годишен мъж е загинал при катастрофа на главен път Добрич – Варна. Това съобщиха от ОДМВР - Добрич. На 14 април около 01.25 часа е получено съобщение за възникнало пътнотранспортно произшествие на главен път Добрич – Варна в района на село Стожер. На място е установено, че лек автомобил „БМВ” с английска регистрация удря внезапно излязла на пътното платно кошута. Вследствие на удара водачът губи контрол над МПС и се удря последователно в крайпътни дървета. Вследствие на инцидента на място загива водача на автомобила 21-годишен мъж от град Генерал Тошево. Возещата се в автомобила С.М. (16 г.) от град Генерал Тошево е настанена в МБАЛ - Добрич с травма на главата, контузия на бял дроб, фрактура на долен крайник, без опасност за живота. По случая е образувано досъдебно производство. Сподели:", "date": "2018.04.16", "title": "Черната серия няма край! 21-годишно момче е загинало при катастрофа край Добрич"}
{"url": "http://pik.bg/%D1%80%D1%83%D1%81%D0%BA%D0%B8%D1%8F%D1%82-%D0%B8-%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B0%D1%82%D0%B0%D0%BA%D0%B8-%D0%B2-%D1%81%D0%B8%D1%80%D0%B8%D1%8F-news742996.html", "text": "Руският и френският посланик в Холандия са пристигнали на извънредни преговори по Сирия, свикани от Организацията за забрана на химическото оръжие (ОЗХО), предава AFP, цитирани от \"Фокус\". ОЗХО трябва да започне срещата в 8:00 часа местно време (11:00 българско) в централата си в Хага след възможното нападение с химическо оръжие в сирийския град Дума. В момента комисия за установяване на истината на международната организация е пристигнала в Сирия, за да провери данните за нападението. Сподели:", "date": "2018.04.16", "title": "Руският и френският посланик проверяват химическите атаки в Сирия"}
{"url": "http://pik.bg/%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8-%D1%81%D0%B5-%D0%B2%D0%B4%D0%B8%D0%B3%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D0%BB%D0%B5%D0%B4-%D0%B3%D0%BE%D1%82%D0%B2%D0%B5%D0%BD%D0%B8-%D1%81%D1%8A%D0%BA%D1%80%D0%B0%D1%89%D0%B5%D0%BD%D0%B8%D1%8F-%D0%B2-%D0%BD%D0%B0%D0%BF-news742950.html", "text": "Синдикалните организации КТ \"Подкрепа\" и КНСБ излизат на протестен митинг по повод готвените структурни промени в Националната агенция за приходите. Те предвиждат съкращаването на 250 служители и закриване на звено \"Оперативни проверки\". Сподели:", "date": "2018.04.16", "title": "Синдикати се вдигат на протест след готвени съкращения в НАП"}
{"url": "http://pik.bg/%D1%82%D0%B5%D0%B6%D0%BA%D0%BE-%D0%BA%D0%BE%D0%BD%D1%87%D0%B8%D1%82%D0%B0-%D0%B2%D1%83%D1%80%D1%81-%D0%BF%D1%80%D0%B8%D0%B7%D0%BD%D0%B0-%D0%B8%D0%BC%D0%B0%D0%BC-%D1%81%D0%BF%D0%B8%D0%BD-news742956.html", "text": "Австрийският певец Томас Нойвирт, известен повече с артистичния си псевдоним Кончита Вурст, призна в Instagram, че е ХИВ-позитивен и носи вируса на СПИН. \"Днес дойде денят, когато трябва да се избавя от дамоклевия меч, който виси от години над главата ми: от много години аз съм ХИВ-позитивен. За обществото това няма никакво значение, но бившият ми приятел ме заплашва, че ще разкаже за това. Аз не мога да позволя на никого да ме шантажира и по този начин да влияе върху живота ми\", пише Вурст. Нойвирт създава образа на жена с брада и си избира артистичния псевдоним Кончита Вурст през 2011 г. През 2014 г. печели \"Евровизия\" с песента Rise like a Phoenix. Сподели:", "date": "2018.04.16", "title": "Тежко! Кончита Вурс призна: Имам СПИН"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D0%B3%D0%BD%D0%B5%D0%B2%D0%B5%D0%BD-%D0%B8%D0%BC%D0%B0-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BF%D1%80%D0%BE%D0%BF%D1%83%D1%81%D0%BA%D0%B8-%D0%B2-%D0%BE%D1%85%D1%80%D0%B0%D0%BD%D0%B0%D1%82%D0%B0-%D0%B8-%D0%B2-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE-news743015.html", "text": "Разследването при нас се води за опит за убийство, както и за бягство от места за лишаване от свобода. До този момент не ми е известно МВР да е постигнало някакъв напредък в издирването\", каза Цацаров по горещата тема със зрелищното бягство на Владимир Пелов и Радослав Колев от софийския затвор преди 13 дни. \"Има места, където един надзирател отговаря за 49 лишени от свобода. Има места, където съотношенията граничат 1:19, което общо взето се смята при сегашното положение за добро до към 1:24, 1:30 и т.н. Тези констатации се повтарят всяка година\", допълни още той. Има сериозни пропуски в охраната и в системата за сигурност на местата за изтърпяване на присъди, коментира главният прокурор Сотир Цацаров. Според него е необходимо създаването на един затвор, в който да лежат всички престъпници с най-тежки присъди. Сподели:", "date": "2018.04.16", "title": "ГОРЕЩА ТЕМА! Сотир Цацаров гневен: Има сериозни пропуски в охраната и в системата за сигурност в затворите!"}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%BF%D1%80%D0%B8%D1%89%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news742990.html", "text": "Започна еднодневното посещение на премиера Бойко Борисов в Косово.  В рамките на визитата Бойко Борисов ще проведе среща с косовския президент, на която ще бъдат обсъдени възможностите за задълбочаване на европейската интеграция на страните от Западните Балкани, а също и гарантирането на мира и сигурността в региона. Сподели:", "date": "2018.04.16", "title": "Бойко Борисов пристигна в Прищина (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D0%BB%D0%B5%D0%BD%D0%B0-%D0%BA%D1%83%D1%87%D0%BA%D0%BE%D0%B2%D0%B0-%D1%81%D1%82%D0%B0%D0%BD%D0%B0-%D0%BC%D0%B0%D0%B9%D0%BA%D0%B0-%D1%82%D0%B0%D0%B9%D0%BD%D0%BE-%D0%BF%D1%8A%D1%80%D0%B2%D0%B8%D1%8F%D1%82-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA-%D0%BD%D0%B0-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%B5-%D1%81%D0%BD%D0%B8%D0%BC%D0%BA%D0%B0-news742978.html", "text": "Една от най-известните плеймейтки - Елена Кучкова, стана майка в пълна секретност. Блондинката роди момиченце, а през уикенда направи погача на малката си принцеса. Последната година-две Кучкова тотално се покри и всички се питаха какво се случва с нея. По едно време се чу, че е емигрирала в Англия. Последната й изява бе в риалитито \"Мис Пепеляшка\" през пролетта на 2015 г. 30-годишната Кучкова е станала майка в началото на март, но кой е бащата засега плеймейтката не желае да разкрива. На погачата вчера Елена е събрала куп известни красавици, сред които друга мис - но не плеймейта, а Мис България - Наталия Гуркова. Всички те са орисали на здраве, късмет и щастие в живота невръстната Изабела. Сподели:", "date": "2018.04.16", "title": "ПЪРВО В ПИК! Елена Кучкова стана майка тайно! Първият наследник на плеймейтката е... (СНИМКА)"}
{"url": "http://pik.bg/%D0%BE%D0%BF%D0%B5%D1%80%D0%B8%D1%80%D0%B0%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%BF%D1%80%D0%B8-%D1%80%D0%B0%D0%BB%D0%B8%D1%82%D0%BE-%D0%B2-%D1%88%D1%83%D0%BC%D0%B5%D0%BD-news742997.html", "text": "Един от пострадалите при планинското рали е с фрактура на подбедрицата и ще бъде опериран в болницата, останалите са освободени. Товасъобщи изпълнителният директор на МБАЛ-Шумен д-р Атанас Атанасов пред \"Фокус\" във връзка със състоянието на пострадалите четирима мъже и две жени по време на планинското рали в Шумен. „Още един от пострадалите е с фрактура и има нужда от операция, но тъй като е от Велико Търново, ще се лекува планово в тамошно болнично заведение“, уточни д-р Атанасов. Вчера петима зрители пострадаха по време на планинско рали състезание Мемориал „Валерий Великов“ в Шумен, което е първи кръг на Националния планински шампионат. Инцидентът стана в 14.45 часа, когато състезателен автомобил БМВ, пилотиран от Николай Георгиев напусна трасето и влезе в публиката. В МБАЛ - Шумен бяха закарани шестима души - две жени и четирима мъже, но една от жените си тръгна от болничното заведение, преди да бъде прегледана. След прегледа станало ясно, че И.Т. (на 38 г.) от Велико Търново и К.Т. (на 53 г.) от Стара Загора са с натъртвания, К.Ц. (на 31 г.) от Горна Оряховица е със счупена дясна подбедрица, Л.Й, (на 24 г.) от Горна Оряховица е със счупена костица на лявото ходило, Р.И. (на 41 г.) от Шумен е с фрактура на лява подбедрица. Състезанието бе прекратено, а по случая бе образувано досъдебно производство. Сподели:", "date": "2018.04.16", "title": "Оперират пострадал при ралито в Шумен"}
{"url": "http://pik.bg/%D0%BA%D0%B0%D0%BD%D1%86%D0%BB%D0%B5%D1%80%D1%8A%D1%82-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%BC%D0%B8%D1%80%D0%BD%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%B8%D1%80%D0%B8%D1%8F-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-news742952.html", "text": "Австрийският канцлер Себастиан Курц призова за възобновяване на мирните преговори за Сирия, които се състояха във Виена през 2015 г., за прекратяване на кръвопролитието в опустошената страна, предаде Ройтерс, цитирана от БТА. Не е възможно военно решение на конфликта, който вече донесе огромни страдания на сирийския народ, посочва Курц в изявление, получено от Ройтерс. \"След шокиращото използване на химически оръжия на 7 април и неотдавнашната западна военна акция в Сирия, сега на дневен ред е необходимостта да се работи настоятелно за мирен процес\", добавя австрийският канцлер. \"Сирийският народ вече понесе твърде много страдания, с над 400 000 загинали и над пет милиона бежанци извън Сирия\", изтъква Курц. Той припомня, че Австрия има дълга традиция като място за диалог и посредник в уреждането на конфликти и е готова да стане домакин на преговори за Сирия по всяко време. Сподели:", "date": "2018.04.16", "title": "Канцлерът на Австрия призова за възобновяване на мирните преговори за Сирия във Виена"}
{"url": "http://pik.bg/%D0%B4%D0%B5%D0%BD-%D0%BD%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D1%8E%D1%80%D0%B8%D1%81%D1%82%D0%B8%D1%82%D0%B5-news742958.html", "text": "Днес е ден на Конституцията и професионален празник на юристите. С решение на Министерския съвет от 12 март 1991 година 16 април – деня, в който първото Велико Народно събрание приема през 1879 година Търновската конституция, е обявен за професионален празник на българските юристи и съдебни служители. Инициативата е на Съюза на юристите в България. В Софийската района прокуратура, в Административния съд в Русе и всички съдилища в Шумен ще бъде проведен ден на отворените врати с цел повишаване правната култура на гражданите. В Хасково е предвидена инициативата \"Председател на съда за един ден\", в която ще се включат ученици от града. Президентът Румен Радев ще присъства на тържеството в сградата на Съюза на юристите в България, където ще бъдат наградени видни юристи. Преди това Радев ще изнесе лекция за социално-икономическото развитие на България в началото на Младежки икономически форум в Университета за национално и световно стопанство. Сподели:", "date": "2018.04.16", "title": "Ден на Конституцията, празнуват юристите"}
{"url": "http://pik.bg/%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%B4%D0%B0%D0%BD%D0%BD%D0%B8-80-%D0%BE%D1%82-%D0%B0%D0%B2%D1%82%D0%BE%D0%B1%D1%83%D1%81%D0%B8%D1%82%D0%B5-%D0%BD%D1%8F%D0%BC%D0%B0%D1%82-%D0%BA%D0%BE%D0%BB%D0%B0%D0%BD%D0%B8-news742955.html", "text": "80% от автобусите нямат колани, заводски не са конструирани да ползват колани. Това стана ясно от думите на Васил Пиронков, председател на Сдружението на автобусните превозвачи. Той добави, че само автобусите, произведени от 2007-2008 г. насам са с колани. „Този процент не е повече от 20% от общия брой автобуси, които са лицензирани да извършват обществен превоз на пътници в страната. Каквито и законодателни промени да настъпят в бъдеще, ако нямаме културата ние, като пътници, да използваме в превозните средства коланите, това не би довело до никакъв положителен резултат“, каза Пиронков пред БНР. Превозвачът обясни, че коланите в автобусите са на кръста, заради което не е сигурно, че при автобусна катастрофа като тази на магистрала „Тракия“ биха били полезни. „В Закона за автомобилните превози се казва, че автобуси с курс до 30-50 км разстояние имат право на седящи и правостоящи\", подчерта Пиронков и добави, че това означава, че дори в автобуса да има колани, хората не са задължени да ги сложат, а голяма част ще бъдат и правостоящи. Сподели:", "date": "2018.04.16", "title": "Превозвач с шокиращи данни: 80% от автобусите нямат колани"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BE%D1%82%D0%BA%D1%80%D0%B8%D0%B2%D0%B0-%D0%B4%D0%B2%D0%B0-%D0%B2%D0%B0%D0%B6%D0%BD%D0%B8-%D1%84%D0%BE%D1%80%D1%83%D0%BC%D0%B0-news742988.html", "text": "Заместник министър-председателят по икономическата и демографска политика Валери Симеонов ще открие дискусия на тема „Въздействието на европейското земеделие върху лова и опазването на дивата природа“. Форумът ще се проведе на 17 април от 9 ч. в хотел „Риу Правец“. Конференцията е организирана като част от ежегодната среща на борда на Федерацията на ловните асоциации в Европейския съюз (FACE), която ще се състои в България за първи път. Фокусът на форума ще бъде поставен върху Общата селскостопанска политика (ОСП) на ЕС и мерките, необходими за подобряването на биологичното разнообразие и в частност на дивечовите запаси в Европа. На събитието ще присъстват делегати на организациите по лова от 36 държави, както и редица експерти от български и международни институции. Срещата на борда на FACE се състои веднъж годишно в различни държави с цел обсъждане и решаване на наболели проблеми и обмяна на опит между ловните общности в Европа. Домакин на събитието е Националното ловно-рибарско сдружение – „Съюз на ловците и риболовците в България“ (НЛРС-СЛРБ), което чества 120-годишен юбилей от създаването си. Дне пък лидерът на НФСБ ще открие Националния форум, посветен на съвременните пространствени и културни тенденции в етнически смесените райони в Гранд Хотел Пловдив. Основните акценти на форума ще бъдат свързани с идентифицирането на проблемите в етнически смесените райони, действията, които се предприемат за тяхното разрешаване, както и препоръки за изготвянето на различни публични политики, стратегии, нормативни документи и проекти за повишаване на ефективността на секторните интервенции в ареалите с висока концентрация на ромско население. Форумът се организира по инициатива на инж. Ральо Ралев, кмет на Район „Северен“, община Пловдив. Сподели:", "date": "2018.04.16", "title": "Вицепремиерът Валери Симеонов открива два важни форума"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D0%B8%D1%80%D0%BE%D0%B3%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news742991.html", "text": "13-годишното момче, което пострада при катастрофата между автобус и лек автомобил в петък край Вакарел, остава за лечение в „Пирогов“. Това съобщиха от пресцентъра на УМБАЛСМ „Н. И. Пирогов“. Днес детето е преведено от „Детска реанимация“ в „Детска хирургия“ на „Пирогов“. Състоянието му е стабилно. Останалите две жени на 48 и 49 години са изписани. Сподели:", "date": "2018.04.16", "title": "ИЗВЪНРЕДНО В ПИК! \"Пирогов\" с последни подробности за пострадалите при катастрофата на \"Тракия\""}
{"url": "http://pik.bg/%D1%80%D0%B5%D0%BD%D0%B8-%D0%BF%D1%80%D0%BE%D0%BC%D0%BE%D1%82%D0%B8%D1%80%D0%B0-%D1%80%D0%B5%D0%BC%D0%B8%D0%BA%D1%81-%D0%BD%D0%B0-%D0%B1%D0%B0%D0%BB%D1%8A%D1%82-%D1%81%D0%B2%D1%8A%D1%80%D1%88%D0%B8-%D0%B8-%D0%BF%D0%BE%D0%BA%D0%BE%D1%80%D0%B8-%D1%86%D0%B0%D1%80%D0%B5%D0%B2%D0%B5%D1%86-%D1%81%D0%BD%D0%B8%D0%BC%D0%BA%D0%B8--%D0%B2%D0%B8%D0%B4%D0%B5%D0%BE-news742994.html", "text": "Рени направи ремикс на един от хитовете си - \"Балът свърши\". Поп фолк певицата избра да пусне парчето умишлено сега - само месец преди абитуриентските балове. \"В навечерието на абитуриентските балове, избрах да бъда различна, да бъда дръзка, да съм неподправена. Подарявам ви песен, в която излях душата си, която направих за вас и която да остане във времето\", написа Рени в своя \"Фейсбук\". Новият аранжимент е на Магомед Алиев - Мага. Часове, след като сподели с почитателите си в социалните мрежи новата версия на \"Балът свърши\" ( ), Рени се отправи към Старопрестолната столица - Велико Търново. Певицата с 24-каратова усмивка направи феновете си съпричастни с красотите на Царевец, като публикува емоциите си в снимки. Сподели:", "date": "2018.04.16", "title": "Рени промотира ремикс на \"Балът свърши\" и покори Царевец (СНИМКИ + ВИДЕО)"}
{"url": "http://pik.bg/%D0%B3%D0%BE%D1%80%D1%87%D0%B8%D0%B2%D0%BE-%D0%B3%D1%83%D0%B8%D0%BD%D0%B5%D1%82-%D0%BF%D0%BE%D0%BB%D1%82%D1%80%D0%BE%D1%83-%D1%81%D0%B5-%D0%BE%D0%BC%D1%8A%D0%B6%D0%B8-%D1%82%D0%B0%D0%B9%D0%BD%D0%BE-%D0%B7%D0%B0-%D1%81%D0%BD%D0%B8%D0%BC%D0%BA%D0%B0-news743012.html", "text": "Актрисата Гуинет Полтроу и продуцентът Брад Фалчък вдигнаха парти с над 400 гости. Въпреки, че официално купонът бе оповестен като тържествено отбелязване на годежа, който двамата обявиха преди няколко месеца, мнозина предположиха, че влюбените тайно са си казали заветното \"Да!\". Събитието се състоя в събота вечерта, а сред присъстващите бяха знаменитости като Стивън Спилбърг, Деми Мур, Кейт Хъдсън, Камерън Диас, Дженифър Анистън, Джулия Робъртс и др. Бившият съпруг на Полтроу - музикантът Крис Мартин, с когото са родители на две деца, не бе забелязан на партито, отбелязват от \"Дейли Мейл\". Повод за спекулациите, че звездната двойка се е венчала, даде облеклото на част от посетителите, които имали \"сватбени корсажи\". Майката на актрисата от \"Влюбеният Шекспир\" Блайт Данър, пък е засечена да се промъква на мястото на събитието, носейки в ръка рокля на дизайнерката Моник Люлиер, чиято специалност са именно сватбените тоалети. Към момента нито Полтроу, нито годеникът й са коментирали евентуалната си сватба, предава \"Монитор\". Сподели:", "date": "2018.04.16", "title": "ГОРЧИВО! Гуинет Полтроу се омъжи тайно за... (СНИМКА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%BB%D1%83%D1%87%D0%B8-%D0%BE%D1%80%D0%B4%D0%B5%D0%BD-%D0%BE%D1%82-%D0%BA%D0%BE%D1%81%D0%BE%D0%B2%D0%BE-%D1%81-%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8-%D1%81%D0%BC%D0%B5-%D0%B5%D0%B4%D0%B8%D0%BD%D0%BE%D0%B4%D1%83%D1%88%D0%BD%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B8-%D0%BC%D0%B8-news742993.html", "text": "Хашим Тачи връчи орден за 10 г. от независимостта на Косово. \"Той е за заслугите на българския народ, за вашето приятелство и нашето общо бъдеще като два приятелски народа и за вашата лична ангажираност за подкрепа на Косово за предстоящата среща на 16-17 май\", каза Тачи. \"От името на всички Българи  и на правителството благодаря. Този орден е и за всички българи, които изстрадаха войната. Но винаги сме подкрепяли борбата за независимост и свобода, за мир и просперитет на целия район. Благодарим на българите, 22 военни които са тук и продължават да служат. Виждаме напредъка на Косово. Приятно изненадан съм от това ваше решение\", благодари Борисов. \"Основните коридори, за които се борим - 8 и 10, изключително много обслужват и България, и Косово. Те са техният излаз към Европа, към България и към Азия. Изминаха доста години, откакто съм бил тук като главен секретар. За 10 г. Косово е успяло доста да постигне и е на изключително верен път. Изключително много разчитам на нашите приятели - президентите Вучич и Тачи да водят така народа си, че да няма война. Имате голяма тежест на гърба си. Ние предишните варианти ги видяхме. Не искам дори да се връщам, защото и България се върна назад от тази война. Длъжни сте да бъдете единни\", поясни Бойко Борисов на брифинг минути по-късно.  Той се обърна към всички балкански лидери: \"Забравете егоизма\".  Според него не Евросъюзът трябва да се промени към Балканите, а Балканите към ЕС, за да можем да ползваме техните фондове. \"Едно от нещата, които със сигурност знам на Балканите, е да не давам съвети. Аз мога да споделя само с вас опита с Македония. Същото трябва вие да направите с Белград. Мога да кажа, че ако не подпишете споразумение нито Косово, нито Сърбия ще видят ЕС. Защото Европейският съюз не иска местните проблеми да се пренесат в него. Ние също си имаме своите проблеми, но гледаме да не ги изкарваме навън.  Достатъчно са мъдри лидерите на Сърбия и на Косово да разберат, че сами трябва да си решат проблемите\", призна Борисов. Той обеща да прояви максимално упорство да помогне за либерализиране на Балканите. Защото от времето на полицейската си работа знаел, че престъпниците първи намирали начин да се сдобият с визи. В случая ставало дума за улесняване на обикновените хора. \"Трябва да убедим Европа, че на Балканите не е страшно\", каза Борисов. С президента на Република Косово Хашим Тачи обсъдихме европейския път на страните от Западните Балкани и гарантирането на мира и сигурността в региона. И двамата сме единодушни, че проектите за инфраструктурна и дигитална свързаност между шестте балкански страни и Европейския съюз ще ускорят развитието на държавите ни. Това каза премиерът Бойко Борисов в Прищина, където е на официално посещение и се срещна с Хашим Тачи. Сподели:", "date": "2018.04.16", "title": "ПЪРВО В ПИК! Борисов получи орден от Косово: С Хашим Тачи сме единодушни за сигурността и мира на Западните Балкани (СНИМКИ/ВИДЕО/ОБНОВЕНА)"}
{"url": "http://pik.bg/%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D1%83-%D0%B4%D0%BE%D0%BC%D0%B0-%D0%B4%D0%B6%D0%B5%D1%80%D0%B0%D1%80%D0%B4-%D0%B1%D1%8A%D1%82%D0%BB%D1%8A%D1%80-%D0%B2%D1%8A%D1%80%D0%BD%D0%B0-%D1%88%D1%83%D1%88%D0%BA%D0%B0-%D0%BD%D0%B0-%D0%B2%D0%B8%D1%82%D0%BE%D1%88%D0%B0-%D1%81%D0%BD%D0%B8%D0%BC%D0%BA%D0%B8-news743010.html", "text": "Актьорът Джерард Бътлър е неразделен с домашния си любимец, откакто го спаси в България. Холивудската звезда осинови Шушка, след като я намери да се скита бездомна из Витоша преди месеци. Днес двамата са отново в България заради снимките към новия екшън на актьора \"Код: Ел Ей\". След като приюти Шушка, Бътлър не се отделя от нея, като дори я заведе и на партито по повод финала на работата на терен по предстоящия филм в Лондон. \"Шушка израстна от куче, което не се доверяваше лесно, ставаше агресивно, когато наоколо има храна и други животни, до едно от най-милите създания, с които съм работила някога\", написа по адрес на кучето оборотната треньорка на домашни любимци в Ел Ей Тамар Гелър, в чийто списък с клиенти освен Бътлър влизат още звезди като Опра Уинфри, Елън Дедженеръс, Бен Афлек и др. Действието на третия филм от франчайза на Бътлър ще се развива в самолет. Този път именно агент Майк Банинг пък ще се окаже в прицела на терористи, след като е несправедливо обвинен в опит за убийство на президента на Щатите. В неговата роля ще бъде Морган Фрийман – б.а.). Премиерата е чак през 2019 г., уточнява \"Монитор\". Сподели:", "date": "2018.04.16", "title": "ВАКАНЦИЯ У ДОМА! Джерард Бътлър върна Шушка на Витоша (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%86%D0%B5%D0%BB%D0%B8%D1%82%D0%B5-%D0%BD%D0%B0-%D1%82%D1%80%D1%8A%D0%BC%D0%BF-%D0%BC%D0%B5%D0%B9-%D0%B8-%D0%BC%D0%B0%D0%BA%D1%80%D0%BE%D0%BD-%D0%B2-%D1%81%D0%B8%D1%80%D0%B8-news742926.html", "text": "Лидерът на \"Атака\" и председател на ПГ на Обединените патриоти прави разтърсващи разкрития за истинските цели на американския президент Доналд Тръмп, премиера на Великобритания Тереза Мей и френския президент Емануел Макрон в Сирия и позициите на ЕС и България за ракетните удари там. Защо на заседанието на Съвета за сигурност на ООН не беше постигнато съгласие между САЩ и Русия? Какво означават новите санкции срещу руските олигарси? Има ли връзка между случая \"Скрипал\" и ракетните удари в Сирия? Започва ли трета световна война? Какъв е пътят за излизането от кризата? \"Автоматично застанаха отделни лидери на държави в ЕС. Да, лошо е да има химически оръжия. Но не беше доказано. Франция е била включена за присъствие на евродържава, а за САЩ и Великобритания е ясно защо са заедно. Повтаря се случаят с Ирак. На САЩ им беше нужна коалиция на желаещите, даже България беше за съжаление там. Не откриха химическо оръжие. Прозвуча едно \"Сори\", обаче то костваше много\", каза Волен Сидеров. \"Ако имаше химическо оръжие действително, каква е логиката да бомбардираш с толкова много ракети. Целта е да се изнерви Русия. Но нямаше нервност. Русия е знаела, нямаше пострадали руснаци. Ако имаше, щеше да има много сериозни последици\", поясни Сидеров. Засега нямало европейски лидери, достатъчно еманципиран от САЩ. Сидеров се надява на следващите евроизбори разумът да надделее и да се появят по-различни политици, които имат смелост да се противопоставят на американското ръководство. Най-големият страх на САЩ е обединение Русия - Китай, защото то става по-силно от САЩ и Европа, според Сидеров. \"Връзката между ударите по Сирия и случая \"Скрипал\" е опит да се дискредитира Русия и Путин. Санкциите не водят до нищо, освен до укрепване на вътрешната икономика и пазар. Забраните на САЩ не се приемат добре в Европа. Германия иска да подпише \"Северен поток 2\". Европа губи от тези санкции срещу Русия. И тя ще изрази недоволството си на евроизборите през 2019 г. Ще има промяна на визията - партии, които са аналогични на нашата - патриотични формации, ще се появят. Днес сблъсъкът е \"консерватизъм - неолиберализъм\", уточни Волен Сидеров. Сидеров призова коалиционните си партньори Валери Симеонов и Красимир Каракачанов да бъдат заедно на евроизборите, защото доброто представяне е много важно.  Двамата били \"много заети в изпълнителната власт\", но трябвало да убеждават хората, че е необходимо патриотите да имат добър резултат. Влизането на патриотите и сходни на тях европейски формации щяло да внесе нова кръв в ЕС. Европейският съюз без мощния потенциал на Русия, само ако е Евразийски, има бъдеще. Западна Европа една част от Евразия. За мене е голяма загадка защо Русия не е поканена за член на ЕС. Но може би и този момент ще дойде. И тогава ЕС ще бъде съвсем различен\", категоричен е Сидеров. \"Борисов е политик на реалностите. В този смисъл той направи доста положителни неща и продължава да ги прави. Можем да не вършим фрапиращи глупости и да не се изхвърляме, когато някой не ни пита. Неговите действия в международно отношение изглеждат доста правилни. Не би трябвало да му се пречи. Няма нужда да демонстрираш толкова евроатлантизъм, когато не е изгодно. Например ходът с неизгонване на руски дипломати беше много силен и правилен\", каза лидерът на \"Атака\".  С днешната си среща в Косово Борисов щял да постигне добър резултат. Най-доброто лично качество на премиера било умението да предразполага, което създавало атмосфера на доверие. На Консултативния съвет по национална сигурност вероятно щели да се обсъждат ударите срещу Сирия и евентуалната заплаха за България. \"Не знам дали ще има нова бежанска вълна, но е възможно. Опасността от мигрантски натиск срещу нас съществува. Вероятно и това ще се обсъжда на КСНС. Важното е политиците да се гледат враждебно\", каза Сидеров. По повод законопроекта за хазарта на Валери Симеонов, Сидеров каза: \"Въобще нямам представа какво намерение има той. Което не е добре, защото трябва да се обсъждат такива предложения помежду ни. Зависимостите на хората със закон не може да се оправят. Всеки избира какво да прави\", поясни Сидеров. Хората изпадали зависимост, защото нямали основата на вярата, затова трябвало да се внесе вероучение в учебната програма. Сподели:", "date": "2018.04.16", "title": "САМО В ПИК TV! Волен Сидеров с разтърсващи разкрития за целите на Тръмп, Мей и Макрон в Сирия и позицията на Европа и България за ракетните удари (ОБНОВЕНА)"}
{"url": "http://pik.bg/%D1%8E%D0%BB%D0%B8%D0%B0%D0%BD-%D0%B2%D0%B5%D1%80%D0%B3%D0%BE%D0%B2-%D0%BE%D1%87%D0%B0%D0%BA%D0%B2%D0%B0-%D0%B0%D1%81%D0%BA%D0%B5%D0%B5%D1%80-%D0%B7%D0%B0-%D1%80%D0%BE%D0%BB%D1%8F%D1%82%D0%B0-%D1%81%D0%B8-%D0%B2-n%D0%B5%D0%BE%D0%B4%D0%B0%D1%87%D0%BD%D0%B8%D1%86%D0%B8%E2%80%9D-news742992.html", "text": "Публикувано във факти.бг: На 24 май – Денят на най-светлия ни празник: празникът на българската духовност, просвета и култура и на славянската писменост, в Театър „Българска армия” за 28 -ми път Фондация „Академия Аскеер” ще връчи своите национални награди за постижения в театралното изкуство през изтеклия сезон. Церемонията ще се състои се в театър \"Българска армия\", а кой ще спечели, ще реши 21 членното жури, сред които Георги Каприев, Георги Лозанов, Ивайло Знеполски, Митко Новков, Георги Господинов. 10-те категории на \"Аскеер 2018\" включват представления и техните създатели с осъществена премиера в периода от 1 април 2017 г. до 31 март 2018 г. Фондация \"Академия Аскеер\" обяви пълния списък с номинираните заглавия, режисуари, актьори, композитори и др., които са избирани сред сто представления, повечето от които са дело на столичните театри. \"Лисичета\" ще се бори в категорията най-добър режисьор, водеща мъжка и поддържаща женска роля, както и за сценография и костюми. С четири номинации представлението на Иван Пантелеев \"NеоДачници” по \"Дачници“ от Максим Горки, също на Народния театър, е следващият спектакъл в най-големи шансове да си тръгне със статуетката Аскеер, дело на скулптора Георги Чапкънов. Още един спектакъл на Харалампиева от сцената на Малък градски театър \"Зад канала” по романа на Джон Стайнбек \"Зимата на нашето недоволство\" е след лидерите по номинации – за поддържаща мъжка и женска роли и за музика. Следват с по две номинации варненското представление \"Хенри ІV\" под режисурата на Лилия Абаджиева и \"Танцът Делхи\" на Галин Стоев, който също се играе на сцената на Народния театър. В битката за най-добро представление влизат \"NеоДачници”, \"Танцът Делхи“ от Иван Вирипаев и \"12-те гневни“ от Реджиналд Роуз, постановка Пламен Марков, Общински културен институт Театър \"Възраждане“. Претендентите за отличието за най-добра режисура са Бина Харалампиева за \"Лисичета\", Галин Стоев за \"Танцът Делхи“ и Иван Пантелеев за \"NеоДачници”. В категорията за водеща мъжка роля се състезава Деян Донков за ролята на Калигула в едноименния спектакъл на Диана Добрева по Албер Камю на сцената на Народния театър и за превъплъщението си в Хари в \"Палачи” от Мартин МакДона, постановка на Стоян Радев в Театър \"София”. Другите номинирани са Захари Бахаров за изпълнението на Бай Славе в \"Чамкория” по романа на Милен Русков, постановка на Явор Гърдев в Театър 199, и Юлиан Вергов за ролята на Сергей Василиевич Басов, адвокат в \"NеоДачници”. Три дами се състезават и за отличието в категорията водеща женска роля. Това са Александра Василева за ролята на Олга Алексеевна в \"NеоДачници”, Теодора Духовникова за изиграването на Регина в \"Лисичета” и Мария Стефанова за ролята на А в \"Три високи жени” от Едуард Олби, постановка Стефан Спасов и Народния теетър.За наградата за изгряваща звезда претендират двама актьори и режисьор. Веселин Петров е номиниран за ролите на Труфалдино и Панталоне в \"Кралят Елен” по Карло Гоци, постановка Анастасия Събева в Театър \"Азарян“, НДК. Делян Илиев за режисурата на \"Три сестри“ от Антон П. Чехов, постановка на Делян Илиев в Родопския драматичен театър \"Николай Хайтов“ – Смолян, както и Неда Спасова за превъплъщението й във Варвара Петровна в Програма Достоевски \"Изгонването на бесовете“ – \"Бесове“ по Фьодор М. Достоевски, постановка Иван Добчев, Театрална работилница \"Сфумато“. В категорията поддържаща мъжка роля се надпреварват Александър Хаджиангелов, Малин Кръстев и Явор Бахаров. Битката за поддържаща женска роля се води между Ана Пападопулу, Василена Атанасова и Стефка Янорова. За сценография са номинирани Свила Величкова за \"Лисичета”, Васил Абаджиев за \"Хенри IV“ и за \"Ако нямах лоши сънища” по Уилям Шекспир, постановка Лилия Абаджиева, Театър \"Азарян”, НДК, и Марина Райчинова за \"Франкенщайн” от Ник Диър, постановка Стайко Мурджев, Театър \"София”. За костюми са номинирани Васил Абаджиев за \"Хенри IV“, Свила Величкова за \"Лисичета”, Нина Пашова за \"Калигула” и за \"Три високи жени”. За отличието в категорията театрална музика се състезават Асен Аврамов за \"Зимата на нашето недоволство”, Мишо Шишков за \"Moderato cantabile” от Маргьорит Дюрас, постановка Стилиян Петров,Театър \"Любомир Кабакчиев” – Казанлък, и Петър Дундаков за \"Франкенщайн” от Ник Диър, постановка Стайко Мурджев, Театър \"София” Преди десет дни бяха обявени номинациите в категория Съвременна българска драматургия за 2018 г. Това са \"Изход\" от Йоана Мирчева, \"Закачане\" от Неда Соколовска и \"Цветът на дълбоките води\" от Оля Стоянова. Сподели:", "date": "2018.04.16", "title": "Юлиан Вергов очаква \"Аскеер\" за ролята си в \"NеоДачници”"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%BC%D1%8A%D0%B6%D0%B5-%D0%B7%D0%B0-%D0%BA%D0%B0%D0%BA%D0%B2%D0%BE-%D1%81%D0%B8-%D0%BC%D0%B5%D1%87%D1%82%D0%B0%D1%8F%D1%82-%D0%B6%D0%B5%D0%BD%D0%B8%D1%82%D0%B5-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news742931.html", "text": "Еротичните фантазии посещават нежната половина от човечеството по-често отколкото мъжете, това показа допитване на социолози. Ето кои са 10-те най-често срещани еротични фантазии при слабия пол: По-зрелите жени желаят доминирането в секса, макар че кой знай защо крият този факт. Фантазиите за командването в леглото могат да бъдат най-разнообразни и екзотични, но най-разпространеният вариант е мъжът, вързан с белезници за леглото и жената да прави с него каквото си поиска. Има жени, на които им харесва да командват, но има и такива, на които им е приятно да се подчиняват и да изпълняват всички желания на мъжа. Оказва се, че много жени са привличани от образа на така наречения нощен непознат, пише woman.bg. При това той трябва да бъде висок, силен и мъжествен. Жените просто мечтаят да срещнат посред нощ приятен непознат мъж и да правят любов с него. По правило този мъж не трябва да бъде с отчетливо изразени черти на лицето, защото цялата прелест е в тайнствеността на образа, който изчезва с настъпването на утрото. Жените, които работят в офиси, често мечтаят за секс с началник или колега. При това ситуацията трябва да бъде внезапна, без предварителна подготовка. Сексът върху бюрото в офиса в работно време или след работа е една от главните сексуални фантазии. Най-невинната еротична фантазия е безкрайната любов. Голям брой жени, особено ако отдавна не са правили любов, мечтаят за дълги удоволствия, които продължават поне няколко часа. Учудващо е, но една от най-популярните женски фантазии е изнасилването. Трябва да се отбележи, че жените се отдават на такива фантазии само, когато те са неосъществими, тоест намират се в пълна безопасност. Като дамите не желаят наистина да станат жертва на такъв тип тормоз, а по-скоро мечтаят за по-груб секс, по време на който партньорът е доминиращият. Това е една от най-желаните женски фантазии. Реализацията ѝ зависи от смелостта и дързостта на някой от двамата партньори. Секс може да се прави навсякъде – в пробната, палатката, лодката, на покрива. Тази фантазия позволява да се украсят сивото ежедневие и еднообразните дни. Стана също ясно, че много жени просто мечтаят поне веднъж да изиграят ролята на проститутка. При това желанията варират – от улична до елитна проститутка. Такъв секс е страстен, смел и разкрепостен, в него жената напълно може да се разкрие и да покаже на какво е способна. Много жени мечтаят за екзотичен секс на необичайно място с партньор от друга националност. Често обект на такива фантазии стават италианците, които са известни със своят страст и романтичност. Тази фантазия е най-малко популярна, но все пак има място. При това конкурентки не се допускат, а мъжете трябва да бъдат красиви, с тен и да се възхищават от жената. При това положение е възможно да се стигне дори до подчиняване на жената. Сподели:", "date": "2018.04.16", "title": "Само за мъже! За какво си мечтаят жените в леглото"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8%D1%81%D0%BA%D0%B0-%D0%B4%D0%B0-%D0%BE%D1%81%D0%B2%D0%B5%D1%82%D0%BB%D1%8F%D0%B2%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news743021.html", "text": "Никоя икономика не може да се развивая добре, ако държавата не създаде необходимите условия. Както и никое държавно управление не може да успее, ако няма успешна икономика. Това заяви президентът Румен Радев в публична лекция в Университета за национално и световно стопанство (УНСС) на тема \"Икономическите и външнополитически предизвикателства пред страната ни\". Президентът Радев откри Младежки икономически форум в УНСС. В речта си той разкритикува практиката на правителството да разпределя без обществен дебат милиарди. Държавният глава критикува и програмата за саниране, която нарече \"дълбоко несправедлива\". Според него \"нация, която инвестира в стиропор и оставя децата си в невежество и без знания, няма радостно бъдеще\". България в момента прилича на строителна площадка, където нещо строим, но не знаем какво - защото е тъмно. Някакви хора носят строителен материал, други го крадат, защото е тъмно; не се знае на кого се плаща, защото е тъмно; медиите не казват истината, защото не могат да я видят, защото е тъмно; но е ясно, че младите и предприемчивите напукат площадката, за да търсят по-севта! каза Радев. И призова с думите на Гьоте - \"Светлина, повече светлина!\", които първо изрече на немски. И призова: \"Крайно време е да осветлим държавата! Прокуратурата да погне крадците, все едно кои са те, пожела Румен Радев. Според него \"когато върнем правилата, инициативата и предприемчивостта на българина много бързо ще доведе до добри резултати\". \"Сега, повече отвсякога е необходима активна гражданска позиция\", каза още той. Според Румен Радев са необходими хора с \"друга енергия и друг морал, с други идеи за бъдещето\". \"А тези хора сте вие\", обърна се към студентите в залата държавният глава. В дискусията, организирана от Студентския съвет на УНСС, участва и омбудсманът Мая Манолова. В дебата за бъдещето трябва да се въвличат младите, защото те ще реализират идеите и ще носят последствията от тези идеи, започна речта си президентът Румен Радев. „Когато говорим за икономика, трябва да помним, че тя е неразривно свързана с политиката, защото тя не може да се развива, ако държавата не създаде необходимите благоприятни условия. И никоя държава няма да успее, ако няма работеща икономика. Успехът на всяка една политика се измерва с ползите, които тя носи за обществото“, каза в началото на словото си Румен Радев. И подчерта, че \"една политика може да бъде представена за успешна чрез пиар блъфове, но това не може да трае дълго, защото тя трябва да донесе реални ползи, а те се измерват чрез висок жизнен стандарт и качество на живот.\" Ако се сравним с България отпреди 30 години ще видим значителни успехи - нова конституция, пазарна икономика, приватизация, България бе приета в ЕС и НАТО (без това да стане, тя щеше да бъде маргинализирана на европейската и световната сцена), заяви Румен Радев. Той отпебяза и значителния ръст, който бележи аи-ти секторът и туризмът. Румен Радев обаче отбеляза - България е най-бедната държава в ЕС, с милиони хора, живеещи в бедност, с висока емиграция и обезлюдяване; с пенсионери , живещи с шокиращо ниски пенсии. След това Румен Радев започна анализ на причините за това състояние. Сред тях държавният глава отбеляза и \"порочната практика\" да привличаме чуждестранни инвеститори със социален дъмпинг - ниски заплати. \"Можем много да разсъждаваме за причините да стигнем до тук и можем да ги търсим във всички посоки – да речем във варварския начин на приватизация в нашето селско стопанство, в дела на сивата икономика, която спъва лоялната конкуренция, може би в използването на държавния бюджет като инструмент за потушаване на социални недоволства и протести, може би в несъстоялата се деинституционализация на общините, в липсата на доверие в съдебната система и можем да продължаваме така много“, продължи да търси причините президентът Радев. Румен Радев отбеляза и липсата на съдебна реформа сред причините за състоянието в страната. Българският парламент е основният гарант за демократичността на нашата демократична система, подчерта Радев, след като поздрави всички с Деня на конституцията. Румен Радев обаче не подмина честата промяна в законодателството, което въздейства негативно върху бизнес средата. Президентът обърна внимание и, че става практика с преходните и заключителни разпоредби на един закон, да се променя друг. Свидетели сме как важни законопроекти, част от управленската промяна на правителството, се внасят от народни представителите, каза Радев. Според него такъв подход поражда въпроси. Сподели:", "date": "2018.04.16", "title": "Румен Радев иска да осветлява държавата"}
{"url": "http://pik.bg/%D0%B8%D0%B4%D0%B2%D0%B0-%D0%BB%D0%B8-%D0%B2%D0%BE%D0%B9%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BE%D1%81%D0%BF%D0%BE%D1%80%D0%B2%D0%B0-%D0%B3%D1%80%D0%B0%D0%BD%D0%B8%D1%86%D0%B8-%D0%B2-%D0%B8%D0%B7%D1%82%D0%BE%D1%87%D0%BD%D0%BE%D1%82%D0%BE-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE%D0%BC%D0%BE%D1%80%D0%B8%D0%B5-news742843.html", "text": "С официално писмо до генералния секретар на ООН Турция оспори правата на Гърция и Турция върху континенталния шелф в Източно Средиземно море. В ексклузивен материал, Liberal.gr разкри какъв е отговорът на Турция на Общото изявление след тристранната среща на върха на Гърция, Кипър и Египет до ООН, пише . Писмото, обяснява изданието, трябва да послужи като предупреждение и за Кайро, тъй като Анкара не крие загрижеността си от разговорите между Гърция и Египет за делимитация на техния континентален шелф, която се предизвиква също и заради враждебните отношения между египетското правителството на Абдел Фатах ас Сиси, свалило от власт „Мюсюлмански братя“ с военен преврат и Ердоган, който е известен с пристрастията си към това политическо ислямско течение. В писмото се оспорва и активното сътрудничество между Египет и Кипър за построяване на газопровод от кипърската Ексклузивна икономическа зона до египетския бряг, където той трябва да бъде втечнен от разположените там инсталации, съобщава \"Фокус\". В писмото си, от 27 март 2018 година, постоянният представител на Турция пред ООН Фериндун Синирлиоглу оспорва съществуването на „общи морски граници” между трите държави и потвърждава едностранната претенция на Анкара, както твърди Protothema, върху целия континентален шелф на запад от Кипър чак до гръцките острови Крит и Родос. Устните заявления, на които се позовава Турция, описват едностранната и, както я определя гръцкото издание, своеволна „делимитация“ на континенталния шелф в Източното Средиземноморие, който Анкара вярва, че трябва да бъде установен на базата на равноотстоящата линия между бреговете на Турция и Египет. „изхвърляйки“ Гърция и Кипър от района. В документа, според гръцкото издание, се правят референции към нелегалното гарантиране на правото на турската компания TRAO да търси и добива въглеводороди в районите около континенталния шелф на островите Родос и Кастелоризо. Protothema припомня, че на 13 февруари постоянните представители на Гърция, Кипър и Египет при ООН Мария Теофилис, Корнелиус Корнелиу и Мохамед Омар Ганд се подписаха на документ, представляващ Обща декларация на тристранната среща на върха Ципрас – Сиси – Анастасиадис, провела се на 21 ноември 2017 година в Никозия. В декларацията има параграф, в който се изразява признаването на трите страни на Конвенцията за Закона за моретата и, сред другите неща, се заявява техния „ангажимент да се насърчат без забавяне преговорите за демаркация на общите морски граници, като в същото време се призовава Турция да спре всички нелегални дейности в крайбрежните води край Кипър и да избягва подобни действия в бъдеще. Сподели:", "date": "2018.04.16", "title": "ИДВА ЛИ ВОЙНА! Турция оспорва граници в Източното Средиземноморие"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BC%D0%B5%D1%82%D0%BD%D0%B0%D1%82%D0%B0-%D0%BF%D0%B0%D0%BB%D0%B0%D1%82%D0%B0-%D0%BE%D0%B1%D1%8F%D0%B2%D0%B8-%D0%BF%D0%B0%D1%80%D1%82%D0%B8%D0%B8%D1%82%D0%B5-%D0%B7%D0%B0%D0%B1%D1%80%D0%B0%D0%B2%D0%B8%D0%BB%D0%B8-%D0%B4%D0%B0-%D1%81%D0%B8-%D0%BF%D0%BE%D0%B4%D0%B0%D0%B4%D0%B0%D1%82-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D0%B8%D1%82%D0%B5-news743013.html", "text": "25 партии не подадоха финансовите си отчети за 2017 г. Това показва отчет на Сметната палата за изминалата година. 137 партии подадоха в Сметната палата годишните си финансови отчети и списъците на дарителите си за 2017 г., като спазиха изискванията за представянето им  и предвидения в Закона за политическите партии (ЗПП) срок. Не са подали годишни финансови отчети общо 25 партии. От тях действащи са 18 партии: ПП „Благоденствие-обединение-градивност“, ПП „Българска индустриално аграрна партия“, ПП „Български земеделски съюз“, ПП „Вот-Консерватори“, ПП „Гражданска сила“, ПП „Движение за равноправен обществен модел (ДРОМ)“, ПП „Движение народен юмрук за защита на пенсионери, безработни и социално слаби граждани“, ПП „Другата България“, ПП „Европейска сигурност и интеграция (ЕСИ)“, ПП „Либертас България“, ПП „Народняшка земеделска партия Никола Петков“, ПП „Национално патриотично обединение“, ПП „Обединена България“, ПП „Политическо движение заедно за Сливен“, ПП „Роден край“, ПП „Съюз на демократичните партии и движения ЕРА-3“, ПП „Федерация активно гражданско общество“ и ПП „Черноморец“. Останалите 7 партии, които не са подали отчети, са прекратени през 2017 г.: ПП „Български граждани ЗБОРИМ“, ПП „Движение за благоденствие и възход“, ПП „Камара на експертите“, ПП „Национално движение за свобода и демокрация (НДСД)“, ПП „Обединена партия на пенсионерите в България (ОППБ)“, ПП „Партия движение за социална солидарност“ и ПП „Съюз на репресираните в България след 09.09.1944 г.“ Сметната палата ще уведоми прокуратурата за това, че 4 от неподалите отчети партии правят това нарушение за втора поредна година: ПП „Български земеделски съюз“, ПП „Гражданска сила“, ПП „Народняшка земеделска партия Никола Петков“ и ПП „Национално патриотично обединение“. Според чл. 40, ал. 1, т. 4 от ЗПП - „Софийски градски съд постановява разпускане на политическа партия когато „не е подала годишните си финансови отчети пред Сметната палата за две последователни години“, като „Решението на съда се постановява по иск на прокурора“. Освен това, отчетите на 2 партии – ПП „Национално движение за стабилност и възход (НДСВ)“ и ПП „Нова сила“, са подадени в срок, но не са спазени изискванията на Закона за политическите партии относно формата, съдържанието и начина на подаване. Съгласно Закона за политическите партии, ще бъдат глобени всички партии, които не са представили отчети, както и тези, чийто отчети не отговарят на изискванията. Имуществената санкция е в в размер от 5000 до 10 000 лв. Сподели:", "date": "2018.04.16", "title": "ПЪРВО В ПИК! Сметната палата обяви партиите забравили да си подадат декларациите "}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D1%83%D1%87%D1%83%D0%B4%D0%B5%D0%BD-%D0%BA%D0%B0%D0%BA-%D0%B5%D0%B4%D0%BD%D0%B0-%D0%BA%D0%BE%D0%BB%D0%B0-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D1%82%D0%B5%D0%B6%D1%8A%D0%BA-%D0%B0%D0%B2%D1%82%D0%BE%D0%B1%D1%83%D1%81-news742963.html", "text": "За мен има един малко странен факт – тежък автобус, пълен с хора, той има една енергийна маса много голяма и ударът от една лека кола, много по-малка от него, да го прати извън трасето, говори, че може би има някакъв друг фактор. Може би в някаква степен водачът на автобуса не е усетил навреме удара. Това каза по БНР инж. Петър Диковски - по повод на тежката катастрофа на магистрала \"Тракия\" в петък, когато загинаха 6 души. Сподели:", "date": "2018.04.16", "title": "Експерт учуден: Как една кола преобърна тежък автобус? "}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%BB%D0%B5%D0%B4-%D0%B7%D1%80%D0%B5%D0%BB%D0%B8%D1%89%D0%BD%D0%B8%D1%8F-%D0%B0%D1%80%D0%B5%D1%81%D1%82---%D0%B8%D1%81%D0%BA%D0%B0%D1%82-%D1%88%D1%83%D1%80%D0%B5%D1%8F-%D0%BD%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%BD%D0%B0-%D1%82%D0%BE%D0%BF%D0%BB%D0%BE-news743022.html", "text": "Двама мъже се сдобиха с обвинения след зрелищната спецакция на ОДМВР-Бургас срещу наркоразпространението в петък в Поморие. Това са шуреят на Митьо Очите – Христос Янулис и неговият близък авер Богдан Рупанов. Другите задържани Димитър Продромов-Папицата и Сальо са освободени от полицията, предава \"Флагман\". Срещу брата на Антигона, известен като Дядото и Рупанов са повдигнати обвинения за принуда. Според прокуратурата те са принуждавали 19-годишния Георги да извърши действия против волята си, като са употребили за това сила и заплахи. Ако бъдат признати за виновни, двамата могат да получат до 6 години затвор. Районната прокуратура в Поморие е поискала удължаване на задържането на Христос и Рупанов. И днес след обяд те ще се изправят пред местните магистрати, които ще решат каква мярка за неотклонение да им наложат. Припомняме, че в петък, около обяд, при паралелни акции в Поморие бяха задържани четирима мъже. Христос бе арестуван при спецакция в дома си, а останалите трима бяха натръшкани зрелищно, след като колата им бе блокирана на оживена улица в града. Сподели:", "date": "2018.04.16", "title": "ОТ ПОСЛЕДНИТЕ МИНУТИ! След зрелищния арест - искат шурея на Митьо Очите на топло"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BB%D0%B5%D0%BD%D0%B8%D1%83%D0%BC-9---15-%D0%B0%D0%BF%D1%80%D0%B8%D0%BB-news742439.html", "text": "Новата \"Енциклопедия на отровите\", в която е включен и най-новият скандален случай - аферата Скрипал, се изкачи на първото място по продажби. Историческото изследване \"101 мита от българската история\" продължава да фокусира вниманието с любопитните и изненадващи разкритията за миналото ни. Бестселърът за отслабване в две части \"Размерът има значение\" през пролетта, повече от всякога, остава изключително търсен заради гаранцията, която дава, че лесно можем да влезем в перфектна форма. \"Рецептите на бай Данчо\" са си класика, която винаги е на мода. А всеки трус на сцената на международната политика изважда на преден план уникалната, заради ранга на своя герой, книга \"Интервюта с Путин\". 1. , Евгения Талева, Гергана Ингилизова, Теменуга Пенчева - Най-известните и силни токсични вещества, съответните препоръчвани антидоти, както и любопитни факти, свързани с използването на летални дози в живота и в изкуството са представени популярно и увлекателно. 2. , Веселин Игнатов - Известният писател историограф посочва 101 устойчиви мита и осветлява истината за тях с множество факти, документи и логически съпоставки. Изследването му е посветено на най-дискусионните моменти от българското Средновековие и Възраждане. 3. , Александра Иванова - Първата част разкрива на читателите най-успешната система за отслабване и оздравяване от последните години, а втората част в ясни и прегледни таблици, ни показва как да следваме принципите, помогнали на авторката и на нейните последователи да се отърсят от нежеланите килограми. 5. , Йордан Стоичков - \"Масата пред Тодор Живков беше винаги отрупана с най-добрите блюда, - разказва готвачът на бившия Първи. - Приготвях му ги повече от двайсет години, събирах рецептите за вкусните ястия, убеден, че един ден ще мога да ги предам на някого. Заповядай в „кухнята” на Бай Тошо, читателю!\" 6. , Оливър Стоун - Книгата и събира записите от десетки срещи между изтъкнатия американски кинорежисьор и документалист Оливър Стоун и президента на Русия Владимир Путин. За първи път руският държавен глава е подложен на „кръстосан разпит“ и отговаря на всякакви въпроси, без ограничение в темите и формулировката им. Сподели:", "date": "2018.04.16", "title": "Топ 5 на най-продаваните книги на издателство \"Милениум\" (9 - 15 април)"}
{"url": "http://pik.bg/%D1%83%D1%81%D0%BF%D0%BE%D0%BA%D0%BE%D0%B5%D0%BD%D0%B8%D0%B5-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D1%83-%D0%BD%D0%B0%D1%81-%D0%BD%D1%8F%D0%BC%D0%B0-%D1%82%D1%80%D0%B5%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news742962.html", "text": "Няма Трета световна война след ударите в Сирия. Това каза в ефира на \"Здравей, България” посланикът на Франция у нас Ерик Льобедел. Той подчерта изрично, че страната му е настоявала за провеждането на такива атаки още през 2013 г. - две години след началото на гражданската война там, но това така и не е било направено. Франция ще представи и план в ООН. Той е от четири точки: \"С увереност можем да твърдим, че ударите бяха успешни и противовъздушната отбрана не беше ефикасна”, заяви още дипломатът. \"Всички, включително и Русия, знаят, че Сирия няма бъдеще, начело с Асад. Промени обаче могат да се случат постепенно. Трябва да убедим нашите руски приятели, че могат да играят конструктивна роля и конструктивно да отстояват интересите си в Сирия”, коментира още Ерик Льобедел. пълно унищожение на сирийската химическа програма, елиминиране на ИДИЛ, спиране на военните действия в Сирия и предоставяне на хуманитарна помощ, постигане на трайно политическо решение за проблемите в размирната страна. Сподели:", "date": "2018.04.16", "title": "Успокоение! Посланикът на Франция у нас: Няма Трета Световна война"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D0%BE%D0%B6%D0%B0%D1%80-%D0%B1%D1%83%D1%88%D1%83%D0%B2%D0%B0-%D0%BD%D0%B0-%D0%BF%D0%B5%D0%BB%D0%BE%D0%BF%D0%BE%D0%BD%D0%B5%D1%81-news743028.html", "text": "Повече от 60 пожарникари се борят с огньовете от снощи, заплашващи населените места в района. Гръцките медии допълват, че жителите на няколко села са евакуирани. Потушаването на огъня е затруднено от силния вятър. В района на Илия, на полуостров Пелопонес в южна Гърция, бушува пожар, съобщават гръцките агенции „Огънят е далеч от древната Олимпия“, заяви кметът на града Евтимо Косас, добавяйки, че властите са в състояние на бдителност и са предприели превантивни мерки. Сподели:", "date": "2018.04.16", "title": "Огромен пожар бушува на Пелопонес"}
{"url": "http://pik.bg/%D1%87%D0%B5%D1%81%D0%BD%D0%BE%D0%B2%D0%B8-%D0%BF%D0%B8%D0%BB%D0%B5%D1%88%D0%BA%D0%B8-%D0%B1%D1%83%D1%82%D1%87%D0%B5%D1%82%D0%B0-%D1%81-%D0%BC%D0%B0%D1%89%D0%B5%D1%80%D0%BA%D0%B0-news306260.html", "text": "200 мл пилешки бульон 2 с.л. олио 3-4 клончета от мащерка 100 г зехтин 300 г бяло вино 1 кг пилешки бутчета или гърди 3-4 глави чесън 1 шепа пресен магданоз черен пипер на вкус сол на вкус Сподели:", "date": "2018.04.16", "title": "Чеснови пилешки бутчета с мащерка"}
{"url": "http://pik.bg/%D0%B4%D0%B0%D0%BD%D1%8A%D1%87%D0%BD%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%BE%D0%BA%D1%83%D0%BF%D0%B8%D1%80%D0%B0%D1%82-%D0%BD%D0%B0%D0%BF-news742921.html", "text": "Данъчни служители ще протестират заради съкращаването на 300 инспектори от звено \"Оперативен контрол\", съобщи за \"Хоризонт\" представителят на една от синдикалните организации в приходната агенция Николай Наков. През март срещу 11 данъчни от столичната дирекция бяха повдигнати обвинения за участие в организирана престъпна група. Наков обаче е категоричен, че все още вината им не е доказана и няма решение на съда: \"Обвиняемият се счита за невинен до установяване на обратното. Те даже не са обвиняеми още. И на база само на тези разсъждения имат решение да закрият всички отдели в страната\". \"Един ден преди да излезе това обръщение на изпълнителният директор е обявен външен конкурс за 220 места във \"Фискален контрол\" и това е проблемът - никой не е уведомил синдикатите\", добави Наков. Протестът започва в 17:30 часа пред столичната дирекция на ул. \"Аксаков\" и ще завърши пред централата на НАП на бул. \"Дондуков\". Сподели:", "date": "2018.04.16", "title": "Данъчни излизат на протест, окупират НАП"}
{"url": "http://pik.bg/%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%BA%D0%BE%D0%BC%D0%BF%D1%8E%D1%82%D1%8A%D1%80%D0%B5%D0%BD-%D0%BC%D0%BE%D0%B4%D0%B5%D0%BB-%D0%BD%D0%B0-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%87%D0%B5%D1%80%D0%BD%D0%B8-%D0%B4%D1%83%D0%BF%D0%BA%D0%B8-news742917.html", "text": "Международен екип от астрофизици под ръководството на Карл Родригес от Масачузетския технологичен институт създаде компютърен модел на поведението на черни дупки в кълбовидни галактични купове, като бяха взети под внимание ефектите, предсказани от теорията на относителността на Айнщайн, съобщи сайтът \"Лента\". Била симулирана еволюцията на 24 купа, които включват между 200 хиляди и два милиона звезди, в разстояние на 12 милиарда години. При това учените отчели влиянието на гравитационните вълни, които възникват при движението на масивни обекти с променливо ускорение. Резултатите от изследването показали, че космическите тела, които излъчват гравитационни вълни губят енергия и ако принадлежат към една и съща система, се доближават едно до друго. Тъмната дупка излъчва малка гравитационна вълна, докато минава край друг подобен обект, и това допринася за появата на бинарна система. По този начин, две черни дупки, влези във взаимодействие се сливат. Сподели:", "date": "2018.04.16", "title": "Създадоха компютърен модел на поведението на черни дупки"}
{"url": "http://pik.bg/%D1%81%D0%B0%D1%89-%D0%B8-%D0%B9%D0%BE%D1%80%D0%B4%D0%B0%D0%BD%D0%B8%D1%8F-%D1%81%D1%82%D0%B0%D1%80%D1%82%D0%B8%D1%80%D0%B0%D1%85%D0%B0-12-%D0%B4%D0%BD%D0%B5%D0%B2%D0%BD%D0%B8-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-news742918.html", "text": "САЩ и Йордания започнаха 12-дневни военни учения, предаде Асошиейтед прес, цитирана от БНР. Сценариите варират от охрана на границите през борба с тероризма до включения за пръв път симулиран химически инцидент. Ученията са най-големите и най-сложните на американската армия в региона, участват над 7000 военнослужещи, сред които 3500 от САЩ. Началото на маневрите бе поставено ден след като Съединените щати, Франция и Великобритания нанесоха ракетни удари по сирийски правителствени цели. Генерал-майор Джон Мот от Централното командване на въоръжените сили на САЩ, заяви пред репортери, че екип с мобилна лаборатория ще реагира при симулиран химически инцидент. \"Това е напълно реална заплаха, както видяхме наскоро в Сирия\", каза американският военен. Сподели:", "date": "2018.04.16", "title": "САЩ и Йордания стартираха 12-дневни военни учения"}
{"url": "http://pik.bg/%D0%B6%D0%B5%D0%B3%D0%B0%D1%82%D0%B0-%D1%81%D0%B5%D0%BA%D0%B2%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%BF%D0%B0%D0%B4%D0%B0%D1%82-%D1%89%D0%B5-%D0%BF%D1%80%D0%B5%D0%B2%D0%B0%D0%BB%D0%B8-%D0%B4%D1%8A%D0%B6%D0%B4-news742907.html", "text": "Днес ще има значителна висока облачност, която от запад постепенно ще се снишава и в следобедните часове на места в Западна България ще превали дъжд. През нощта срещу вторник ще превали и в централните райони на страната. Вятърът ще е слаб, в Източна България – до умерен от югоизток. Дневните температури ще се понижат и ще са предимно между 19° и 24°, по Черноморието 11° - 12°. В планините ще има значителна облачност и на места в масивите от Западна България ще превали. Ще духа умерен югоизточен, по високите върхове на Рила и Пирин – до силен южен вятър. Максимална температура на 1200 метра – около 16°, на 2000 метра – около 8°. Над Черноморието ще има разкъсана облачност, значителна в сутрешните часове. е духа до умерен вятър от изток-югоизток. Максимална температура на въздуха – 11 -12°, колкото е и температурата на морската вода. Вълнението на морето ще се усили до 3 бала. На 16.04.2018 слънцето ще изгрее в 06:44 часа и ще залезе в 20:10 часа. Продължителност на деня 13:26 часа. На 16.04.2018 луната ще изгрее в 07:17 часа и ще залезе в 07:17 часа. Осветеност на диска в 0h UT 0 %. Фаза на луната: новолуние. Сподели:", "date": "2018.04.16", "title": "ЖЕГАТА СЕКВА! Температурите падат, ще превали дъжд"}
{"url": "http://pik.bg/%D1%81%D0%B0%D0%B3%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B3%D0%B8%D0%BD%D0%BA%D0%B0-%D0%B2%D1%8A%D1%80%D0%B1%D0%B0%D0%BA%D0%BE%D0%B2%D0%B0-%D0%BD%D0%B0-%D1%80%D0%B0%D0%B7%D0%BF%D0%B8%D1%82-%D0%BF%D1%80%D0%B5%D0%B4-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-news742943.html", "text": "\"За сделката с ЧЕЗ се е знаело много преди това. Гинка Върбакова утре ще бъде изслушана в НС. Трябва да се разбере откъде идват парите и как се е развивала във времето самата сделка\", каза в ефира на Би Ти Ви депутатът от БСП Крум Зарков. \"Консултант на фирмата \"Инерком\" е информирала още октомври миналата година една от банките кредитори, че ще бъдат избрани да закупят активите на ЧЕЗ. Банката се е съгласила да отпусне 80 млн. Всичко това разбрахме благодарение работата на парламентарната комисия, но има още много работа да се свърши\", поясни депутатът. ЧЕЗ обявили, че имат намеререние да напуснат България още през 2013 г. и държавата би могла да участва в тази сделка. Но според ЧЕЗ нашата държава не е проявила интерес. Сподели:", "date": "2018.04.16", "title": "САГАТА ПРОДЪЛЖАВА! Гинка Върбакова на разпит пред депутатите"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BA%D0%BE%D1%81%D0%BE%D0%B2%D0%BE-news742927.html", "text": "Присъединяването на Западните Балкани и сигурността в региона е темата на срещата с косовския президент Хашим Тачи. Премиерът Бойко Борисов и военният министър Красимир Каракачанов заминават на еднодневно посещение в Прищина. Освен за политика ще има разговори и за инфраструктурни проекти и дигитална свързаност между шестте балкански страни и Европа. В програмата на премиера са предвидени разговори и с министър-председателя на Косово и с ръководителя на делегацията на Евросъюза в страната. Сподели:", "date": "2018.04.16", "title": "Премиерът Борисов и военният министър Каракачанов са на посещение в Косово"}
{"url": "http://pik.bg/%D0%BF%D0%B5%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2-%D0%B2%D0%BB%D0%B8%D0%B7%D0%B0-%D0%B2-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%B7%D0%B0%D0%BB%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D1%80%D1%8A%D1%87%D0%BA%D0%B0-%D0%BD%D0%B0-%D0%B2%D0%B0%D0%BA%D1%81%D0%B8%D0%BD%D0%B8-news742925.html", "text": "Бившият здравен министър Петър Москов влиза в съда. Той е обвинен за безстопанственост в особено големи размери заради закупени ваксини. Москов е обвинен в три престъпления - сключване на неизгодна сделка, неизпълнение на служебните му задължения и безстопанственост. Прокуратурата смята, че Петър Москов не е изпълнил служебните си задължения, като е приел дарение от Министерството на здравеопазването на Турция - 100 000 дози ваксина за деца, които не са разрешени за употреба на територията на България, предава Нова. Според прокуратурата с тези си действия министърът е нанесъл вреди за над 325 милиона лева. Освен Петър Москов с обвинения е и заместникът му Адам Персенски. Сподели:", "date": "2018.04.16", "title": "Петър Москов влиза в съдебната зала заради поръчка на ваксини"}
{"url": "http://pik.bg/%E2%80%8B%D0%B7%D0%B0%D0%BF%D0%BE%D1%87%D0%B2%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%B7%D0%B0-%D0%BF%D1%80%D0%B8%D0%B5%D0%BC-%D0%BD%D0%B0-%D0%BF%D1%8A%D1%80%D0%B2%D0%BE%D0%BA%D0%BB%D0%B0%D1%81%D0%BD%D0%B8%D1%86%D0%B8-%D0%B2-%D1%81%D0%BE%D1%84%D0%B8%D1%8F-news742929.html", "text": "Според новата наредба за прием в първи клас най-голям шанс да бъдат приети ще имат децата, живели в района на училището през последните 3 години. Повече точки носят и братя или сестри, които учат в желаното училище. Напред в класирането са и деца с трайни увреждания, с починали родители, от многодетни и приемни семейства, разяснява БНТ. Деца, завършили подготвителна група в училището или които живеят в граничен на училището район, също получават по-висок шанс за прием. Започва кампанията за прием на документи в първи клас в столицата. Срокът е до 16 май. Сподели:", "date": "2018.04.16", "title": "​Започва кампанията за прием на първокласници в София"}
{"url": "http://pik.bg/%D0%BF%D1%80%D0%B5%D0%B7-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D1%81%D0%B5-%D0%B2%D0%BB%D1%8E%D0%B1%D0%B2%D0%B0%D0%BC%D0%B5-3-%D0%BF%D1%8A%D1%82%D0%B8-news742909.html", "text": "През живота си ще се влюбим три пъти и всеки от тези трима души ще дойде в живота ни с конкретна цел. Първата ти любов ще се случи, докато още сме много млади. Това е времето, когато си мислим, че любовта трябва да е като „по филмите”. Тази любов е толкова силна, не само защото е първа, а защото е такава, каквато трябва да бъде любовта. Или поне каквато си мислим, че трябва да бъде… Тази любов идва, за да ни накара да разберем, че копнеем да се слеем с друго човешко същество… Но в един момент тази любов се оказва само прелюдия към по-дълбоките и осмислени чувства… към втората любов. Втората любов е любовта, която ще ни нанесе емоционална травма. Тя идва, за да ни помогне да опознаем себе си. За да ни направи по-силни, по-мъдри, по-добри. Това е любовта, за която сме готови на всичко, само и само да я задържим. Да я накараме да остане. Да я превърнем в нещо истинско. Но при тази любов обикновено усилията ни да я запазим се оказват повече от времето, в което й се наслаждаваме. Това е любовта, която повече от всичко искаме да е правилната за нас… но тя просто не е. Третата любов е катарзисът. Тя разрушава всичките ни предишни представи за това какво е любовта. От една страна, при нея всичко се случва лесно. И от самото начало е ясно, че това е човекът. От друга страна, това е любовта, която ни учи на стойността на истинския, взаимен компромис и споделеното израстване. Това е любовта, която ни показва, че не е нужно да заличаваш себе си, за да имаш истинска и трайна връзка. Напротив, нужно е да бъдеш 100% себе си и да позволиш същото на другия. Тази любов ни учи да приемаме, да разбираме, да прощаваме – на себе си и на другия. Именно тази любов си струва да чакаме… В нея си струва да вярваме… За нея си струва да се борим… Сподели:", "date": "2018.04.16", "title": "През живота си се влюбваме 3 пъти"}
{"url": "http://pik.bg/%D0%BD%D0%B0%D1%81%D1%82%D0%B8%D0%BC%D0%B8%D1%80-%D0%B0%D0%BD%D0%B0%D0%BD%D0%B8%D0%B5%D0%B2-%D0%B7%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%82%D1%80%D1%8F%D0%B1%D0%B2%D0%B0-%D1%87%D0%B0%D1%81-%D0%BF%D0%BE-%D1%81%D0%BA%D0%BE%D1%80%D0%BE-%D0%B2%D0%BB%D0%B5%D0%B7%D0%B5-%D0%B2-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%D1%81%D0%B0-news742939.html", "text": "Държавата трябва да влезе в ролята на санкциониращ, каза в сутрешния блок на Би Ти Ви Настимир Ананиев от Института за пътна безопасност. \"Много от нещата са оставени в изпълнителната власт. Гражданите са поверили своята сигурност в нея. Там, където е станала катастрофата на магистрала \"Тракия\", няма мантинела. По закон не е нужно. Но защо не се постави специална еластична мантинела, която може да убие удара. Живял съм в Ирландия 11 г. Там всеки ден има видеа с превенция, които имат за цел да стреснат хората\", поясни Ананиев. Изпълнителната власт трябва да си фокусира вниманието в статистиката и да си свърши работата - да предприеме действия на контрол и превенция, според Ананиев. През 2017 г. 684 души загинали по пътищата. 36 деца загубили живота си, 5 от тях шофирали. Сподели:", "date": "2018.04.16", "title": "Настимир Ананиев за войната по пътищата: Държавата трябва час по-скоро влезе в ролята на санкциониращ"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%B7%D0%B0-%D1%83%D0%B4%D0%B0%D1%80%D0%B8%D1%82%D0%B5-%D0%B2-%D1%81%D0%B8%D1%80%D0%B8%D1%8F-%D0%BD%D0%B5-%D1%81%D0%BC%D0%B5-%D0%BE%D0%B1%D1%8F%D0%B2%D0%B8%D0%BB%D0%B8-%D0%B2%D0%BE%D0%B9%D0%BD%D0%B0-%D0%BD%D0%B0-%D1%80%D0%B5%D0%B6%D0%B8%D0%BC%D0%B0-%D0%BD%D0%B0-%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-news742930.html", "text": "Ударите на западните страни срещу Сирия през нощта в петък срещу събота са били успешни от военна гледна точка. Това заяви в телевизионно интервю френският президент Еманюел Макрон, предава БНТ. Той бе категоричен, че Франция и съюзниците ѝ не са обявили война на режима на Башар Асад, Париж е за политическо решение на конфликта в Сирия. По думите му той е убедил президента Доналд Тръмп, че ударите трябва да бъдат насочени само срещу обекти, свързани с химическите оръжия. \"Преди 10 дни президентът Тръмп каза, че САЩ имат намерение да се оттеглят от Сирия. Ние го убедихме, че е необходимо да остане. В политически план, отвъд това, което се случи, тези удари са само един елемент, те не са най-важното, което се случва в Сирия. Уверявам ви, ние го убедихме да продължи да е ангажиран в дългосрочен план\", каза самият Макрон. Русия е съучастник в употребата на химическо оръжие в Сирия - това е казал Еманюел Макрон на руския си колега Владимир Путин. Въпреки това той потвърди, че ще направи посещение в Санкт Петербург в края на май, както е планирано. Ситуацията в Сирия ще бъде обсъдена в Европейския парламент тази седмица. Очаква се днес Съединените щати да обявят нови санкции срещу Русия. Те ще бъдат насочени срещу компании, осигурили техника, свързана с употребата на химически оръжия в Сирия. Междувременно френският президент Еманюел Макрон нарече успешни ударите на западните страни срещу Сирия през нощта в петък срещу събота. Сподели:", "date": "2018.04.16", "title": "Макрон за ударите в Сирия: Не сме обявили война на режима на Башар Асад"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0%D1%82-%D1%80%D1%83%D1%81%D0%BA%D0%B8-%D0%BA%D0%B8%D0%B1%D0%B5%D1%80%D0%B0%D1%82%D0%B0%D0%BA%D0%B8-%D0%B2-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D1%83%D0%B4%D0%B0%D1%80%D0%B8%D1%82%D0%B5-%D0%B2-%D1%81%D0%B8%D1%80%D0%B8%D1%8F-news742924.html", "text": "Daily Express, цитиран от Фокус. Експерти очакват руски кибератаки в отговор на ударите в Сирия. пише британският Те предполагат, че Москва вече търси път да се добере до най-важните системи и да доведе Великобритания до хаос. Според вестника основни цели са летищата, железопътния транспорт, болниците, водоснабдителните и електропреносни системи, снабдяването с природен газ и банките. Затова всички тези системи са поставени под специално наблюдение. Също така се предполага, че руските хакери могат да разпространят информация, уронваща престижа на министри, депутати и други публични личности, която може да бъде невярна или незаконно събрана. Британската агенция за кибер-разузнаване и Министерство на отбраната са подготвени да отговорят адекватно на заплахите според вестника. Сподели:", "date": "2018.04.16", "title": "Експерти прогнозират руски кибератаки в отговор на ударите в Сирия"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B4%D0%B0-%D0%B7%D0%B0%D0%B2%D0%B5%D0%B4%D0%B0%D1%82-%D1%81%D0%BA%D1%80%D0%B8%D0%BF%D0%B0%D0%BB-%D0%B2-%D0%B1%D1%8A%D0%BA%D0%B8%D0%BD%D0%B3%D0%B0%D0%BC%D1%81%D0%BA%D0%B8%D1%8F-%D0%B4%D0%B2%D0%BE%D1%80%D0%B5%D1%86-%D1%82%D0%B0%D0%BC-%D0%BF%D1%83%D1%82%D0%B8%D0%BD-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-news742951.html", "text": "Връзка между отравянето на двойния шпионин Сергей Скрипал и удара срещу Сирия съзря евродепутатът Ангел Джамбазки. Според него атаката срещу режима на Башар Асад била опит на Доналд Тръмп и Тереза Мей да отклонят вниманието от вътрешните проблеми на САЩ и Великобритания. \"Логиката ми подсказва, че се навързаха един събития. Появи се твърдение, че един троен-петорен-шесторен агент е отровен с някакво много отровно вещество и изведнъж около Великден възкръсна. Никой обаче не го е виждал. Да го заведат в Бъкингамския дворец на сигурно, там Путин не може да го стигне. И сега тази атака\", каза Джамбазки. \"Има вътрешни проблеми в САЩ, вътрешни проблеми във Великобритания. Демократите бясно искат оставката на Доналд Тръмп. Трябва да се дадат обяснения на обществото за Брекзит. Има един филм „Да разлаем кучетата”, който точно описва ситуацията\", направи експертен анализ евродепутатът. \"Срещу кого воюва Асад – срещу майки с деца или срещу главорезите от \"Ислямска държава\"? Тези хора нямат нищо против да направят такава атака. Този анклав малко преди предполагаемата атака беше сключил споразумение с главорезите да се изтеглят\", припомни Джамбазки. \"Ако наричаме един президент сатрап и чудовище, как да наречем един президент дал заповед за две атомни бомбардировки? Международното право е право на победителия и на силния\", продължи той. Накрая Ангел Джамбазки защити реакцията на българското правителство в часовете след атаката на тройната коалиция САЩ, Великобритания и Франция: \"Разумна и последователна беше позицията на България и на министерския съвет\". Според Джамбазки дори ООН не е заявило ясно одобрение на въздушните атаки от нощта срещу събота. Сподели:", "date": "2018.04.16", "title": "БОМБА В ЕФИР! Ангел Джамбазки: Да заведат Скрипал в Бъкингамския дворец, там Путин не може да го стигне"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D1%81%D0%B0%D1%89-%D1%81%D0%B5-%D0%B8%D0%B7%D1%82%D0%B5%D0%B3%D0%BB%D1%8F%D1%82-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%BD%D0%B0%D0%B9-%D0%B1%D1%8A%D1%80%D0%B7%D0%BE-%D0%BE%D1%82-%D1%81%D0%B8%D1%80%D0%B8%D1%8F-news742928.html", "text": "САЩ продължават да са с намерение да върнат обратно в страната американските военни, намиращи се в Сирия. Това стана ясно от изявление на прессекретариата на Белия дом. „Нашите задачи не са се изменили. Президентът каза съвсем ясно, че иска да върне нашите военни от Сирия възможно най-скоро. Но ние сме изпълнени с решимост първо да победим окончателно „Ислямска държава“ и да създадем условия, терористите никога повече да не се появят“, се казва в изявлението. Белият дом се надява също така регионалните съюзници и партньорите на САЩ да се нагърбят с повече отговорности както във военен, така и във финансов план, за да се обезпечи безопасността на региона. Сред задачите, които са поставени на американските военни в Сирия, освен унищожаването на „Ислямска държава“ е и гаранция за неупотреба повече на химическо оръжие. Сподели:", "date": "2018.04.16", "title": "НЕВЕРОЯТНО! САЩ се изтеглят възможно най-бързо от Сирия"}
{"url": "http://pik.bg/93-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D1%81%D0%B2%D0%B5%D1%82%D0%B0-%D0%BD%D0%B5%D0%B4%D0%B5%D0%BB%D1%8F-news742920.html", "text": "Днес се навършват 93 години от атентата в \"Света Неделя\". Крайнолеви дейци на Военната организация на Българската комунистическа партия взривяват покрива на църквата, докато в нея опечалени изпращат генерал Константин Георгиев, убит два дни по-рано. Целта на атентата е да бъде ликвидиран военният и политическият елит на страната, включително и Цар Борис III. Той обаче не е в църквата. При атентата загиват 134 души. Ранените са около 500, част от тях умират по-късно от раните си. През 1925 година, когато е извършен атентатът, денят се пада Велики Четвъртък, припомня БНР. Атентатът е най-големият терористичен акт в историята на България. Сподели:", "date": "2018.04.16", "title": "93 години от атентата в \"Света Неделя\""}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D1%81%D0%B8-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82%D0%B5-%D1%83%D0%B4%D0%B0%D1%80%D0%B8-%D1%81%D1%80%D0%B5%D1%89%D1%83-%D1%81%D0%B8%D1%80%D0%B8%D1%8F-news742922.html", "text": "Депутатите ще обсъдят британското участие в въздушните удари срещу Сирия, пише британският вестник The Independent, цитиран от Фокус. Премиерът Тереза Мей отстъпи под натиска на депутатите и допусна парламентарен дебат за британското участие във въздушните удари. Министрите се надяват предвидената шестчасова дискусия да е достатъчна , за да успокои страстите, след като депутатите бяха пренебрегнати при взимането на решение за въздушните удари, като се надяват избегнат гласуване, което би могло да направи операцията незаконна. Депутатите от управляващата партия са предупредени да бъдат на разположение за гласуване през следващите два дни. Очаква се Тереза Мей да изложи сериозните си основания да вземе решения за въздушни удари, като се мотивира с националния интерес и необходимостта да бъде наказана употребата на химически оръжия. Дори да се стигне да гладуване аритметиката е в полза на британския премиер, защото се очаква освен депутатите от нейната партия, тя да бъде подкрепена и от между 30 и 50 представители от лейбъристката партия. Сподели:", "date": "2018.04.16", "title": "Британските депутатите  обсъждат участието си във въздушните удари срещу Сирия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%BE%D0%B2-%D1%83%D0%B6%D0%B0%D1%81-%D0%BD%D0%B0-%D0%BF%D1%8A%D1%82%D1%8F-%D0%B0%D0%B2%D1%82%D0%BE%D0%B1%D1%83%D1%81-%D1%81-%D0%B4%D0%B5%D1%86%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BA%D1%80%D0%B0%D0%B9-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news742953.html", "text": "\"За съжаление, още една безсънна нощ. Снощи късно в района на Велико Търново имаше катастрофа на автобус, пълен с деца между 15-16 години. Пак има обръщане, пак автомобил го е засякъл. Има пострадали, но няма убити\", заяви пред БНТ зам.-министърът на транспорта Ангел Попов, като заяви че инцидентът е станал след 21 часа. Зам.-транспортния министър допълни, че вече има съставен акт за 10 хиляди лева, защото децата са превозвани по тъмната част на денонощието, което е абсолютно забранено от закона. По повод адското меле на магистрала \"Тракия\" той бе категоричен, че не може без колани. \"Ще задължим всички автобуси да имат колани, защото в някои не са монтирани фабрично\", обясни той. \"Когато българинът пътува в чужбина, той е изключително внимателен, а когато навлезе в територията на България, той обича да нарушава пътните правила\", каза Попов. \"Нещо може би не правим, както трябва, в обучението на младите шофьори\", заключи той. От областната дирекция на МВР във Велико Търново заявиха, че на място веднага са били изпратени патрулни автомобили  и линейки. По първоначални данни катастрофата заради изпреварване на две коли, като едната не успяла да премине в платното си и ударила странично микробуса, пълен с деца от Шумен. Сподели:", "date": "2018.04.16", "title": "ИЗВЪНРЕДНО! Нов ужас на пътя, автобус с деца се обърна край Велико Търново"}
{"url": "http://pik.bg/%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D1%8A%D1%81%D1%82%D0%B5%D0%B7%D0%B0%D1%82%D0%B5%D0%BB%D0%BD%D0%B0-%D0%BA%D0%BE%D0%BB%D0%B0-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D0%B5%D0%B4%D0%B8%D0%BD-%D1%87%D0%BE%D0%B2%D0%B5%D0%BA-%D0%BE%D1%81%D1%82%D0%B0%D0%B2%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news742957.html", "text": "Състезателен автомобил се вряза в публиката по време на планинското рали „Мемориал Валерий Великов“ в Шумен в неделя. При инцидента няколко души пострадаха и бяха откарани веднага в болница. От здравното заведение информираха, че петима души са изписани. В болница е останал един човек, който е със счупена подбедрица. „Пилотът беше в шок и не успях да разговарям с него. Тези неща се преживяват трудно”, обясни в „Здравей, България” Васил Христов, спортен директор на събитието. Той бе категоричен, че автомобилът е бил технически изправен. Сподели:", "date": "2018.04.16", "title": "СЛЕД КАТО СЪСТЕЗАТЕЛНА КОЛА СЕ ВРЯЗА В ПУБЛИКАТА: Един човек остава в болница"}
{"url": "http://pik.bg/%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D1%81%D0%B5-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0-news742932.html", "text": "Състоянието на пострадалите при тежката катастрофа с автобус на магистрала „Тракия” на 13 април се подобрява. От пресцентъра на болница „Св. Анна”, където са настанени част от ранените съобщиха, че през изтеклата нощ има позитивна промени в състоянието им. Пациентите са стабилизирани и контактни и вече всички са на собствено дишане. Няма пряка опасност за живота им, но все още са възможни усложнения, съобщават от болницата. Ако състоянието на пациентите позволява, още днес ще им бъдат направени нови операции, уточнява Би Ти Ви. Една от пострадалите жени ще бъде оперирана заради фрактура на китка и гръбначни прешлени, а друга заради фрактура на раменната кост. Сподели:", "date": "2018.04.16", "title": "ДОБРИ НОВИНИ СЛЕД КАСАПНИЦАТА НА \"ТРАКИЯ\"! Състоянието на ранените се подобрява"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BB%D0%B0%D0%B3%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B8-%D0%BF%D1%8A%D1%82%D0%B5%D0%BA%D0%B8-news742897.html", "text": "Зам.-кметът на Пловдив Златин Велев иска повече червени пешеходни пътеки. Той е категоричен, че те се виждат отдалеч и са много по-ефективни. В града под тепетата има маркирани около 10 такива, а администрацията има амбиции да увеличи бройката им. По думите му ще има и пешеходни пътеки с термопластик, защото те са по-издръжливи. За освежавеното на хоризонталната маркировка на 300-те зебри в Пловдив са отделени около 160 000 лева. Сподели:", "date": "2018.04.16", "title": "Пловдив залага на червените пешеходни пътеки"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%82%D1%80%D1%8A%D1%88%D0%B2%D0%B0-%D0%BD%D0%B8-%D0%BD%D0%BE%D0%B2-%D0%BA%D0%BE%D0%B2%D0%B0%D1%80%D0%B5%D0%BD-%D0%B3%D1%80%D0%B8%D0%BF-news742689.html", "text": "Поредният коварен грип ни връхлита преди Великден и ни изкарва извън строя. Вирусът поваля за броени часове и протича с типичните симптоми – пълна отпадналост и силни болки в мускулите. Първият признак на новия грип е силно гадене, което само за няколко часа преминава в обилно повръщане, което може да продължи цяло денонощие. Не е изключено болните да имат и висока температура до 38 и 39 градуса, както и силна треска. Вирусът трае няколко дни, като първият и вторият са най-тежки. Повръщането спира, но пък се появява друга „екстра” – диария, както и обща отпадналост. Лекарите съветват да не се прибягва веднага до антибиотици, тъй като те не въздействат на вируса. Ако обаче температурата не спада, е необходима лекарска помощ. Сподели:", "date": "2018.04.16", "title": "ВНИМАНИЕ! Тръшва ни нов коварен грип"}
{"url": "http://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D1%84%D0%B1%D1%80-%D0%BD%D0%B0%D1%80%D0%B5%D1%87%D0%B5-%D1%82%D1%80%D1%8A%D0%BC%D0%BF-%D0%BC%D0%BE%D1%80%D0%B0%D0%BB%D0%BD%D0%BE-%D0%BD%D0%B5%D1%81%D0%BF%D0%BE%D1%81%D0%BE%D0%B1%D0%B5%D0%BD-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news742935.html", "text": "Президентът на САЩ Доналд Тръмп е \"морално неспособен\" да ръководи страната, заяви бившият директор на ФБР Джеймс Коми в интервю за телевизия Ей Би Си, излъчено вчера, съобщиха Франс прес и Ройтерс. \"Не вярвам на тези истории, според които той страдал от умствена недостатъчност или че бил в първия стадий на деменцията\", заяви Коми, който бе уволнен от Тръмп през май 2017 година. \"Не смятам, че той е медицински непригоден. Смятам, че той е морално неспособен да бъде президент\". По думите на Коми президентът на САЩ \"трябва да въплъщава респекта и да изповядва ценностите, които са в сърцето на нашата страна\". \"Най-важната /от тези ценности/ е истината, а този президент не е способен да го направи\", добави бившият шеф на ФБР. Сподели:", "date": "2018.04.16", "title": "ВОЙНАТА ПРОДЪЛЖАВА! Бившият шеф на ФБР нарече Тръмп \"морално неспособен\" да бъде президент"}
{"url": "http://pik.bg/%D0%BF%D1%81%D0%B6-%D1%81-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%80%D0%B0%D0%B7%D0%B3%D1%80%D0%BE%D0%BC-%D0%BA%D1%83%D0%BF-%D1%80%D0%B5%D0%BA%D0%BE%D1%80%D0%B4%D0%B8-%D0%B8-%D1%82%D0%B8%D1%82%D0%BB%D0%B0-news742900.html", "text": "Феновете на Пари Сен Жермен изживяха незабравима вечер. Техният отбор разкъса със 7:1 Монако в дербито от 33-ия кръг на Лига 1 и вече е шампион и на теория за седми път в историята си. Шоуто на \"Парк де Пренс\" наистина си струваше. Съставът на Унай Емери демонстрира огромното си превъзходство над втория в класирането и пръв от всички отбори в първенствата от топ 5 в Европа мина границата от 100 отбелязани гола. Единсон Кавани пък се изравни по брой попадения с екипа на ПСЖ със Златан Ибрахимович, пише Спортал. Парижани бяха спечелили всеки от предишните си 16 домакински мача в Лига 1, но, колкото и странно да звучи, нямаха шампионатна победа у дома срещу Монако от 2007 година. В този период 6 срещи завършиха наравно, а два пъти монегаските си тръгнаха с трите точки. Неотдавна ПСЖ срази Монако във финала за Купата на Лигата с 3:0, но днес Кавани и компания бяха още по-жестоки спрямо тима на Леонардо Жардим. На почивката домакините водеха с 4:1, а през втората част довършиха съперника си. Един от головете във вратата на Даниел Субашич всъщност беше автогол на Радамел Фалкао. Джовани Ло Селсо откри резултата още в 14-ата минута след асистенция на Даниел Алвеш. Кавани направи 2:0 след красив удар с глава и изравни рекорда на Ибрахимович за голмайстор номер 1 в историята на ПСЖ в Лига 1. Двамата имат по 113 попадения за клуба в шампионата. Уругваецът е топреалиазтор на парижани във всички турнири със 165 гола. В 20-ата минута Анхел ди Мария вкара третото попадение за домакините след асистенция на Кавани, а седем минути по-късно с втория си гол в мача Ло Селсо покачи на 4:0. До края на полувремето шампионите от Монако върнаха едно попадение. Негов автор стана Рони Лопеш в 38-ата минута, когато се възползва от пас на Алмами Туре. Десният бек на Монако Джибрил Сидибе получи контузия и беше изнесен на носилка в 34-ата минута. Сподели:", "date": "2018.04.16", "title": "ПСЖ с исторически разгром, куп рекорди и титла "}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-207-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-news742889.html", "text": "AFP, цитиран от Фокус Израел освобождава от затвора 207 африкански мигранти, предава . Освобождаването е разпоредено с решение на Върховния съд, следа като израелският премиер развали договора с Комисарията по бежанците при ООН, която предвиждаше депортиране на мигрантите в други страни. В Израел има 42 хиляди африкански емигранти. Задържаните 207 души са били преместени от бежански лагер с отворен статут следа като са отказали да напуснат страната през февруари. Сподели:", "date": "2018.04.16", "title": "Израел освобождава от затвора 207 африкански мигранти"}
{"url": "http://pik.bg/%D0%B0%D1%80%D1%82%D0%B8%D1%81%D1%82%D0%B8-%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B7%D0%B0-%D0%B2%D1%82%D0%BE%D1%80%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%BF%D0%BE-%D0%B1%D1%80%D0%B5%D0%BA%D0%B7%D0%B8%D1%82-news742890.html", "text": "Популярни британски актьори, бизнесмени и политици, включително действащи депутати, започнаха кампания за нов референдум за брекзит след приключването на преговорите между Лондон и Брюксел, предаде Би Би Си. Днес се състоя първата акция от кампанията - в лондонския район Камдън, в северната част на британската столица. Тя събра около 1200 души. Актьорът Патрик Стюарт заяви, че ако народът гласува против договореностите за брекзит, Великобритания трябва просто да остане в ЕС. По думите му, условията при излизане от общността са се оказали съвсем различно от картината, представена от привържениците на брекзит по време на агитационната кампания. По-рано и управляващите консерватори, и лейбъристката опозиция за повторен референдум. настоява последната дума за това дали Великобритания да напусне или да остане в ЕС, да бъде на гласоподавателите, а не на депутатите. На допитването, проведено през юни 2016 година 51.9% от участвалите във вота британци гласуваха за излизане от общността, а 48.1% се обявиха против. изключваха възможността Кампанията \"Народно гласуване\" Сподели:", "date": "2018.04.16", "title": "Артисти и политици започнаха кампания за втори референдум по брекзит"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news742880.html", "text": "В Барселона хиляди започнаха протестен марш срещу задържането в ареста на деветима лидери на каталунските сепаратисти, които ще бъдат съдени по обвинения в подстрекаване към бунт, съобщава БГНЕС.Много от протестиращите скандираха „Свобода за политическите затворници“, докато се събираха на една от главните улици в Барселона, носейки жълти шалове, пуловери или якета в този цвят, който символизира солидарността им с техните задържани лидери. Протестът беше свикан от създадената през март платформа „за защита на каталунските институции“ и „правата и основните свободи“ на гражданите на областта. Протестът беше подкрепен от каталунските клонове на двата най-големи профсъюза в Испания CCOO и UGT, което предизвика неспокойство в профсъюзните членове, които са против независимостта на заможния югоизточен регион на Испания. Сподели:", "date": "2018.04.16", "title": "Хиляди излязоха на протест за независимостта на Каталуния"}
{"url": "http://pik.bg/%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D0%B0%D1%81%D1%82%D0%B5%D1%80%D0%BE%D0%B8%D0%B4-%D0%B2%D0%B7%D1%80%D0%B8%D0%B2%D1%8F%D0%B2%D0%B0-%D0%B7%D0%B5%D0%BC%D1%8F%D1%82%D0%B0-%D0%BA%D0%B0%D1%82%D0%BE-%D0%B0%D1%82%D0%BE%D0%BC%D0%BD%D0%B0-%D0%B1%D0%BE%D0%BC%D0%B1%D0%B0-news742693.html", "text": "Петстотинметровият астероид 101955 Bennu може да затрие живота от лицето на нашата планета, ако се блъсне в нея. Астероидът 101955 Bennu, чиито размери са по-големи от тези на Емпайър Стейт Билдинг в Ню Йорк, може да се блъсне в Земята през 2135 г. По преценки на учените енергията от кинетичния удар на огромния космически обект ще е не по-малко от 1200 мегатона, т.е. ще е 80 пъти по-голяма от мощността на хвърлените над Хирошима и Нагасаки атомни бомби. За да може астероидът да бъде отклонен от траекторията на сблъсъка с нашата планета, учени от националната лаборатория „Лорънс Ливърмор“ в Калифорния създадоха своеобразна космическа стенобойна машина - свръхмощна ракета HAMMER (Hypervelocity Astoid Mitigation Mission Emergency Response vehicle), която може да носи ядрен заряд. По мнението на учените тя може да отклони астероида и дори частично да го разруши. При това компютърни симулации на специалисти от НАСА въз основа на показатели за траекторията на потенциално опасни космически тела показват, че 2500 големи космически обекта се намират в зона, от която Земята е достъпна за тях. Сподели:", "date": "2018.04.16", "title": "АПОКАЛИПСИС? Астероид взривява Земята като атомна бомба"}
{"url": "http://pik.bg/%D1%81%D0%B5%D0%BC%D0%B5%D0%B9%D0%BD%D0%B0-%D0%B4%D1%80%D0%B0%D0%BC%D0%B0-%D0%B4%D0%B6%D0%B5%D0%BD%D0%B0-%D0%BD%D0%B0-%D0%BD%D0%BE%D0%B6-%D1%81-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D1%81%D0%B8-%D1%81%D0%B5%D1%81%D1%82%D1%80%D0%B0-%D0%B9-%D0%BD%D0%B0%D0%BF%D1%80%D0%B0%D0%B2%D0%B8%D0%BB%D0%B0-%D1%87%D0%B5%D1%80%D0%BD%D0%B0-%D0%BC%D0%B0%D0%B3%D0%B8%D1%8F-news742899.html", "text": "Джена е в тежък конфликт със сестра си. Фолк звездата от 4 години не говори с по-малката от нея Борислава и напълно я е изолирала от живота си. Родственицата дори не е била канена на сватбата й с Атанас Стоев – Малкия Канар, и никога не е виждала племенника си, потресени са в чалга гилдията. „Двете имат много особени отношения. Скараха се жестоко преди години, когато Джена си науми, че Борислава е преспала с тогавашното й гадже Джино Бианкалана. Впоследствие си простиха, но внезапно Джена реши, че  сестра й иска да спи и с настоящия й мъж. Навсякъде разказва, че Борислава й завижда и й прави черни магии. От години не си говорят и жестоко се кълнат“, разказват в гилдията. Колежки на певицата са потресени от факта, е тя напълно е зачеркнала и родителите от живота си, след като от години не говори със сестра си, твърди седмичник. Джена се сопнала на възрастните хора, че заели страната на Борислава, а не на нея. Певицата не покани майка си и баща си на рождения ден на първородното им внуче. Преди седмици наследникът на Джена и съпругът й Атанас Атанасов – младши навърши една годинка. На всички клипове и снимки, които чалга дивата публикува в социалните мрежи, присъстват единствено свекърът и свекърва й. Собствените родители обаче ги няма нито на снимки, нито в живота на Малкия Наско. Сподели:", "date": "2018.04.16", "title": "СЕМЕЙНА ДРАМА! Джена на нож с близките си! Сестра й направила черна магия "}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D0%B8-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news742881.html", "text": "Най-малко четирима души загинаха при сблъсъци между афганистански и пакистански войници по границата между двете страни, предаде ДПА, като се позова на официални източници.Всяка от двете страни обвини другата, че е започнала сраженията. Двама афганистански войници са били убити и трима - ранени, каза говорител на местните власти в източната провинция Хост. Той обвини Пакистан, че не за първи път негови военни са се опитали да изградят контролно-пропускателни пунктове на афганистанска територия.Пакистанската армия съобщи, че двама нейни войници са били убити и петима - ранени. Според нея първо е било стреляно от афганистанска страна. САЩ и Афганистан обвиняват Пакистан, че оказва подкрепа на талибаните - нещо, което той отрича, припомня ДПА, цитирана от БНР. Сподели:", "date": "2018.04.16", "title": "Четирима загинаха при сблъсъци на границата между Пакистан и Афганистан"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%B2-%D1%81%D0%BB%D0%BE%D0%B2%D0%B0%D0%BA%D0%B8%D1%8F-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82a-%D1%8F%D0%BD-%D0%BA%D1%83%D1%86%D0%B8%D0%B0%D0%BA-%D0%B8--news742882.html", "text": "Десетки хиляди излязоха днес по улиците на населените места в Словакия за поредния антиправителствен протест след убийството на словашки журналист и годеницата му, предаде Асошиейтед прес, цитирана от БТА. Демонстрантите в столицата Братислава и източния град Хуменне настояваха за независимо разследване на убийството на Ян Куциак и Мартина Кушнирова на 21 февруари. Освен това те призоваха за оставките на директора на националната полиция Тибор Гашпар и ръководителя на антикорупционната прокуратура Душан Ковачик. Застреляният журналист бе разследвал корупция в правителствените среди. Двойното убийство предизвика масови протести, довели до оставка на правителството на Роберт Фицо. Съставено бе друго правителство, но от същите три партии и мнозина словаци смятат, че промените са недостатъчни, отбеляза АП. Сподели:", "date": "2018.04.16", "title": "Хиляди в Словакия поискаха независимо разследване на убийството на журналистa Ян Куциак и годеницата му"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D1%81%D0%B5-%D1%81%D0%B0%D0%BC%D0%BE%D0%BF%D0%BE%D0%BA%D0%B0%D0%BD%D0%B8-%D0%BD%D0%B0-%D0%BA%D1%83%D0%BF%D0%BE%D0%BD-%D1%83-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B8-%D0%BD%D0%B0%D0%BF%D0%B0%D0%B4%D0%BD%D0%B0-%D0%B4%D0%BE%D0%BC%D0%B0%D0%BA%D0%B8%D0%BD%D0%B0-%D0%B8-%D1%81%D0%BA%D0%BE%D1%87%D0%B8-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B9-news742891.html", "text": "Пловдивчанин преспа в ареста след хулиганска проява в Кършияка. Той отнесе и сериозна глоба, защото освен че нарушавал обществения ред, обиждал и псувал полицаи. Цялата случка се разиграла навръх Великден. Четирима младежи се събрали да празнуват в апартамент в кооперация в пловдивския район „Северен”.  Чувайки музика, двама мъже решили да се самопоканят на купона. Те позвънили на вратата и щом стопанинът отворил, те опитали да влязат и да се включат в забавата, пише \"ТрафикНюз\". Тъй като не ги познавал, домакинът ги помолил да си тръгнат и не ги пуснал. Това обаче не спряло един от кандидат-купонджиите. След няколко минути той се върнал, позвънил на вратата  и след като му било отворено, нахлул и седнал на масата, на която празнували младежите. Нарушителят повторно бил помолен да напусне апартамента, след което видимо изнервен и ядосан, си отишъл. Не след дълго обаче мъжът отново се върнал, но този път с него довел още 6 души, въоръжени с лютив спрей, ножове и палки, които се опитали да влязат в апартамента. Стопанинът и компания се опитали да ги спрат, но преди да успеят да затворят вратата, две момчета от апартамента били напръскани с лютив спрей и бил направен опит да бъдат ударени с палки. От компанията се притеснили, че ще се стигне до сериозен бой, и веднага повикали полиция. Разбрали, че са повикани органите на реда, агресивните мъже напуснали входа. Пред блока обаче униформените засекли побойниците и тартора им. Последният обаче без притеснения започнал да псува и вика по полицаите. „Ще ви **  майката! Не ми пука от никой, даже и от полицията!“, викал агресивният пловдивчанин.  Тогава униформените сложили белезници на ръцете му го завели в III РУП. По пътя към районното управление обаче нарушителят казал на полицейските служители в патрулния автомобил: „Не знаете с кого си имате работа, утре ще бъдете уволнени!“. Няколко дни по-късно пловдивчанинът се изправи пред пловдивския съд. Магистратите му наложиха глоба в размер на 400 лева за извършване на хулиганска проява. Сподели:", "date": "2018.04.16", "title": "Пловдивчанин се самопокани на купон у непознати, нападна домакина и скочи на полицай"}
{"url": "http://pik.bg/facebook-%D0%B5-%D1%83%D0%B2%D0%B5%D0%BB%D0%B8%D1%87%D0%B8%D0%BB%D0%B0-%D1%81-50-%D1%80%D0%B0%D0%B7%D1%85%D0%BE%D0%B4%D0%B8%D1%82%D0%B5-%D0%B7%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D0%BF%D1%80%D0%B5%D0%B7-2017-%D0%B3-news742893.html", "text": "През 2017 г., компанията Facebook е изразходвала около $9 милиарда за осигуряване на личната безопасност и пътуванията на своя основател Марк Зукърбърг. По информация на телевизионния канал CNN, този процент е нараснал за годината с над 50%. Facebook, както отбелязва CNN, обяснява ръста на разходите за сигурност на Зукърбърг поради „заплахите за личната му безопасност, произтичащи от неговите длъжностни пълномощия като основател, председател на съвета на директорите и главен изпълнителен директор“. Марк Зукърбърг на 11 април 2018 г. даде в Конгреса на САЩ показания относно изтичането на лични данни на милиони потребители на услугата, което е в нарушение на правилата на социалната мрежа и са дело на британската компания Cambridge Analytica. Те са ги използвали за анализа на политическите предпочитания и показване на таргетирана реклама. Зукърбърг се извини за изтичането на данните и каза, че носи лична отговорност за това, което се случва със социалната мрежа, пише kaldata.com. Сподели:", "date": "2018.04.16", "title": "Facebook е увеличила с 50% разходите за безопасността на Зукърбърг през 2017 г."}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B7-%D0%BC%D0%B0%D0%B9-news742879.html", "text": "Президентът на Франция Еманюел Макрон потвърди, че ще посети Русия през месец май. \"Да, ще отида в Санкт Петербург през май\", каза френският лидер, отговаряйки на въпрос на журналист в ефира на телевизия Бе Еф Ем, предава Нова телевизия. Както бе съобщено по-рано, той има покана за участие в Петербургския международен икономически форум. Очаква се в кулоарите на този форум Макрон да се срещне с руския президент Владимир Путин. Очаква се това да стане продължение на диалога, започнат през май 2017 година. Практически веднага след избирането на Макрон за президент, той покани Путин да посети Франция. На срещата, която се проведе във Версай, Владимир Путин покани френския си колега на форума в Санкт Петербург. Визитата ще се проведе на 24 и 25 май. Сподели:", "date": "2018.04.16", "title": "Френският президент ще посети Русия през май"}
{"url": "http://pik.bg/%D1%83%D1%80%D0%B5%D0%B4%D0%B8-%D1%81%D0%B5-%D0%B0%D0%BA%D1%82%D1%80%D0%B8%D1%81%D0%B0-%D0%BE%D1%82-%D1%81%D0%BE%D1%84%D0%B8%D1%8F---%D0%B4%D0%B5%D0%BD-%D0%B8-%D0%BD%D0%BE%D1%89-%D0%B7%D0%B0%D0%B1%D0%B8-%D1%84%D0%BE%D0%BB%D0%BA-%D0%BF%D0%B5%D0%B2%D0%B5%D1%86-news742901.html", "text": "Инстаграм бръмчалката и бивша участничка в поредицата „София – ден и нощ“ Петя Стоянова, която се подвизава като Пенелопе, си е хванала фолк певец. Става въпрос за младата надежда на родната чалга – Вилислав. Пенелопе, която в поредицата на Нова телевизия играе бивша половинка на Митачето, е отмаряла заедно с изпълнителя в почивния ден. Двамата са се отдали на релакс в СПА зоната на столичен фитнес, а Петя побърза да се похвали, че релаксира в компанията на новия си приятел. Доскоро тя се фукаше, че е забърсала богаташкото синче Иван Динев, с когото неотдавна се развяваше в Тайланд, при това в компанията на дизайнерката Мегз. Явно Пенелопе е пренаредила приоритетите си и половинката до себе си, пише Secret.bg. Сподели:", "date": "2018.04.16", "title": "УРЕДИ СЕ! Актриса от \"София - ден и нощ\" заби фолк певец"}
{"url": "http://pik.bg/%D0%BF%D0%BE%D1%80%D1%82%D0%BE-%D0%B4%D0%BE%D0%BA%D0%BE%D0%BF%D0%B2%D0%B0-%D1%82%D0%B8%D1%82%D0%BB%D0%B0%D1%82%D0%B0-%D1%81%D0%BB%D0%B5%D0%B4-%D0%B4%D1%80%D0%B0%D0%BC%D0%B0-%D0%B2-%D0%BA%D1%80%D0%B0%D1%8F-%D0%BD%D0%B0-%D0%B4%D0%B5%D1%80%D0%B1%D0%B8%D1%82%D0%BE-news742883.html", "text": "Порто победи с 1:0 като гост шампиона Бенфика в дербито от 30-ия кръг на първенството на Португалия. Полузащитникът Ектор Ерера отбеляза единството попадение в мача в 90-ата минута. След успеха \"драконите\" изместиха Бенфика от върха в класирането четири кръга преди края на сезона. Тимът на Серджо Консейсао води със 76 точки, а лисабонските \"орли\" са втори с две по-малко, пише Спортал Бенфика спечели титлата в Португалия е последните четири години. Сподели:", "date": "2018.04.16", "title": "Порто докопва титлата след драма в края на дербито "}
{"url": "http://pik.bg/7-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%B7%D0%B0%D0%BC%D0%B5%D1%81%D1%82%D0%B2%D0%B0%D1%82-%D0%BF%D1%80%D0%B5%D0%B7%D0%B5%D1%80%D0%B2%D0%B0%D1%82%D0%B8%D0%B2%D0%B0-news742885.html", "text": "Събрахме най-нелепите и налудничави идеи, които са хрумвали на двойките, за да заместят презерватива! Използвана понякога от двойки във Виетнам, които са били твърде възбудени, да отидат до аптеката за презервативи. Поради увеличеното триене и двамата ще бъдат принудени да отидат в болница. Торбичката е тънка и изглежда здрава, но със сигурност не е подходяща за плътски удоволствия. Младежи от Филипините се опитали да пригодят като презерватив опаковка от Ескимо или такава под формата на фунийка. Трябва да се знае, че пениса не е сладолед и това със сигурност няма да завърши добре. Трудно е да се каже колко хора по света са открили в ръкавицата достоен заместник на презерватива. Да, тя е тънка и удобна, но малките и дупчици пропускат както сперматозоидите, така и вредни бактерии. Защо ти е нужно това? Един от мъжете предпочели този начин за контрацепция споделя, че пенисът му в ръкавицата толкова приличал на наденица и му станало толкова смешно, че се отказал да прави секс в крайна сметка. Още един найлонов вариант за тези, които са забравили да си набавят презервативи. Един съвет – оставете плика от хляб на хляба. Едно момиче споделя, че с приятеля й толкова се срамували да си купят презервативи, че решили да опитат с подръчни средства, като шапката за баня. Не е ли по-смущаващо, използването на подобни предмети от това да си купиш кондоми? А не е ли по-смущаващ риска от нежелана бременност или анафилактичен шок от вкарването на чужд предмет вътре? Много хора говорят за това, но със смях, защото никога не са виждали пенис в такъв цвят. Не използвай балони, остави ги на децата, пише Космополитан. Сподели:", "date": "2018.04.16", "title": "7 неща, които заместват презерватива"}
{"url": "http://pik.bg/%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BA%D1%8A%D0%BC-%D0%BC%D0%B5%D0%B9-%D0%BD%D0%B0%D0%BC%D0%B5%D1%81%D0%B0%D1%82%D0%B0-%D0%BD%D0%B0-%D0%B8%D1%80%D0%B0%D0%BD-%D0%B2-%D1%81%D0%B8%D1%80%D0%B8%D1%8F-%D0%B5-%D0%B3%D0%BB%D0%B0%D0%B2%D0%BD%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-news742870.html", "text": "Израелският премиер Бенямин Нетаняху е казал на Тереза Мей, че Иран и опитите му да засили военното си присъствие в Сирия са основната заплаха за Близкия изток. Това съобщи самият Нетаняху на редовното заседание на правителството на Израел, предаде ТАСС. В разговора си с Мей по повод ракетните удари на Великобритания, САЩ и Франция срещу Сирия в събота сутринта, Нетаняху е казал още, че приветства решението на трите страни да действат. Той е отбелязал, че политиката на \"нулева толерантност към използването на неконвенционално оръжие\" трябва да обхваща и мерки против \"възникването на ядрен потенциал у терористични държави и групировки\". Сподели:", "date": "2018.04.16", "title": "Нетаняху към Мей: Намесата на Иран в Сирия е главната заплаха за Близкия изток"}
{"url": "http://pik.bg/%D0%B0%D0%BB%D0%B1%D0%B5%D0%BD%D0%B0-%D0%B2%D1%83%D0%BB%D0%B5%D0%B2%D0%B0-%D1%81%D0%BA%D0%B0%D1%80%D0%B0%D0%BD%D0%B0-%D1%81-%D0%BC%D0%B0%D0%B9%D0%BA%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D1%80%D0%B8-news742894.html", "text": "Албена Вулева е в остър конфликт с майка си Людмила Захажаева от няколко седмици. Двете дами се сдърпали жестоко и оттогава не си говорят. Според запознати причината за напрежението били финансови проблеми, твърди седмичник. Двете са се поскарали, след като Людмила поискала малка сума от щерка си по празниците, но не я получила. Вулева била бясна на родителката си, че е похарчила до стотинка хонорара си от „Биг Брадър“. „Пак ще се сдобрят. Те се карат непрекъснато, но не могат една без друга“, коментират приятели на огнената Албена, цитирани от изданието. Сподели:", "date": "2018.04.16", "title": "Албена Вулева скарана с майка си заради пари"}
{"url": "http://pik.bg/%D0%BD%D0%B5-%D0%B8%D0%B7%D1%85%D0%B2%D1%8A%D1%80%D0%BB%D1%8F%D0%B9%D1%82%D0%B5-%D0%BE%D0%B1%D0%B5%D0%BB%D0%BA%D0%B8%D1%82%D0%B5-%D0%BD%D0%B0-%D0%BC%D0%B0%D0%BD%D0%B4%D0%B0%D1%80%D0%B8%D0%BD%D0%B8%D1%82%D0%B5-%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D0%BF%D0%BE%D0%BB%D0%B7%D0%B2%D0%B0%D1%82-news742896.html", "text": "Светли и ароматни - мандарините от детството се свързват от повечето хора с Новогодишни празници вече обаче са любима храна за всички сезони. Тези невероятно сочни и вкусни плодове ни зареждат с добро настроение и водят до много ползи за здравето. Например, мандариновото етерично масло успокоява нервната система, тонизира кожата, понижава кръвното налягане, подобрява кръвообращението, нормализира храносмилането, помага да се отървете от излишните килограми и укрепват защитните свойства на организма. Вдишването на ароматите на мандариново масло е полезно за всеки, който иска да се отърве от постоянна слабост и умора, да коригира храносмилането и обмяната на веществата. Мандарини - склад на витамини C, D, K, които укрепват нашите тела, активират обмяната на веществата, изгарят на мазнините и ни освобождават от излишната течност. В същото време тези слънчеви цитрусови плодове са нискокалорични: само 42 ккал на 100 грама! Яжте 3-4 мандарина на ден, за да се предпазите от настинки и грип. Ежедневното ядене на мандарини е полезно за тези, които страдат от заболявания на червата и стомаха. Фреш от мандарина помага да се справите с диарията, увеличава апетита и нормализира храносмилателния тракт. Мандарините могат да помогнат при бронхит и трахеит. Инфузиите на сок от кори на мандарини имат отхрачващо действие. Сокът от мандарина се използва добре при повишена температура. При настинки и бронхит се препоръчва да се вземе отвара от мандаринови кори. В 400 ml вряла вода пуснете кори от 3 мандарини. Сварете и оставете за около два часа. Взимайте половин чаша топъл разтвор 4 пъти на ден, пише Здравето. Бульон от мандарини помага за намаляване на нивата на захарта. Пуснете корите от 3 плода в 1 литър вода и кипнете. Съхранявайте бульона в хладилника и го вземайте всеки ден. Пресен сок от мандарини може да се втрие в кожата, срещу гъбични заболявания. Сподели:", "date": "2018.04.16", "title": "Не изхвърляйте обелките на мандарините, ето за какво могат да се ползват"}
{"url": "http://pik.bg/%D0%BC%D1%8A%D0%B6-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D1%81%D0%B5%D0%BA%D1%81-%D1%80%D0%BE%D0%B1%D0%B8%D0%BD%D1%8F-%D0%BC%D0%BE%D0%BC%D0%B8%D1%87%D0%B5-%D0%BA%D0%BE%D0%B5%D1%82%D0%BE-%D0%B3%D0%BE-%D0%BE%D1%82%D1%80%D1%8F%D0%B7%D0%B0%D0%BB%D0%BE-news742895.html", "text": "Томас Патън подобно на героя от романа на Джон Фоулс \"Колекционерът\" бил убеден, че, живеейки в дома му, момичето накрая ще го обикне, пише mirror.co.uk. Той многократно изнасилвал жертвата си, която държал в плен в течение на няколко дни като секс робиня. Съдът призна мъжа за виновен, въпреки че два други случая на изнасилване отпреди няколко месеца, не били доказани. Момичето, чието име не се споменава, било прегледано в болница, а прегледът й продължил повече от три часа. Изяснило се, че Томас бил обсебен от жертвата си. Нееднократно я заплашвал, че ще нарани семейството й, ако откаже да се среща с него. След фестивал в Хедърсфилд пострадалата отишла в дома на 21-годишния Томас в Дейтън, за да говори с него, но когато влязла вътре, той заключил вратата и счупил мобилния й телефон. Казал й: \"Никъде няма да ходиш. Това ще бъде най-лошата нощ в живота ти. Ще те пребия и изнасиля.\" В течение на следващите часове Томас нееднократно насилвал жертвата си, заплашвайки я с нож. Девойката успяла да избяга, след като в дома на обвиняемия дошъл баща му. Томас отворил вратата и тя избягала. Пред съда той твърдял, че сексът бил по взаимно съгласие. Сподели:", "date": "2018.04.16", "title": "Мъж превърна в секс робиня момиче, което го отрязало"}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D1%81%D0%B0%D1%89-%D0%B3%D0%BE%D1%82%D0%B2%D1%8F%D1%82-%D0%B6%D0%B5%D1%81%D1%82%D0%BE%D0%BA%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news742877.html", "text": "Съединените щати ще наложат утре нови санкции на Русия в отговор на използването на химически оръжия от сирийския режим, подкрепян политически и военно от Москва. Това съобщи посланичката на САЩ в ООН Ники Хейли, цитирана от Франс прес и ДПА. САЩ досега наложиха няколко пъти санкции на Русия, напомни Хейли в интервю за \"Фокс нюз\". \"Ще видите, че утре ще има руски санкции\", каза Хейли. Те ще бъдат обявени в понеделник от министъра на финансите Стивън Мнучин и ще бъдат насочени пряко срещу компании, свързани с доставки на техника за Асад и с използването на химически оръжия, добави посланичката на САЩ в ООН. Новите санкции, които САЩ планират да въведат против Русия, са само заради нейното присъствие на международната сцена, нямат връзка с никакви конкретни събития. Това заяви говорителят на руското външно министерство Мария Захарова по телевизия „Россия 1“. „Ако по-рано ни казваха, че ни наказват заради Украйна, то сега формулировките се промениха кардинално: сега ни наказват, защото ние просто присъстваме на международната сцена“, каза Захарова, в отговор на въпрос за писмо, изпратено от посланика на САЩ в Москва Джон Хънтсман до руското външно министерство. Вестник „Комерсант“ съобщи, че Хънтсман е изпратил до руското дипломатическо ведомство писмо за подготвянето на нови санкции срещу Москва. „Именно така са формулирани последните санкции: за ролята на Русия в международните работи“, подчерта Захарова, цитирана от ТАСС. Сподели:", "date": "2018.04.16", "title": "ДИРЕКТЕН СБЛЪСЪК! САЩ готвят жестоки санкции срещу Русия"}
{"url": "http://pik.bg/%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D1%81%D1%8A%D1%81-%D1%81%D0%B0%D0%BD%D0%BA%D1%86%D0%B8%D0%B8-%D0%B7%D0%B0-%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-news742898.html", "text": "“Газета.ru”, цитирано от Фокус За Башар Асад понеделник идва със санкции, пише руското електронно издание . Американският финансов министър Стивън Мнучин ще обяви новите санкции срещу Русия в понеделник, като се очаква те да засегнат компаниите, предоставящи оборудване на президента на Сирия Башар Асад, а също така и свързани с химическите оръжия. За новите санкции говори постоянният представител на САЩ в ООН Ники Хейли. Според официалният представител на Министерството на външните работи на Русия Мария Захaрова САЩ въвеждат новите санкции, за да изолират Русия от международната арена „Ако по-рано на нас ни говореха, че ни наказват за Украйна, то сега формулировките се измениха кардинално. Нас ни наказват по принцип за това, че сме на международната арена . Именно така са формулирани „За ролята на Русия в международните дела“, заявява Захарова. Сподели:", "date": "2018.04.16", "title": "Седмицата започва със санкции за Башар Асад"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%B1%D1%83%D1%80%D0%B3%D0%B0%D1%81%D0%BA%D0%B0-%D0%BC%D0%B0%D0%B9%D0%BA%D0%B0-%D0%BF%D1%80%D0%BE%D0%BF%D0%B8%D1%89%D1%8F-%D0%BF%D1%80%D0%BE%D0%B1%D1%83%D1%82%D0%B0%D0%BB%D0%B8-%D0%B9-%D0%BC%D1%83%D1%85%D0%BB%D1%8F%D1%81%D0%B0%D0%BB%D0%B8-%D0%BA%D0%B0%D1%80%D1%82%D0%BE%D1%84%D0%B5%D0%BD%D0%B8-%D0%BA%D1%8E%D1%84%D1%82%D0%B5%D1%82%D0%B0-news742884.html", "text": "Бургаска майка попадна в неприятна ситуация, след като си закупи картофени кюфтета от известна верига магазини в жк. \"Изгрев\". Жената купила от топлата витрина на супермаркета храната, като си помислила, че ще е прясна, предвид, че щандът се зарежда по няколко пъти на ден. Но щом се прибрала вкъщи и отворила опаковката, видяла, че кюфтетата били мухлясали, пише Флагман. Съпругът й отишъл обратно в магазина, като показал на персонала каква стока са им продали. В този момент служителите пожелали да върнат заплатената сума, като така се \"компенсират\" за неудобството. „Въпросът не е в парите, това може да го изяде някое дете или бременна жена, например. Тези кюфтета са поне на няколко дена”, твърди възмутената майката. След като снимката на храната с видимо изтекъл срок бе публикувана в социалните мрежи, се породи огромен дебат. Масовото хората споделят мнение, че тази практика с мухлясали и негодни хранителни продукти редовно се продава в търговската верига. Потърпевшата майка обаче е решила да подаде сигнал към компетентните институции, тъй като продажбата на мухлясала храна или такава с изтекъл срок на годност, може да доведе до здравословни проблеми и е нужно да бъдат взети превантивни мерки. Сподели:", "date": "2018.04.16", "title": "ЗЛОВЕЩО! Бургаска майка пропищя, пробутали й мухлясали картофени кюфтета "}
{"url": "http://pik.bg/%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D1%82%D1%80%D0%BE%D1%88%D0%B0%D1%82-%D0%BF%D0%BE%D0%B4%D0%BB%D0%B5%D0%B7-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0-%D0%B4%D0%B0-%D1%82%D1%80%D1%83%D0%BF%D0%B0%D1%82-%D0%BB%D0%B0%D0%B9%D0%BA%D0%BE%D0%B2%D0%B5-%D1%81-%E2%80%9E%D0%B3%D0%B5%D1%80%D0%BE%D0%B9%D1%81%D1%82%D0%B2%D0%BE%D1%82%D0%BE-%D1%81%D0%B8%E2%80%9C-%D0%B2%D0%B8%D0%B4%D0%B5%D0%BE-news742904.html", "text": "Не е тайна за никого, че подлезите в Пловдив са в покъртително състояние. Все повече хора предпочитат да минават през натоварените булеварди вместо през изпотрошените и тъмни пешеходни подлези. Често съоръженията се ремонтират, а след няколко дни отново всичко е по старому. Основната причина са вандалските актове, пише ТрафикНюз. Няколко тийнейджъри увековечиха простотията си, като снимаха как повреждат общинско имущество в подлеза преди Тунела на бул. „Цар Борис III Обединител“.  Те са снимали видео, на което се вижда как 18-годишна девойка троши една от стъклените витрини в съоръжението. Момичето рита 3-4 пъти витрината, като накрая успява да я счупи. Покрай нея се размотават нейни приятелчета, които видимо се радват на действията й. На всичко отгоре клипът е качен в една от социалните мрежи, където девойката трупа лайкове за „геройството си“. Ето и новата страст на младото поколение: Сподели:", "date": "2018.04.16", "title": "Тийнейджъри трошат подлез в Пловдив, за да трупат лайкове с „геройството си“ (ВИДЕО)"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BE%D1%82-%D1%81%D0%B8%D0%BD%D0%B3%D0%B0%D0%BF%D1%83%D1%80-%D0%BF%D1%80%D0%B8%D1%81%D1%82%D1%80%D0%B0%D1%81%D1%82%D0%B5%D0%BD-%D0%BA%D1%8A%D0%BC-%D0%BA%D1%83%D0%BA%D0%BB%D0%B8%D1%82%D0%B5-%D0%B1%D0%B0%D1%80%D0%B1%D0%B8-%D1%81%D1%8A%D0%B1%D1%80%D0%B0-%D0%BD%D0%B0%D0%B4-10-000-%D0%B1%D1%80%D0%BE%D0%B9%D0%BA%D0%B8-news742902.html", "text": "Мъж от Сингапур притежава над 10 000 кукли Барби, за които е похарчил повече от 350 000 лири, пише британският в. \"Метро\", цитиран от Дарик. Домът на 38-годишния Джан Ян \"прелива\" от популярните кукли, които сингапурският бизнесмен колекционира от над 30 години. Ян казва, че страстта му към прочутите Барби се е зародила през 1984 г., когато случайно е отворил коледния подарък на сестра си. \"Не бих се нарекъл колекционер, аз съм просто едно момче, което харесва Барби\", споделя Джан Ян. Мъжът допълва, че е престанал да брои куклите, когато са станали 9000. По сметките му любимите му Барби вече трябва да са над 10 000. Професията на Джан Ян му позволява да пътува много и да попълва колекцията си с придобивки от цял свят. Поклонникът на прочутите Барби освен това е редовен клиент на магазин в родината си. Колекционерът признава, че няма най-любима кукла. Най-скъпата му Барби струва 2000 лири, но това по думите му не я прави \"най-ценната\". Сподели:", "date": "2018.04.16", "title": "Бизнесмен от Сингапур пристрастен към куклите Барби, събра над 10 000 бройки"}
{"url": "http://pik.bg/%D0%B8%D1%81%D0%BF%D0%B0%D0%BD%D1%81%D0%BA%D0%B8-%D1%83%D1%87%D0%B5%D0%BD%D0%B8-%D0%B8%D0%B7%D0%BE%D0%B1%D1%80%D0%B5%D1%82%D0%B8%D1%85%D0%B0-%D0%BC%D0%B5%D0%BC%D0%B1%D1%80%D0%B0%D0%BD%D0%B0-%D0%BE%D1%82-%D0%BF%D0%BE%D1%80%D0%B5%D1%81%D1%82-%D0%B3%D1%80%D0%B0%D1%84%D0%B5%D0%BD-news742913.html", "text": "Учени от учебни заведения в Испания оповестиха, че създали мембрана от порест графен - наноматериал, който позволява да се филтрират молекули и е с голямо потенциално приложение, като например филтриране на парников газ, предаде Франс прес. Изследването е извършено от екип под ръководството на Сесар Морено от Института за нанонауки и нанотехнологии в Барселона. Новата мембрана може също да улесни дешифрирането на ДНК и обезсоляването на морска вода. Единадесет учени от института, Центъра за биохимични изследвания към университета в Компостела и Международния център по физика в Сан Себастиан създадоха слой порест графен, който е като високоселективно молекулярно сито. Комбинирането на проводниковите свойства на графена с изключително малката дебелина на мембраната позволява да се установи кои молекули ще преминат през нея и кои ще бъдат филтрирани. Резултатите от изследването са публикувани в сп. \"Сайънс\", предава БНР. Сподели:", "date": "2018.04.16", "title": "Испански учени изобретиха мембрана от порест графен"}
{"url": "http://pik.bg/%D1%86%D0%B8%D1%80%D0%BA-%D0%BA%D1%80%D0%B8%D1%81%D1%82%D0%B8%D0%BD-%D0%BA%D0%BE%D1%8F%D1%82%D0%BE-%D0%B8%D0%B7%D1%82%D0%B5%D0%B3%D0%BB%D0%B8-%D0%B1%D0%B0%D0%BD%D0%BA%D0%BE%D0%B2-%D0%BA%D1%80%D0%B5%D0%B4%D0%B8%D1%82-%D0%B7%D0%B0-%D0%B3%D1%8A%D1%80%D0%B4%D0%B8-%D1%81%D1%82%D0%B0%D0%BD%D0%B0-%D0%BF%D1%80%D0%BE%D0%B4%D0%B0%D0%B2%D0%B0%D1%87%D0%BA%D0%B0-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%B2%D0%B8%D0%B4%D0%B5%D0%BE-news742912.html", "text": "Скандалната силиконка Кристин Каменова се превърна в продавачка на Женския пазар. Това бе поредното предизвикателство, което блондинката прие като част от проекта „Принцеси под прикритие“. В началото Кристин, която се прочу с 20-те бона, които изтегли от банка, за да напомпа бюст, трябваше да продава смилянски боб. По-късно застана на щанда на плодовете. „Не бих работила на сергия, студът е голям, не мога по цял ден да кисна тук“, оплака се Кристин. Все пак успя да продаде няколко килца ябълки. Преди седмица на Кристин й се наложи да докаже, че е мъжко момиче и да сменя гуми на автомобил. Преди това пък почисти и нахрани щрауси във ферма край София, пише Secret.bg. Сподели:", "date": "2018.04.16", "title": "ЦИРК! Кристин, която изтегли банков кредит за гърди, стана продавачка на пазара (ВИДЕО)"}
{"url": "http://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B5-%D0%B2-%D1%81%D0%B0%D1%89-%D1%89%D0%B5-%D0%B8%D1%81%D0%BA%D0%B0-%D0%BE%D1%82%D0%BF%D0%B0%D0%B4%D0%B0%D0%BD%D0%B5-%D0%BD%D0%B0-%D0%B2%D0%B8%D0%B7%D0%B8%D1%82%D0%B5-news742936.html", "text": "Председателят на Народното събрание ще договаря отпадане на американските визи за България при посещението си в Съединените щати. Цвета Караянчева пристигна във Вашингтон в неделя, а днес започва официалната й програма. Караянчева ще участва на форум на Световната банка и ще се срещне с шефа на Камарата на представителите Пол Раян. Той е вторият по влияние републиканец след президента Доналд Тръмп. Снощи председателят на парламента разговаря с хора от българската общност във Вашингтон. В делегацията участва и председателят на комисията по бюджет в парламента Менда Стоянова, предава Нова телевизия. „Смятам да поставя въпроса за американските визи, защото отношенията, които имат България и Америка, са много добри и това предполага, че във визовия режим отношенията трябва да се подобрят в полза за българските граждани. Досега на парламентарно ниво не е поставян въпросът за визите”, заяви Караянчева. Решението на въпроса с визите лежи донякъде в Конгерса, който е приел закон, според който за да паднат визите за една страна, отказите за тях трябва да са под 3%. За България този процент варира между 9 и 17. Освен за визите, българите във Вашингтон питаха кога ще е готово онлайн гласуването и електронните услуги за български граждани. Сподели:", "date": "2018.04.16", "title": "Цвета Караянчева е в САЩ, ще иска отпадане на визите"}
{"url": "http://pik.bg/%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%B3%D0%B5%D1%80%D0%BC%D0%B0%D0%BD%D1%86%D0%B8-%D1%81%D0%B0-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B8-%D1%87%D0%B5-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B8%D0%BC-%D0%B8%D0%BC%D0%B0-%D0%B7%D0%BE%D0%BD%D0%B8-%D0%BD%D0%B0-%D0%B1%D0%B5%D0%B7%D0%B7%D0%B0%D0%BA%D0%BE%D0%BD%D0%B8%D0%B5-news742916.html", "text": "Малко над половината германци заявяват, че има райони в Германия, където престъпността е толкова голяма, че правоналагащите органи нямат никакъв или почти никакъв контрол, сочи проучване за вестник \"Билд\", цитирано от ДПА, предава БНР. Около 51 процента от запитаните посочват, че в Германия има така наречени зони на беззаконие. Четиридесет и един процента са на обратното мнение, показва проучването. Около 8 процента не могат да преценят или не са пожелали да отговорят. През последните две години германските медии все повече се съсредоточаваха върху дейността на близкоизточни престъпни кланове в някои големи градове в Германия. Има и мнение, че проблемът се преувеличава заради пристигането на стотици хиляди бежанци в градските райони. Сподели:", "date": "2018.04.16", "title": "Повече от половината германци са категорични, че в страната им има зони на беззаконие"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B8%D0%BA%D0%BE%D0%B3%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8%D1%88-%D0%B2-%D0%B3%D0%B0%D0%B4%D0%B6%D0%B5%D1%82%D0%BE-%D1%81%D0%B8-news742908.html", "text": "Обикновено, когато двама души започнат връзка в началото, те не разкриват на 100% своя характер. С течение на времето обаче, и двамата се отпускат и започват да показват и своите негативни качества. В такива моменти партньорите искат да променят някои неща у другия. Този вреден навик, за съжаление, често е причина една връзка да се разпадна. Човек трябва да приема половинката си такава, каквато е, без да иска да я променя. И ако все пак си мислиш и искаш да промениш нещо у гаджето, виж кои са нещата, които със сигурност винаги ще си останат същите: – ако гаджето ти е изключително привързано към своето семейство, то няма как той да се промени само защото на теб това не ти харесва. Ако пък половинката ти не е особено близка с роднините си, каквото и да правиш, тя няма да се сближи заради теб. – факт е, че има хора, които са склонни да сменят религията си от любов, но те са малцина. Невъзможно е да накараш един атеист да повярва в Господ и да започне да ходи на църква, както и е невъзможно да накараш един вярваш да започне да мисли и твърди, че Бог не съществува. Напълно възможно е връзката ви да не потръгне, ако двамата имате напълно противоположни начини на мислене относно религиите. – някои хора обичат деца и нямат търпение да станат родители, докато други предпочитат да живеят само с половинката си и евентуално с някой друг домашен любимец. Ако гаджето ти не обича децата, не си мисли, че с течение на времето това ще се промени и той ще поиска деца. Също така е нехуманно да убеждаваш гаджето си, което иска да стане родител, че животът е достатъчно хубав и без деца. Щом се разминавате по тази важна тема, по-добре се разделете, за да избегнете излишно страдание. – ако половинката ти има проблеми с алкохола и/или наркотиците, то тя определено се нуждае от твоята подкрепа, но не е сигурно, че ще успее да се справи с тези пороци. При такива проблеми е важно човек сам да поиска да се справи с тях, а не някой друг да го иска от него. – всеки човек комуникира с останалите по свой собствен начин. Няма как да накараш гаджето ти да стане по-общително или по-често да дава думата на другите, ако е от разговорливите. Сподели:", "date": "2018.04.16", "title": "Ето какво никога няма да промениш в гаджето си"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D1%81%D0%BF%D0%BE%D1%80%D0%B5%D0%B4-%D0%B0%D0%BB%D0%B5%D0%BD%D0%B0-news742937.html", "text": "Жънете успехи в материално отношение, ако сте обмислили добре начинанията. Направете си изводи от грешките. Важно е доброто ви настроение, при делови разговори. Проведете и разговорите с началниците и колегите си. Изслушайте предложенията им и се съгласете с тях, ако са във ваша полза. Търпението и компромисите ви носят полза и уважение. Успехът е с вас особено ако са ви поставили нови задачи. Ако се наложи да водите спешни разговори с деловите си партньори, отложете ги за следобед. Ако спорите с вашите колеги сами намалявате шансовете си за успех. Денят ви обещава успех във всички професионални сфери, но особено успешни ще сте, ако сте адвокати или счетоводители. Бъдете предпазливи при неочаквани запознанства. Ласкатели се опитват да ви убедят да инвестирате всичките си спестявания в печеливш съвместен бизнес. Не се поддавайте. Внесете хармония в отношенията с вашите делови партньори. Не се натоварвайте с чужди отговорности. Вашата сдържаност и такт ще бъдат оценени по достойнство. Ако избегнете негативното влияние на ваши колеги на работното място и не инвестирате прибързано, ви очакват финансови успехи. Запознанствата, които не ви харесват от пръв поглед, са знак да прекъснете веднага контактите си с тези хора. Интуицията ви пази от провали на работното място. Намеренията ви да постигнете професионални успехи са реални. Не се отказвайте от мечтата си и бъдете активни в днешния ден. Находчивост и трезва преценка на ставащото ще ви позволят преди обед да блеснете пред вашите колеги. Пред вас е отличен шанс да постигнете мечтаният успех на работното място. Начинанията са успешни, ако не сте прибързани и действията ви са обвързани с правилните решения взети предишните дни. В професионално отношение успехът е с вас, ако е свързан с планираните глобални промени. Не могат да ви попречат да го постигнете. В служебен план жънете успехи, които дразнят вашите колеги. Нямат желание за активна работа. В личните отношения са възможни проблеми заради неочаквани искания за покупки. При делови срещи бъдете тактични. Стабилизирайте постигнатото на работното място. Не давайте обещания за нова дейност, дори и временна, защото ще си навлечете финансови загуби. Не се опитвайте да провеждате разговори с вашите близки. Запазете спокойствие, ако ви ядосват. Пред вас се разкрива поредната възможност да поставите началото на нова дейност. Преценете дали имате достатъчно свободни средства, ако инвестирате в частен бизнес. Имате възможност да създадете успешни нови делови партньорства, като с някои от бъдещите ви партньори ще се запознаете днес. Отново сте във вашата върхова позиция и е време да помислите как да промените живота си и да го направите по-активен, смислен, интересен и разнообразен. Скуката ви вреди. Разчитайте на интуицията си и не се доверявайте на странични съвети. Вие най-добре знаете как да успявате в днешния ден. Вместо да си губите времето като, въпреки че няма как да сте полезни, изслушвате вашите колеги, се заемете със служебните си задължения. Не позволявайте да ви пречат. Вашето отговорно отношение към работата и пълната концентрация са във ваша полза. Бъдете умерено щедри, за да избегнете финансовите загуби. Никой не е в състояние да провали плановете ви. Във ваша полза е да потърсите възможности за изява в нова професионална сфера и да направите печеливша инвестиция. Заемете се сериозно с разрешаването на спорни въпроси и съдебни дела, както и с изясняването на делови отношения. Сподели:", "date": "2018.04.16", "title": "САМО В ПИК! Какво вещаят звездите според Алена"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%BB%D0%B5%D0%B4-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BB%D1%8E%D1%82-%D1%81%D0%BF%D0%BE%D1%80-%D0%B5%D1%84%D0%B8%D1%80-%D0%B7%D0%B0-%D0%BF%D1%83%D1%88%D0%B5%D0%BD%D0%B5%D1%82%D0%BE-%D0%B2-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F%D1%82%D0%B0-%D1%81%D0%BB-news742946.html", "text": "Аман от п*дерасти, цигани и непушачи. Писна ми някакво малцинство да ми казва какво да се прави. Аз давам пари на държавата като акцизи, вие какво давате? Така избухна рано сутринта в ефира на Нова телевизия режисьорът Андрей Слабаков в спор по темата да може ли отново да се пуши  в заведенията. Подобна идея изказа миналата седмица вицепремиерът Валери Симеонов. Негов събеседник беше д-р София Ангелова, която се опита да обясни отново с какво е спомогнала забраната: \"Лекарите сме категорично против пушенето. Има акт на пасивно и на активно пушене. Изследване на Евробарометър показва, че след въвеждане на забраната имаме намаление на пушачите в България с 3%\". \"Вие подпомагате тези, които искат да вкарат нелегално наркотиците. Наркоманът се контролира по-лесно\", ядоса се Слабаков. \"Чувствам се като някакъв идиот. Няма пасивно пушене. В два кубични метра трябва да изпушите 100 цигари, за да има пасивно пушене. Софиянци, другият път като се качите на Витоша и видите облаците да знаете, че са от моите цигари\", пошегува се режисьорът. \"Вижте Адвентистката църква, финансирането идва от тях\", хвърли яснота върху финансирането на кампанията срещу тютюнопушенето Слабаков. \"Моята фондация не се финансира от тях\", отсече д-р Ангелова. Сподели:", "date": "2018.04.16", "title": "ГОРЕЩА ТЕМА! След предложение на Валери Симеонов, лют спор ефир за пушенето в заведенията! Слабаков избухна: Аман от п*дерасти, цигани и непушачи"}
{"url": "http://pik.bg/%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%B7%D0%B0-%D0%BA%D0%B8%D1%82%D0%B0%D0%B9-%D0%B8-%D1%8F%D0%BF%D0%BE%D0%BD%D0%B8%D1%8F-news742940.html", "text": "AFP, цитирани от \"Фокус\". Съперниците в Азия Китай и Япония поставиха „нова начална точка“ на отношенията си, предава Двете страни декларират желание за близко сътрудничество. Китайският външен министър Ван И и японският му колега Таро Коно се срещнаха в Токио. На срещата Ван И казва: Двамата се намираме на нова стартова точка. Надявам се, че ние ще работим за бъдещото развитие на двата народа създавайки едно ново бъдеще на двустранно сътрудничество“. Токио се бори да остане „в час“ с бързото развитие и поредицата от срещи по севернокорейската ядрена програма, в която Китай се очертава водещ участник. Япония бърза да организира тристранна среща между японския премиер Шиндзо Абе, китайския премиер Ли Къцян и южнокорейския президент Мун Дже-ин. Планира се и двустранна среща между Шиндзо Абе и китайския президент Си Дзинпин. Сподели:", "date": "2018.04.16", "title": "Ново начало за Китай и Япония"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%BE-news742970.html", "text": "Слабо земетресение е регистрирано в Сливенско, съобщи БТА, позовавайки се на информация от Снежана Кънева - началник на отдела \"Обществен ред, управление при кризи и oтбранително-мобилизационна подготовка\" в община Сливен. По данни на БАН, трусът с магнитут 2.8 по Рихтер, е регистриран снощи около 20 часа, като епицентърът е на 240 км източно от столицата. Земетресението не е усетено и няма данни за щети. Сподели:", "date": "2018.04.16", "title": "ИЗВЪНРЕДНО! Земетресение разлюля Сливенско"}
{"url": "http://pik.bg/%D0%BC%D0%B8%D0%BB%D0%BE%D1%88-%D0%B7%D0%B5%D0%BC%D0%B0%D0%BD-%D0%B8%D0%B7%D0%B1%D1%83%D1%85%D0%BD%D0%B0-%D0%B7%D0%B0%D0%BF%D0%B0%D0%B4%D1%8A%D1%82-%D1%80%D0%B0%D0%B7%D1%80%D1%83%D1%88%D0%B8-%D1%81-%D0%B4%D0%B5%D0%B1%D0%B8%D0%BB%D0%BD%D0%B0%D1%82%D0%B0-%D1%81%D0%B8-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-news742945.html", "text": "\"Западът невъобразимо разруши Близкия Изток, нахлувайки в Ирак и Либия, а сега и в Сирия\", казва в интервю за пражкото радио F1, цитирано от \"Фокус\", президентът на Чешката република Милош Земан. Чешкият президент отбелязва, че нахлуването в Ирак било под предлог – наличие на оръжия за масово унищожение. Военната операция довела до многочислени човешки жертви. Западът обаче не си направил никакви изводи и се намесил във вътрешните работи на Либия. Сега в тази страна няма правителство и през територията й минават хиляди мигранти към Европа. След това западните държави се намесили в Сирия, където президентът Башар Асад се бори с ислямски екстремисти. Земан отбелязва, че Сирийската армия „натикала в ъгъла“ терористите и в страната бежанците започнали да се завръщат обратно. „Интелигентът прави една грешка и после не повтаря. Човек с ниско ниво на интелигентност, по-скоро дебил, прави две грешки една след друга. Какво може да се каже за тези, които правят едни и същи грешки три пъти, за да не използвам неподходящ език, ще кажа, че това е глупост“, заявява Милош Земан, цитиран от осведомителните агенции. Сподели:", "date": "2018.04.16", "title": "Милош Земан избухна: Западът разруши с дебилната си политика Близкия Изток"}
{"url": "http://pik.bg/%D0%B6%D0%B0%D0%BB%D0%BA%D0%BE-%D0%BB%D0%B8%D0%BB%D0%B8-%D0%BF%D1%80%D0%BE%D0%BF%D1%83%D1%81%D0%BD%D0%B0-%D1%81%D0%B2%D0%BE%D1%8F-%D0%BA%D0%B0%D1%82%D0%B0%D1%80%D0%B7%D0%B8%D1%81-%D0%BF%D0%BE%D0%BA%D1%80%D0%B0%D0%B9-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%82%D0%BE%D0%BD%D1%87%D0%BE-news742974.html", "text": "Чаках, чаках, изпоначаках се. Но Лили Иванова така и не обели дума за смъртта на Тончо Русев. Всякакви други изпълнители от всички поколения намериха начин да изкажат съболезнования, да почетат, да си спомнят, да се натъжат. Лили дори не отиде на погребението. Изпрати венец. Все едно е президентът или кметът на София. Много удобно, хем така, хем така. Знам, в последните 20 години бяха смразени, не си говореха, обиждаха се зад гърбовете си. Всеки със своя си довод, може би еднакво прави, или еднакво неправи. Тончо се фръцна, че Лили не му отчислявала авторски права от концертите си. А може би защото след Десети тя запя на митингите на СДС, той остана с червените, въпреки че при комунизма бе народна артистка, винаги ухажвана от властта, с привилегии. Или може би защото тя предпочете да пее песни на Гаргов, Чочо Владовски...В зависимост от това с кой мъж живееше... Все едно. Дали сега това наистина има някакво значение? Не е ли от значение единствено фактът, че Лили стана певица с неговите хитове и че най-известните й шлагери са излезли изпод ръката на Тончо? Всички останали битови, политически или интимни простотии не изтляват ли в тленността на времето пред нетленния ковчег? Хора на години, дефинитивно мъдри, с жизнен опит, интелигентни, а не могат да надмогнат егото си дори пред лицето на смъртта. И стигат дотам да се откажат от половината си живот. Да се отрекат и от себе си. Това не се отнася само за Лили, заразата е всеобща, лошотията ни е обсебила цялостно и до последен дъх. Сподели:", "date": "2018.04.16", "title": "ЖАЛКО. Лили пропусна своя катарзис покрай смъртта на Тончо "}
{"url": "http://pik.bg/%D0%B2-%D0%BA%D0%B8%D0%BF%D1%8A%D1%80-%D1%81%D0%B5-%D0%B2%D0%B4%D0%B8%D0%B3%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D1%83%D0%B4%D0%B0%D1%80%D0%B8%D1%82%D0%B5-%D0%BF%D0%BE-%D1%81%D0%B8%D1%80%D0%B8%D1%8F-news742949.html", "text": "Cyprus Mail, цитиран от \"Фокус\". Разклонение на Гръцката комунистическа партия проведе демонстрация пред британската база „Акротири“ в Кипър заради въздушните удари по Сирия, които са извършени от нея в събота, пише „Протестиращите са носели плакати „НАТО – убийци, отивайте си“. Тя смятат, че правителството лъже, казвайки, че не е замесено в ударите на САЩ, Франция и Великобритания. „Правителството на президента Никос Анастасиадис отново участва, дори активно, помагайки на империалистите. Правителството на Кипър носи отговорност, защото въвлича страната и народа все по-дълбоко в клането и подкрепя без срам избора на европейските империалисти“, смятат организаторите на протеста. По-рано прессекретарят на правителството на Република Кипър Продромос Продрому заяви, че страната не участва в операцията. Той допълни, че въздушното пространство на острова не е използвано „с изключение на британските бази, които не са под контрола на правителството на Кипър“, уточни той. Сподели:", "date": "2018.04.16", "title": "В Кипър се вдигат на протест заради ударите по Сирия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80%D0%B8-%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B1%D0%BE%D0%BC%D0%B1%D0%B0-%D1%83%D0%B4%D0%B0%D1%80%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%B2-%D1%81%D0%B8%D1%80%D0%B8%D1%8F-%D0%B1%D0%B8%D0%BB%D0%B8-%D0%BA%D0%BE%D0%BE%D1%80%D0%B4%D0%B8%D0%BD%D0%B8%D1%80%D0%B0%D0%BD%D0%B8-%D1%82%D0%B0%D0%BA%D0%B0-%D1%87%D0%B5-%D0%B2%D1%81-news742954.html", "text": "Бомба в ефир хвърлиха бившият шеф на разузнаването Димо Гяуров и анализаторът Нидал Алгафари в сутрешния блок на Би Ти Ви. Ударите на САЩ са били координирани, така че всички да доволни, според двамата. \"Светът е в студена война и не от ударите от миналата седмица, а от години. Американската администрация като че ли час по-сокоро иска да се измъкне от Сирия\",  каза Димо Гяуров. \"Тези удари на САЩ си личеше, че са изключително координирани. Да не попадне под тях случайно Башар Асад. Те бяха направени, за да се успокои съвестта на Западния свят\", допълни Нидал Алгафари. \"До преди години цел на американската администрация беше свалянето на Асад от власт. Сега тя отпада. САЩ обяви, че ударите нямат за цел да свалят лидера от власт. Което успокои и Москва, и Асад\", категоричен е Гяуров. Той попита , ако са били обект на нападение само 3 обекта, защо бяха необходими 105 ракети. Според него голяма част от тях са отишли другаде, защото не само тези три мишени са били цел. Той не изключвал опцията Петнагонът да се е възползвал да даде урок за изпозването на химическо оръжие. По-висока ескалация на напражението нямало да има, според Гяуров. Сподели:", "date": "2018.04.16", "title": "ЕКСКЛУЗИВНО! Анализатори хвърлиха бомба: Ударите на САЩ в Сирия били координирани, така че всички да са доволни"}
{"url": "http://pik.bg/%D0%BE%D1%85%D1%80%D0%B8%D0%B4-%D1%81%D0%B5-%D0%B2%D0%B4%D0%B8%D0%B3%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news743032.html", "text": "Група граждани на Охрид проведе протест, организиран от Гражданска инициатива „Македония преди всичко“, предава македонската медия „Република“, цитирани от \"Фокус\". Група граждани от Охрид проведе днес третия протест, организиран от Гражданската инициатива \"Македония на челно място\" на градския площад. По този начин те смятат, че изразяват противопоставяне на злоупотребите с държавните институции от страна на правителството и в ущърб на македонския народ и държава. Техните искания са оттегляне от Закона за езиците, отмяната на. Договор за добросъседство с България, конституционното име на Македония да не бъде променяно и освобождаване на всички задържани и осъдени заради събитията в парламента от април миналата година. „Най-важната ни задача е защитата на името. В момента се изпълнява план за геноцид срещу Македония и самите македонци да бъдат заличени от картата на света“, смята участващия в протестите местен поет Ефтим Клетников. Сподели:", "date": "2018.04.16", "title": "Охрид се вдига на протест за името на Македония"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8%D0%B7%D1%82%D0%B5%D1%87%D0%B5-%D0%BD%D0%B5%D1%86%D0%B5%D0%BD%D0%B7%D1%83%D1%80%D0%B8%D1%80%D0%B0%D0%BD%D0%BE-%D0%B2%D0%B8%D0%B4%D0%B5%D0%BE-%D0%BD%D0%B0-%D0%BD%D0%BE%D0%B2%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%BF%D0%B0%D0%B9%D0%BD%D0%B5%D1%80-%D0%B0%D1%80%D1%82%D0%B8-news742923.html", "text": "Нецензурирана версия на актуалния хит на звездата на „Пайнер“ АРТи изтече в сайтовете за видео споделяне. Във видеото виждаме изпълнителят в нетипична светлина. В лентата той нахлува в апартамент, където има частно парти, а всяка част на жилището е потопена в грях. АРТи преминава през разкрепостени двойки, тройки и бисексуални, за да стигне до своята половинка, която хваща в изневяра. В случая това е плеймейтката Деси Фотосесията, която удушава след половия акт. В клипа разпознаваме в  скандална светлина и силиконовата бомба Кристин Каменова, актрисата Лина Роскин, рапърката Диона, както и модели, пише Secret.bg. Самият АРТи все още не е коментирал скандалните кадри, които превзеха социалните мрежи. Сподели:", "date": "2018.04.16", "title": "ЕКСКЛУЗИВНО! Изтече нецензурирано ВИДЕО на новата звезда на \"Пайнер\" АРТи"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D0%B0%D0%BA%D0%B8-%D0%B8%D0%B7%D0%B4%D1%8A%D1%80%D0%B6%D0%B0-%D0%B4%D0%B2%D0%B5-%D0%B6%D0%B5%D0%BD%D0%B8---%D0%B1%D0%BE%D1%81%D1%8A%D1%82-%D0%BF%D1%80%D1%8A%D1%81%D0%BA%D0%B0-%D0%BB%D1%83%D0%B4%D0%B8-%D0%BF%D0%B0%D1%87%D0%BA%D0%B8-%D0%B7%D0%B0-%D0%BA%D1%80%D0%B0%D0%BB%D1%81%D0%BA%D0%B8-%D0%B6%D0%B8%D0%B2%D0%BE%D1%82-%D0%B2-%D0%B4%D1%83%D0%B1%D0%B0%D0%B9-news742030.html", "text": "Христофорос Аманатидис –Таки е закъсал с две жени. Според отлично осведомени източници на в. „Ретро” митичният наркобос се грижи не само за жена си Боряна, но и за сестра ѝ Анна. Двете близначки си уредиха живота, след като Боряна дари Таки с наследници. Така и двете си живеят като принцеси, а Аманатидис задоволява всичките им прищевки. Финансово той осигурява не само майката на децата си, но и нейната сестра, която от години живее с тях в Дубай и цялото ѝ семейство се издържа от боса. За капак моделката Анна решила да се захване със свой бизнес, който, разбира се, е спонсориран отново от Таки. От няколко месеца тя се хвали, че е професионален фотограф, а биографията и познанствата ѝ на модел ѝ дават идеална възможност за професионална реализация. За този бизнес обаче се изискват немалко средства. Когато казала на Таки и сестра си какво иска да прави, Аманатидис веднага извадил парите и финансирал всичко. Освен че закупил на Анна най-модерната техника, той дава и средства да може тя да пътува където поиска. „Всичко започна уж на шега. Но Таки много я подкрепя. Тя само трябва да е спокойна и да работи. Не е нужно да се притеснява дали ще има ангажименти или не, може да работи спокойно, защото има доста силен финансов гръб”, казват отлично запознати. Анна решила да излезе от границите на Дубай, където живее от години, заедно със сестра си и Аманатидис и да обикаля света в търсене на най-добрите кадри. Екскурзиите ѝ пък плаща именно босът, който не пести никакви средства нито за Боряна, нито за сестра ѝ. Сподели:", "date": "2018.04.16", "title": "ЕКСКЛУЗИВНО В ПИК! Таки издържа две жени - босът пръска луди пачки за кралски живот в Дубай"}
{"url": "http://pik.bg/%D0%B8%D1%81%D0%BA%D0%B0%D1%82-%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D0%B0%D1%80%D0%B5%D1%81%D1%82-%D0%B7%D0%B0-%D0%B6%D0%B5%D0%BD%D0%B0%D1%82%D0%B0-%D1%83%D0%B1%D0%B8%D0%BB%D0%B0-%D1%88%D0%B5%D1%81%D1%82%D0%B8%D0%BC%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news742938.html", "text": "В петък автобус се преобърна в канавка на магистрала \"Тракия\", след като беше ударен странично от лекия автомобил, управляван от Цвета Таскова. В събота жената беше задържана за 72 часа. В нелепия инцидент загинаха 6 души, а над 20 бяха настанени в болница. Прокуратурата ще иска постоянна мярка \"задържане под стража\" за 29-годишната Цвета Таскова, която е обвинена в причиняване на пътно-транспортно поризшествие с повече от двама пострадали. Сподели:", "date": "2018.04.16", "title": "Искат постоянен арест за жената убила шестима на магистрала \"Тракия\""}
