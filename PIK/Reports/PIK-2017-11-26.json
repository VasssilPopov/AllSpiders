{"url": "http://pik.bg/%D0%B3%D1%80%D1%83%D0%B1%D0%B0-%D1%81%D1%8A%D0%B4%D0%B8%D0%B9%D1%81%D0%BA%D0%B0-%D0%B3%D1%80%D0%B5%D1%88%D0%BA%D0%B0-%D0%BE%D1%89%D0%B5%D1%82%D0%B8-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B2-%D0%B4%D0%B5%D1%80%D0%B1%D0%B8%D1%82%D0%BE-%D1%81-%D0%B2%D0%B0%D0%BB%D0%B5%D0%BD%D1%81%D0%B8%D1%8F-news707782.html", "text": "Дербито между Валенсия и Барселона на стадион \"Местайя\" от 13-ия кръг на испанското първенство завърши без победител - 1:1. Родриго Морено в 60-ата минута даде аванс на \"прилепите\" в резултата, но в 82-ата гостите от Барселона изравниха с попадение на бившия ляв бек на Валенсия Жорди Алба. Нето Така разликата от 4 точки между лидера в класирането Барселона и втория Валенсия се запази, като и двата тима продължават да нямат поражение от началото на сезона. Авансът на Барса пред Реал Мадрид и Атлетико Мадрид обаче бе съкратен от 10 на 8 точки. Мачът можеше да се развие и по съвсем друг начин, ако съдиите бяха зачели редовно попадение на Лионел меси през първото полувреме. В 30-ата минута стражът на Валенсия допусна груба грешка и позволи на топката да премине голлинията след шут извън наказателното поле на Меси, но съдията Игнасио Иглесиас не уважи протестите на каталунците и даде знак играта да продължи, предава Спортал.", "date": "2017.11.26", "title": "Груба съдийска грешка ощети Барселона в дербито с Валенсия"}
{"url": "http://pik.bg/%D1%81%D1%82%D1%83%D0%B4%D1%8A%D1%82-%D0%BE%D1%82%D0%BA%D0%BB%D1%8E%D1%87%D0%B2%D0%B0-%D1%81%D0%B2%D0%B5%D1%82%D0%BE%D0%B2%D1%8A%D1%80%D1%82%D0%B5%D0%B6-%D0%B8-%D0%BF%D1%80%D0%B8%D0%BF%D0%B0%D0%B4%D1%8A%D1%86%D0%B8-news707283.html", "text": "Джинджифилът Независимо от температурите на околната среда нашето тяло поддържа постоянни градуси. Процесите на терморегулация позволяват на човек да живее нормално не само при комфортните, но и при ниски температури. Здравият човек може и да не забележи промените, но възрастните хора и тези с хроничните болести реагират. При ниски температури се нарушава периферното кръвоснабдяване и се повишава възбудимостта на нервната система. За да се сгрее, организмът рязко увеличава загряването си, в резултат на което нараства и бездруго значителният риск от преохлаждане. За да компенсира и отдели топлина, организмът се нуждае от повече кислород. Признак, че и сърцето страда от студа, е болката, стягането или дори само дискомфортът и тежестта в гърдите. При хората със сърдечни проблеми студът може да предизвика дори инфаркт или инсулт. Температурните колебания през студените месеци влияят и на вестибуларния ни апарат. Най-честият симптом е световъртежът и прилошаването в транспортно средство. Може да има потене, промяна на дишането и пулса, колебания в артериалното налягане, гадене, повръщане, пребледняване или зачервяване на лицето и шията. Често се стига дори до припадъци. За да се предпазим от замайване, е препоръчително като първа храна за деня да се приема лека закуска с повече въглехидрати, желязо, витамин А, фибри и фолиева киселина. също е превъзходен лек, тъй като стимулира притока на кръв към главата. За облекчаване на симптомите помага напитка от сок от 1/2 лимон и вода с 2 супени лъжици захар.", "date": "2017.11.26", "title": "Студът отключва световъртеж и припадъци"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%B5%D0%B8%D0%B7%D0%BC%D0%BE%D0%BB%D0%BE%D0%B3-%D0%BE%D1%82-%D0%B1%D0%B0%D0%BD-%D1%81-%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D1%81%D0%B8%D0%BB%D0%BD%D0%BE%D1%82%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BA%D1%80%D0%B0%D0%B9-%D0%BA%D0%BB%D0%B8-news707768.html", "text": "Силното земетресение с магнитуд 3,8, което разлюля Централна България и за което първо ПИК съобщи, е регистрирано на разстояние 2 км югозападно от Клисура и на 13 км от Копривщица. Това коментира ексклузивно пред ПИК Тихомир Илиев – дежурен сеизмолог в Националния институт по геофизика, геодезия и география към БАН. По думите му трусът е усетен много силно и в Копривщица \"Магнитудът е 3.8 по скалата на Рихтер. Първоначално информацията беше за 4.1 по Рихтер. Дълбочината на земетресението е 17 километра“, уточни Илиев. Сеизмологът отчете, че по данни на института земетресението е усетено на доста места в Централна Стара Планина, както и в градовете Пловдив, Етрополе и Плевен. „Продължаваме да проучваме. Няма данни за пострадали и разрушения“, уточни сеизмологът.", "date": "2017.11.26", "title": "ЕКСКЛУЗИВНО! Сеизмолог от БАН с първи подробности пред ПИК за силното земетресение край Клисура, стреснало половин България"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BA%D0%BE%D0%BF%D1%80%D0%B8%D0%B2%D1%89%D0%B8%D1%86%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D1%82%D1%80%D1%83%D1%81%D0%B0-%D0%B3%D1%80%D0%B0%D0%B4%D1%8A%D1%82-%D1%81%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%B4%D0%BE%D1%81%D1%82%D0%B0-%D1%81%D0%B5%D1%80%D0%B8%D0%BE%D0%B7-news707772.html", "text": "Градът се разтресе доста сериозно. Това заяви ексклузивно пред ПИК кметът на Копривщица Генчо Герданов. Припомняме, че тази вечер силно земетресение разлюля градовете в Централна Стара планина. Трусът беше усетен дори в Пловдив и София. \"Обадих се на дежурните в общината и те ми докладваха, че няма постъпили сигнали за пострадали и разрушения. Аз обиколих града и видях, че всичко е нормално и няма пагубни последствия\", коментира той. \"Усети се голям трус. Аз също бях вкъщи и излязохме с всички съседи навън. Сега ще докладвам и на областния управител. Няма притеснения към този момент\", заключи Генчо Герданов.", "date": "2017.11.26", "title": "ИЗВЪНРЕДНО! Кметът на Копривщица проговори пред ПИК за труса: Градът се разлюля доста сериозно, всички излязохме навън"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B0-%D0%B4%D1%8A%D1%89%D0%B5%D1%80%D1%8F-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%BF%D0%B5%D1%82%D0%BA%D0%BE-news707261.html", "text": "Капитан Петко войвода е имал и дъщеря. Тя се е казвала Стелиани. Родена е през 1878 г. Това показва проучване на Зоя Начева, началник на Държавен архив - Смолян. Това сензационно разкритие допълва родословното дърво на войводата с потомците на неизвестната досега дъщеря в Гърция. В Ксанти живее правнук на капитан Петко. Майката на Стелиани – Аспасия, е описана като персонаж в книгата на Николай Хайтов за легендарния войвода. Предположението на Зоя Начева е, че тя е слугинчето в дома на Калън Тома в Марония, предупредило Петко и четата, че в храната има отрова. Проучването на началничката на Държавния архив в Смолян прибавя нови щрихи към общоприетото схващане, че Петко войвода е имал от първия си брак син и вероятно дъщеря. Според нейната хипотеза Стелиани е дъщеря на Петко и Аспасия. \"Капитан Петко много е разказвал на приятелите за своите бойни подвизи, но за личния си живот почти нищо не е споменавал\", посочва Зоя Начева пред журналисти. Според нея по този начин войводата е предпазвал близките си, защото след 1878 г. те останали в пределите на Турската империя и всяко подозрение, че са му роднини, би ги обрекло на преследване. Вероятно това е причината да не споменава и дума за децата си. Сред множеството биографи на Петко Киряков единствено Константин Божков споменава, че освен син Георги комитата има и дъщеря. \"Известен факт е, че Петко е доверил личния си тефтер само на Божков\", допълва Начева пред Валери Стоев. В архива в Смолян се пази ръкописът на първия биограф на Петко - Христо Попконстантинов. Двамата се познавали лично и има запазена кореспонденция между тях. Зоя Начева и съпругът й срещат случайно правнука Стерлиос при разходка в Стария град на Ксанти. Първата му фраза, запознавайки се с българите, е: \"Знаете ли кой е капитан Петко войвода? Аз съм негов правнук\". Архивният експерт смята, че срещата всъщност не е случайна. \"Имам чувството, че неспокойният дух на войводата сякаш ни е насочил в този момент да се видим, за да разкажем тази история\", допълва Зоя Начева. Тя смята за свое задължение да представи и проучи твърдението за неизвестната досега дъщеря. Впрочем потомци на Стелиани са посетили през 70-те години на миналия век България и разказали всичко това. Припомнили разкази на Стелиани, че майка й била първата жена на Петко. Подарили са и нейна снимка на Тракийската организация в Хасково, която потъва някъде из техния архив и не намира публичност по онова време, а твърденията им не са включени в изследвания или официални биографии. Информацията е отразена едва през 2014 г. в пресата. Началникът на Архива в Смолян проследява родословната клонка на гръцките наследници на капитан Петко войвода. Правнукът обогатява архивния фонд с фотографии на Стелиани, която поразително прилича на Петко. Само мустаци да се сложат върху снимката, и ще се получи портрет на Петко войвода, шегува се Зоя Начева. Стелиани се ражда от любовта на войводата и Аспасия (името е предполагаемо според Начева, защото в разговорите с много хора в Марония съобщават различни имена. Едни казват Мария, други Елени). В епизода с неуспешния опит за отравяне на четата на Петко в Марония Хайтов пише за слугинята Аспасия: \"Какви чувства е събудил гиздавият капитан Петко в душата на това крехко момиче - дали само чувството на преданост към легендарния народен защитник, или една неочаквана бликнала любов, - това не знаем и никога няма да узнаем\". В гръцкото село Марония и до днес пазят светлия образ на капитан Петко войвода, твърди Зоя Начева. В спомените на възрастните хора жената на Петко войвода е с различни имена, едни я наричат Мария, а други Елени. Някои посочват църквата, в която са се венчали, но няма запазени регистри от тези години и това е трудно да се докаже, обяснява Начева. Затова нейното проучване продължава. В центъра на селото има чешма, която е известна като Петковата. Според разказите на внуците Аспасия е починала скоро след раждането на Стелиани и момичето е отгледано от леля си Урания в гръцкото село Кимерия, близо до Ксанти. Още една чешма в Кимерия е наречена на Петко войвода. Тя е пред дома на Урания и съгласно легендите там идвал нощем Петко, за да вижда през прозореца дъщеря си. Възстановяването на липсващата клонка от родословието на Петко войвода продължава с описание на осемте деца на Стелиани - Василики, Козмас, Василис, Георгиос, Петрос,Теоклис, Аспасия и Ангелики. Правнукът Стерлиос е бивш пожарникар. Той не говори български език, но е запазил спомените за българските песни, които е пяла майка му Аспасия. Праправнукът Йоргос е завършил висше военно училище вероятно повлиян от бойния дух на именития дядо.", "date": "2017.11.26", "title": "Откриха неизвестна дъщеря на капитан Петко  "}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%BA%D0%B8%D1%81%D0%B5%D0%BB%D0%BE%D1%82%D0%BE-%D0%B7%D0%B5%D0%BB%D0%B5-%D0%B8%D0%BC%D0%B0-%D0%BD%D0%B5%D0%BF%D0%BE%D0%B4%D0%BE%D0%B7%D0%B8%D1%80%D0%B0%D0%BD%D0%B8-%D1%81%D0%B2%D0%BE%D0%B9%D1%81%D1%82%D0%B2%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BB%D0%B5%D0%BA%D1%83%D0%B2%D0%B0-news707259.html", "text": "Киселото зеле освен това съдържа много витамини, внася в организма ни и млечно кисели бактерии, които са натурален пробиотик. To дори може да предотврати в голяма степен ракови заболявания. Храните с \"добри\" бактерии могат да помогнат за сваляне на високото кръвно налягане, съобщи в. \"Дейли мейл\". Учени откриха, че солените храни убиват полезните бактерии в храносмилателната система. Без тях организмът започва да произвежда клетки, които увеличават възпалението. Най-обичаните зимни храни Това свива кръвоносните съдове и покачва кръвното налягане, с което се появява опасност от инфаркт и инсулт. Поемането на \"добри\" бактерии с храната, може да противодейства на този ефект. Такива има в естествено ферментиралите продукти, като био киселото мляко и киселото зеле. Киселото зеле предпазва от рак Експерименти с хора и мишки, поставени на режим с нездравословна храна, показаха, че добрите бактерии в пробиотичното кисело мляко компенсират убитите от солта. Учените от американо-германския екип от Масачузетския технологичен институт обаче предупреди, че яденето на кисело мляко не е извинение за хората да добавят повече сол в храната си. Супер храна удължава живота Откритието може да доведе до разработване на лечения срещу високо кръвно налягане на базата на кисело мляко. Полезните бактерии в храносмилателната система на участниците в изследването са намелели, когато яли две седмици солена храна. Синьото сирене е туршиите засилват имунитета Когато получавали пробиотик, една седмица преди да преминат на храна с повече сол, нивата на полезните бактерии се запазили. В изследването са участвали мъже на възраст от 18 до 50 години. Същите резултати са получени и с мишки.", "date": "2017.11.26", "title": "ПОЛЕЗНО! Киселото зеле има неподозирани свойства - ето какво лекува"}
{"url": "http://pik.bg/%D0%BF%D0%BE-%D0%BE%D0%BF%D0%B0%D1%81%D0%BD%D0%BE-%D0%BE%D1%82-%D0%BE%D1%87%D0%B0%D0%BA%D0%B2%D0%B0%D0%BD%D0%BE%D1%82%D0%BE---%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%BD%D0%B8-%D1%80%D0%B0%D0%B7%D0%B1%D0%BE%D0%BB%D1%8F%D0%B2%D0%B0%D1%82-%D0%B3%D0%B0%D0%B7%D0%B8%D1%80%D0%B0%D0%BD%D0%B8%D1%82%D0%B5-%D0%BD%D0%B0%D0%BF%D0%B8%D1%82%D0%BA%D0%B8-news707263.html", "text": "Две кенчета газирани напитки седмично увеличават главоломно риска от диабет, но и едно е достатъчно, за да повиши кръвното налягане и да се появят сърдечносъдови проблеми, казват специалистите. Една такава напитка съдържа 14 г захар повече от дневната норма. Затова и съвсем малко количество увеличава риска от метаболитен синдром, с който идват сърдечносъдовите болести, инсултът, диабетът. Рисковите фактори, свързани с пиенето на газирани напитки, са напълняване, повишаване на триглицеридите в кръвта, високо кръвно налягане, висока кръвна захар, намаляване на „добрия“ холестерол. Освен газираните напитки, 74 процента от храните на европейския и българския пазар съдържат добавена захар. Възрастните могат да консумират по 25 г захар дневно. При по-голямо количество се повишава кръвната захар. След като доброволците в изследването на учените от университета на Стеленбош пили газирани напитки със захар 10 седмици, инсулиновата им чувствителност намаляла със 17 процента. Това допринася за появата на метаболитен синдром и диабет тип 2. Известно е, че газираните напитки увеличават и кръвното налягане, а оттук - и сърдечносъдовите проблеми. Някои хора мислят, че могат да избягнат риска, като пият газирани без захар. Други изследвания обаче доказаха, че и те не са безвредни. В тях се използват диетични подсладители, които предизвикват затлъстяване, диабет, сърдечносъдови заболявания.", "date": "2017.11.26", "title": "По-опасно от очакваното - вижте как ни разболяват газираните напитки"}
{"url": "http://pik.bg/%D0%B1%D0%B5%D0%B7-%D0%BF%D0%B0%D0%BD%D0%B8%D0%BA%D0%B0-%D0%B2-%D0%BA%D0%B0%D1%80%D0%BB%D0%BE%D0%B2%D0%BE-%D1%82%D1%80%D1%83%D1%81%D1%8A%D1%82-%D1%83%D1%81%D0%B5%D1%82%D0%B5%D0%BD-%D1%81%D0%B0%D0%BC%D0%BE-%D0%BF%D0%BE-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D0%B5%D1%82%D0%B0%D0%B6%D0%B8-news707769.html", "text": "До момента няма подадени сигнали за проблеми, свързани със земетресението. Това каза кметът на Карлово д-р Емил Кабаиванов във връзка със земетресението, което беше регистрирано тази вечер край Клисура, цитиран от \"Фокус\". „Нямам данни да има увреждания по къщи, жилищни блокове или други поражения. В готовност сме да реагираме, ако получим някакви сигнали, но до момента нямаме нищо“, увери още кметът на Карлово. „Земетресението бе усетено в по-високите етажи на жилищните блокове, но паника няма. Всичко е спокойно“, допълни още д-р Кабаиванов и изрази надежда трусът да е последен и да не е последван от нови.", "date": "2017.11.26", "title": "Без паника! В Карлово трусът усетен само по високите етажи"}
{"url": "http://pik.bg/%D0%B1%D0%BE%D0%B3%D0%B0%D1%82-%D0%BD%D0%B0%D1%80%D0%BE%D0%B4-%D0%BF%D1%80%D1%8A%D1%81%D0%BA%D0%B0%D0%BC%D0%B5-175-%D0%BC%D0%BB%D0%BD-%D0%B7%D0%B0-%D1%87%D0%BD%D0%B3-news707243.html", "text": "Средно по 285 лв. ще похарчим за веселби около предстоящите празници Коледа и Нова година, а цените на пакетите са се повишили с около 11%. 480 хил. наши сънародници ще пътуват за Коледа при близки, роднини и приятели, а от тях 120 хил. ще заминат в чужбина. За 31 декември куфарите ще стегнат 520 хил. българи, като отново 120 хил. ще излязат зад граница. Общата сметка показва, че в България ще оставим по кръчмите 116 млн. лв., а в чужбина - 59 млн. лв. Така, ако искаме да се веселим в чужбина, всеки от нас ще трябва да приготви по 495 лева. Данните показват, че ако искаме да ходим на ски по празниците, ще ни трябват от 205 до 1650 лв. В такъв диапазон вървят цените в курортите Банско, Боровец и Пампорово. За спа хотел във Велинград, Хисаря, Сандански и Девин ще трябва да дадем между 350 и 1250 лв. Цените в Гърция, Македония, Сърбия и Турция започват от 115 евро, а в по-далечните дестинации като Германия, Италия и Испания - от 250. Срещу тези суми получаваме самолетен билет и настаняване.", "date": "2017.11.26", "title": "БОГАТ НАРОД! Пръскаме 175 млн. за ЧНГ"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%87%D0%B5%D1%87%D0%B5%D0%BD%D1%81%D0%BA%D0%B8%D1%8F-%D0%BB%D0%B8%D0%B4%D0%B5%D1%80-%D0%B3%D0%BE%D1%82%D0%BE%D0%B2-%D0%B4%D0%B0-%D0%BE%D1%81%D1%82%D0%B0%D0%B2%D0%B8-%D0%B2%D0%BB%D0%B0%D1%81%D1%82%D1%82%D0%B0-news707746.html", "text": "Лидерът на Чечения Рамзан Кадиров смята, че е дошло време за промени в ръководството на страната, предава ТАСС, цитирани от \"Фокус\". Това е заявил самият той в интервю пред руски медии в неделя. „Честно казано винаги е било моя мечта (да оставя управленския пост). Да ръководя региона и отговарям за народа и републиката е трудно“ заяви чеченският лидер. Той добави, че се е борил за доброто на страната, но „сега, когато има ред, а в републиката цари порядък, смятам, че е дошло време да се направят промени в управлението\" на Чечения. Според думите на Кадиров, няколко души отговарят на изискванията за ръководител на страната, но не разкри подробности.", "date": "2017.11.26", "title": "Изненада! Чеченския лидер готов да остави властта"}
{"url": "http://pik.bg/%D1%80%D0%B8%D1%81%D0%BA-%D1%88%D1%83%D0%BD%D0%BA%D0%B0%D1%82%D0%B0-%D0%BD%D0%B8-%D0%BF%D1%80%D0%B8%D1%87%D0%B8%D0%BD%D1%8F%D0%B2%D0%B0-%D1%82%D0%B5%D0%B6%D0%BA%D0%B8-%D0%B1%D0%BE%D0%BB%D0%BA%D0%B8---%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-%D0%B5-%D0%BE%D0%BF%D0%B0%D1%81%D0%BD%D0%B0-news707235.html", "text": "Главоболието е сред най-често срещаните неприятни усещания сред хората. Макар да го смятаме за безобидно, понякога то е сигнал за тежките заболявания, които се развиват в нашия организъм. В повече от 70% от случаите обаче учените доказват, че главоболието е провокирано от храните и напитките, които приемаме. В черния списък с продукти попадат дори такива, които консумираме ежедневно, без да подозираме, че буквално взривяват мозъка ни. Алкохолът е на първо място в класацията заради вещества като тирамина, който събужда мигрената. Напитките, след употребата на които най-често се появява главоболие, са червено вино, бира, уиски и шампанско. Консервантите или оцветителите, които се добавят в хранителните продукти, особено в преработените и пушени меса, също са сред най-честите причинители на силните болки в областта на главата. Не яжте на корем шунка, бекон, наденица, кренвирши, колбаси, пушено месо и други подобни, ако искате да си спестите дискомфорта. Над 90% от страдащите от мигрена, синузит и ринит изпитват болки в областта на челото при консумация на сладолед и други студени храни или напитки. В големи количества те не са полезни и за мозъчната дейност на напълно здравите. Някои видове сирена в големи количества също предизвикват мигрена. Това са: синьо сирене, бри, чедър, фета, горгонзола, моцарела, пармезан; швейцарско сирене, топено сирене. В черния списък попадат още кофеинът и шоколадът, както и храните с аспартам. Фъстъците, пицата и пушените риби също влияят на мозъка. И прекаляването с цитруси не е полезно, както и честата употреба на сметана.", "date": "2017.11.26", "title": "РИСК! Шунката ни причинява тежки болки - вижте защо е опасна"}
{"url": "http://pik.bg/%D0%B1%D0%B8%D1%81%D0%B5%D1%80%D0%B8-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D1%81%D0%B5-%D0%BF%D0%BE%D0%B7%D0%B4%D1%80%D0%B0%D0%B2%D1%8F%D0%B2%D0%B0%D1%82-%D1%81-%E2%80%9E%D0%B3%D1%80%D0%B8%D0%B3%D0%BE%D1%80%D0%B4-%D1%81%D1%8A%D0%BC%E2%80%9D-news707236.html", "text": "Нов поздрав набира популярност в Хасково след поредния голям успех на съгражданина им Григор Димитров. Минути след последната точка срещу Давид Гофен във финалния мач на последния за годината турнир Мастърс в Лондон, местните хора започнаха да се поздравяват с \"Григорд съм\". Часове преди най-важната финална битка в кариерата на 26-годишния тенисист съгражданите му се бяха подготвили за мощна подкрепа. Десетки се организираха да гледат мача в Тенис клуб “Хасково 2015”, където Григор е картотекиран под №1, а преподавател е неговият баща и първи треньор, извел го до големия световен тенис Митко Димитров. Сред присъстващите е бил и кметът Добри Беливанов, който категорично заявил, че е редно кортовете, от които е тръгнал Димитров, да носят неговото име. Предложението ще бъде обсъдено в комисия.", "date": "2017.11.26", "title": "БИСЕРИ! В Хасково се поздравяват с „Григорд съм!”"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%82%D0%BE%D0%BF-%D1%81%D0%B5%D0%B8%D0%B7%D0%BC%D0%BE%D0%BB%D0%BE%D0%B3%D1%8A%D1%82-%D0%BF%D1%80%D0%BE%D1%84-%D0%B1%D0%BE%D1%82%D0%B5%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BA%D1%80%D0%B0%D0%B9-%D0%BA%D0%BB-news707773.html", "text": "И това земетресение е от т.нар. старопланински. Не са от най-активните сеизмични зони на територията на страната. Това заяви пред агенция ПИК топ сеизмологът проф. Емил Ботев във връзка със силния трус, разлюлял Централна Стара планина. \"Земетресението е в района на Клисура и Копривщица. Най-силно е усетено в тези градове, но също и в Хисаря и дори към Пловдив. Магнитудът му е горе-доло колкото това, което стана преди две седмици северно от София - в района на Своге\", обясни той. \"Очакваме да няма сериозни последствия, да няма по-продължителна поредица от вторични трусове или афтършоци, каквито се наблюдават в активните сеизмично зони, както беше в Пернишко\", коментира проф. Ботев. \"За час и половина след земетресението няма нито един афтършок. Но и да ги има, те трябва да са по-слаби\", добави сеизмологът. \"Не очакваме развитие на този процес. Иначе земетресението е със средна дълбочина - около 15 километра. Максимален мангитуд е 4.2, а средно 4.1 по Рихтер. Не е толкова забележимо. Има главно въздействие върху хората, по-сериозно повреди или въздействия върху инфраструктурата не очакваме. За да има такива, земетресението трябва да е поне с магнитуд от 5,5-6.0 по Рихтер, за да отиде към категорията силни. Ситуацията не е опасна\", заключи той.", "date": "2017.11.26", "title": "ЕКСКЛУЗИВНО! Топ сеизмологът проф. Ботев с горещ коментар пред ПИК за земетресението край Клисура"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BA%D0%BB%D0%B8%D1%81%D1%83%D1%80%D0%B0-%D0%B3%D0%B5%D0%BD%D0%BA%D0%B0-%D1%82%D0%BE%D0%B4%D0%BE%D1%80%D0%BE%D0%B2%D0%B0-%D1%85%D0%BE%D1%80%D0%B0%D1%82%D0%B0-%D1%81%D0%B0-%D0%B8%D0%B7%D0%BF%D0%BB%D0%B0%D1%88%D0%B5%D0%BD%D0%B8-%D0%B8-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BD%D0%BE-%D0%BF-news707774.html", "text": "Няма паника сред хората след земетресението, коментира кметът на Клисура Генка Тодорова, във връзка с регистрираното тази вечер земетресение край града. „Няма подадени сигнали за пострадали хора и разрушения“, увери Тодорова. По думите и трусът е бил усетен в населеното място, което е накарало доста от хората да излязат от домовете си. „Самата аз бях вкъщи. Изпод земята започна бучене и в рамките на няколко секунди се разтресе земята“, разказа кметът на Клисура. „Хората са изплашени и притеснени, но за паника не можем да говорим“, допълни още тя, цитирана от Фокус.", "date": "2017.11.26", "title": "Кметът на Клисура Генка Тодорова: Хората са изплашени и притеснени след земетресението, но паника няма"}
{"url": "http://pik.bg/%D1%80%D0%B0%D0%B7%D1%85%D0%B8%D1%89%D0%B5%D0%BD%D0%B8%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%B8%D0%B7%D1%85%D0%B2%D1%8A%D1%80%D0%BB%D1%8F%D1%82-%D1%85%D1%80%D0%B0%D0%BD%D0%B8-%D0%B7%D0%B0-%D0%BC%D0%B8%D0%BB%D0%B8%D0%B0%D1%80%D0%B4%D0%B8-%D0%B4%D0%BE%D0%BB%D0%B0%D1%80%D0%B8-%D0%B3%D0%BE%D0%B4%D0%B8%D1%88%D0%BD%D0%BE-news707751.html", "text": "Американците изхвърлят хранителни продукти за сумата от 165 млрд. долара всяка година. Това се казва в изводите на съвместно изследване на Харвардския университет и Съвета за защита на природните ресурси на САЩ. В натурално изражение в САЩ се изхвърлят около 72,5 млн. тона продукти и хранителни отпадъци, пише MarketWatch, цитиран от \"Фокус\". Според експерти, това е свързано с липсата на разбираема маркировка за срока на годност върху продукцията. Много от етикетите на стоките съдържат маркировка за срока, до който търговците трябва да продадат продукта, заедно с тази, която бележи срока на годност. Според изследването, над 80% от американците изхвърлят годна за консумация храна заради объркване в разчитането на етикета.", "date": "2017.11.26", "title": "РАЗХИЩЕНИЕ! Американците изхвърлят храни за милиарди долари годишно"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%B3%D0%BE%D0%BB%D1%8F%D0%BC%D0%B0-%D1%80%D0%B0%D1%81%D1%82%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D0%B8%D1%80%D0%B0%D0%BD-news707738.html", "text": "AFP Броят на жертвите от земетресението в Иран достигна до 483 души, след като част от пострадалите по време на природното бедствие са загинали от раните си, предава , като се позовава на данни от държавната информационна агенция на Иран. Агенцията припомня, че земетресение с магнитуд от 7.3 по скалата на Рихтер удари Иран и част от Ирак в нощна на 12 срещу 13 ноември, като в резултат, Техеран съобщи за 436 загинали и повече от 12 хил. ранени, съобщава \"Фокус\".", "date": "2017.11.26", "title": "Трагедията е голяма! Расте броят на жертвите след земетресението в Иран"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%B2-%D0%BF%D0%B0%D0%BD%D0%B4%D0%B8%D0%B7%D0%B0-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B5-%D0%B8%D0%B7%D0%B4%D1%8A%D1%85%D0%BD%D0%B0%D0%BB-%D0%BF%D0%BB%D1%8E%D0%B5%D0%B9%D0%BA%D0%B8-%D0%BA%D1%80%D1%8A%D0%B2-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D0%B4%D0%B8%D0%B3-news707673.html", "text": "Осъденият Джават, който излежава присъдата си в затвора в Стара Загора, е починал, плюейки кръв! Полицията в града е била веднага вдигната на крак за инцидента! Според затворници Джават, който е вкаран в зандана за кражба, е повръщал кръв през целия ден. Повикана е линейка, но осъденият не е бил откаран в лечебно заведение. Каква е причината за това, явно ще е въпрос на разследване. Няколко часа след прегледа Джават починал. Според наша информация заради смъртта на Джават стотиците роми, търпящи присъди в старозагорския затвор, смятат да пуснат обща жалба за подобряване на медицинското обслужване в пандиза.", "date": "2017.11.26", "title": "ИЗВЪНРЕДНО В ПИК! Затворник в пандиза в Стара Загора е издъхнал, плюейки кръв! Полицията вдигната на крак! (СНИМКА)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D0%B8%D1%82%D0%B5-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BE%D0%B1%D1%8F%D0%B2%D0%B5%D0%BD-%D0%B5-%D0%BE%D1%80%D0%B0%D0%BD%D0%B6%D0%B5%D0%B2-%D0%BA%D0%BE%D0%B4-%D0%B2-17-%D0%BE%D0%B1%D0%BB%D0%B0%D1%81%D1%82%D0%B8-news707737.html", "text": "Значителни валежи от дъжд и от сняг. Ще се трупа снежна покривка. Още в нощните часове, първо в западните райони ще завали дъжд. В сила за понеделник са предупреждения от първа и втора степен за значителни валежи. В Западна и Централна България дъждът ще започне да преминава в сняг към обяд, като ще се трупа снежна покривка с дебелина от 5 до 20 см. Оранжев код за валежи от дъжд и сняг е обявен в 17 области на страната, информират от Националния институт по метеорология и хидрология към БАН. е в сила оранжев код. Там ще вали сняг и ще се образува снежна покривка. Количество на валежа ще бъде 20-30 л/кв. м., а снежна покривка - 10-20 см. В Монтана, Враца, Плевен и Велико Търново ще има значителни валежи от дъжд, които ще преминават в сняг, а кодът е оранжев. Прогнозните количества са 20-30 л/кв. м. Ще се образува и снежна покривка. В Пазарджик кодът също е оранжев заради интензивни валежи, които отново ще преминат в сняг. Количества ще бъдат между 20-35 л/кв. м. В повечето райони ще се образува снежна покривка с дебелина от 5 до 20 см. Оранжев код е в сила и за , където ще има значителни валежи, предимно от дъжд, а количества ще бъдат между 20-40 л/кв. м. В Благоевград ще има интензивни валежи, които в по-голямата част на областта ще преминат в сняг. Там кодът отново е оранжев, а количества на валежа ще бъдат 20-35 л/кв. м. С изключение на крайните южни райони ще се образува снежна покривка с дебелина от 5 до 20 см. e в сила оранжев код за интензивни валежи, които ще преминат в сняг. Количества ще бъдат 20-35 л/кв. м., а в повечето райони ще се образува снежна покривка с дебелина от 5 до 20 см. В Пловдивска област ще има значителни валежи от дъжд, в планините – от сняг. Кодът е оранжев, а количества на валежа 20-35 л/кв. м. На места ще се образува снежна покривка с дебелина 5-10 см. е обявен жълт код за валежи от дъжд с прогнозни количества от 10-20 л/кв. м.В южните планински райони на областта дъждът ще премине в сняг и ще се образува снежна покривка. За Русе, Търговище, Разград, Шумен, Сливен, Ямбол, Бургас и Варна е в сила жълт код за обилни валежи от дъжд, а прогнозните количества са между 15 и 25 л/кв. м. Единствените области, в които не са обявени кодове за опасни метеорологични явления са Силистра и Добрич.", "date": "2017.11.26", "title": "ВНИМАНИЕ! Снеговалежите започват, обявен е оранжев код в 17 области"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%B7%D0%B0%D0%BF%D0%BE%D1%80%D0%B8%D1%82%D0%B5-%D0%B4%D0%BE-%D1%80%D0%B0%D0%B7%D0%BC%D0%B5%D1%80%D0%B0-%D0%BD%D0%B0-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-news707728.html", "text": "Край на запорите до размера на минималната работна заплата. Промените вече са в сила и засягат над 2 милиона българи, които получават пенсии, майчинство или доходи под 460 лева. Според новите правила, частните съдебни изпълнители няма да имат право да блокират тези социални помощи, а банките трябва да следят за това. Длъжниците, които получават над минималната заплата ще се разделят с % от доходите си, в зависимост от това дали имат деца, за които да се грижат. Според промените отпада и така нареченото „анонимно известяване”, пояснява Нова телевизия. Вече ще се правят по три опита да се намерят длъжниците - два пъти в делничен ден и веднъж в почивен.", "date": "2017.11.26", "title": "Забраняват запорите до размера на минималната работна заплата"}
{"url": "http://pik.bg/%D1%81%D0%BB%D0%B0%D0%B4%D0%BA%D0%B0-%D1%81%D0%B4%D0%B5%D0%BB%D0%BA%D0%B0-%D0%BC%D0%B0%D1%80%D0%B3%D0%B8%D0%BD%D0%B8%D1%82%D0%B5-%D0%B8%D0%B7%D0%BA%D1%83%D0%BF%D0%B8%D0%BB%D0%B8-%D0%B1%D0%B8%D0%B7%D0%BD%D0%B5%D1%81%D0%B0-%D0%BD%D0%B0-%D0%BA%D1%80%D0%B8%D1%81%D0%BA%D0%BE-%D0%B7%D0%B0-3-%D0%BB%D0%B5%D0%B2%D0%B0-news707205.html", "text": "Без много шум Криско е продал бизнеса си с дюнери на близък до босовете на СИК, сочат документи в Търговския регистър. Така опитите на певеца да пробие в хранителния бизнес приключват безславно и то срещу цена от няколко лева. Бизнесът на Криско започва в края на 2015 г. с регистрация на фирмата \"ФТС Фуудс“. В нея Криско е съдружник с двама свои авери. След анализ на пазара тримата се насочват към доставка на храни по домовете. От документите става ясно, че те се готвят да приготвят храната в собствена кухня. По думите на Криско имали намерение да развият мащабен бизнес. Използвайки славата си на певец той планирал да пусне собствена марка пица и дюнер. Година и половина по-късно устремът на новоизлюпения хранителен бос рязко секва. Той продава акциите си във фирмата за 3 лева на досегашния му съдружник Кристиян Белчев. Същият от години е свързван с бизнес обръча на братя Маргини. Запознати твърдят, че той е избран от бившите босове на СИК за лице на легалния им бизнес, твърди ежедневник.", "date": "2017.11.26", "title": "СЛАДКА СДЕЛКА! Маргините изкупили бизнеса на Криско за 3 лева"}
{"url": "http://pik.bg/%D0%B5%D1%81-%D1%81-%D0%BE%D1%81%D1%82%D1%80%D0%B0-%D0%BA%D1%80%D0%B8%D1%82%D0%B8%D0%BA%D0%B0-%D0%BA%D1%8A%D0%BC-%D1%80%D1%83%D1%81%D0%B8%D1%8F-news707739.html", "text": "Европейският съюз отправи критики към Русия заради влезлия в сила закон, според който чуждестранни медии, работещи в Русия, ще може да бъдат регистрирани като \"чуждестранни агенти\", предадоха ТАСС и АФП. В разпространено днес изявление на дипломатическата служба на ЕС се посочва, че законът е в противоречие с ангажиментите на Русия да спазва правата на човека. \"Това е нова заплаха за свободата и независимостта на медиите и достъпа до информация, както и пореден опит за стесняване на пространството за независимите гласове в Русия\", заявява външнполитическата служба на съюза. Законът, остро критикуван също от \"Хюман райтс уоч\" и \"Амнести интернешънъл\", задължава засегнатите от него медии да дават пред властите отчет за финансовото си състояние и да декларират в продуктите си, че са \"чуждестранни агенти\". Според руски закон от 2012 г. тези изисквания важаха досега за неправителствените организации, но сега се отнасят и за медии. Нарушителите подлежат на санкции. В изявлението си Европейската служба за външни отношения припомня, че позицията на ЕС за руския закон за чуждестранните агенти е изразена ясно и отдавна - той \"засилва ограниченията върху упражняването на фундаменталните свободи в Русия, поглъща малкия ресурс на неправителствените организации и потиска независимото гражданско общество в страната\". Подписаният вчера от президента Владимир Путин закон е в отговор на изискване на министерството на правосъдието на САЩ към американския клон на тв канал \"Раша тудей\" (\"Русия днес\") да се регистрира като \"чуждестранен агент\", отбелязват агенциите. Европейският съюз отправи критики към Русия заради влезлия в сила закон, според който чуждестранни медии, работещи в Русия, ще може да бъдат регистрирани като \"чуждестранни агенти\", предадоха ТАСС и АФП. В разпространено днес изявление на дипломатическата служба на ЕС се посочва, че законът е в противоречие с ангажиментите на Русия да спазва правата на човека. \"Това е нова заплаха за свободата и независимостта на медиите и достъпа до информация, както и пореден опит за стесняване на пространството за независимите гласове в Русия\", заявява външнполитическата служба на съюза. Законът, остро критикуван също от \"Хюман райтс уоч\" и \"Амнести интернешънъл\", задължава засегнатите от него медии да дават пред властите отчет за финансовото си състояние и да декларират в продуктите си, че са \"чуждестранни агенти\". Според руски закон от 2012 г. тези изисквания важаха досега за неправителствените организации, но сега се отнасят и за медии. Нарушителите подлежат на санкции. В изявлението си Европейската служба за външни отношения припомня, че позицията на ЕС за руския закон за чуждестранните агенти е изразена ясно и отдавна - той \"засилва ограниченията върху упражняването на фундаменталните свободи в Русия, поглъща малкия ресурс на неправителствените организации и потиска независимото гражданско общество в страната\". Подписаният вчера от президента Владимир Путин закон е в отговор на изискване на министерството на правосъдието на САЩ към американския клон на тв канал \"Раша тудей\" (\"Русия днес\") да се регистрира като \"чуждестранен агент\", отбелязват агенциите. Европейският съюз отправи критики към Русия заради влезлия в сила закон, според който чуждестранни медии, работещи в Русия, ще може да бъдат регистрирани като \"чуждестранни агенти\", предадоха ТАСС и АФП. В разпространено днес изявление на дипломатическата служба на ЕС се посочва, че законът е в противоречие с ангажиментите на Русия да спазва правата на човека. \"Това е нова заплаха за свободата и независимостта на медиите и достъпа до информация, както и пореден опит за стесняване на пространството за независимите гласове в Русия\", заявява външнполитическата служба на съюза. Законът, остро критикуван също от \"Хюман райтс уоч\" и \"Амнести интернешънъл\", задължава засегнатите от него медии да дават пред властите отчет за финансовото си състояние и да декларират в продуктите си, че са \"чуждестранни агенти\". Според руски закон от 2012 г. тези изисквания важаха досега за неправителствените организации, но сега се отнасят и за медии. Нарушителите подлежат на санкции. В изявлението си Европейската служба за външни отношения припомня, че позицията на ЕС за руския закон за чуждестранните агенти е изразена ясно и отдавна - той \"засилва ограниченията върху упражняването на фундаменталните свободи в Русия, поглъща малкия ресурс на неправителствените организации и потиска независимото гражданско общество в страната\". Подписаният вчера от президента Владимир Путин закон е в отговор на изискване на министерството на правосъдието на САЩ към американския клон на тв канал \"Раша тудей\" (\"Русия днес\") да се регистрира като \"чуждестранен агент\", отбелязват агенциите.", "date": "2017.11.26", "title": "ЕС с остра критика към Русия "}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B2-%D0%B4%D0%BE%D0%BB%D0%B8%D0%BD%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82%D1%82%D0%B0-%D0%B4%D0%BE%D0%B6%D0%B8%D0%B2%D1%8F%D0%B2%D0%B0%D1%82-120-%D0%B3%D0%BE%D0%B4%D0%B8%D0%BD%D0%B8-news707253.html", "text": "Долината на реката Хунза се намира на границата между Индия и Пакистан; наричат я още “реката на младостта”. Местните жители от племето хунза живеят по 110-120 години. Те почти не боледуват и изглеждат млади. Изследователите още си бият главите над тяхното дълголетие. Външно хунзитите много приличат на европейците. Според една легенда миниатюрната държава била заложена от воините на Александър Македонски по времето на неговия поход до Индия – през 334 г. пр.н.е. Хунзитската държава се намира в точката, наречена “мястото на планинската среща”, където се срещат трите най-високи планински системи в света – Хималаите, Хиндукуш и Каракорум. Днес Хунза се управлява от пакистанското Министерство на делата на Кашмир и Северните територии. Една от забележителностите на Хунза е ледникът, който като широка студена река се спуска в долината. Хунзитите говорят на езика бурушасхи, който няма сходство с нито един познат на света друг език. Но местните хора знаят също урду и английски. Хунзитите изповядват исмаилитската религия – едно от тайнствените и мистични направления в исляма. Хунзитите се къпят в ледена вода при минус 15-градусов студ, до сто години играят подвижни игри, 40-годишните жени изглеждат като девойки и до 60 години запазват стройността и изяществото на фигурите си, а на 65 години дори раждат деца. През лятото хунзитите се хранят с пресни плодове и зеленчуци, през зимата – с изсушени на слънце кайсии, кълнове и овче сирене. Учени установиха, че този народ не боледува от онкологични заболявания. Според тях причината за този феномен е, че той употребява кайсиеви ядки, които са богати на противораковия витамин В17. Интересен факт е, че по времето на “гладната пролет” – периода, когато плодовете още не са узрели, който продължава 2-4 месеца, те почти нищо не ядат и само два пъти на ден пият напитка от изсушени кайсии. Този пост е издигнат в култ и строго се спазва. Шотландският лекар МакКарисън, който първ описал Щастливата долина, подчертава, че хунзитите употребяват много ниски дози белтъчини. Средната калоричност на храната им е 1933 калории и тя включва 50 грама белтъчини, 36 грама мазнини и 365 грама въглехидрати. В книгата си “Хунза – народът, който не познава болести” Р. Бирхер подчертава следните достойнства в храненето на хунзитите: То е преди всичко вегетарианско; Употребяват много пресни продукти; В ежедневното им меню преобладават зеленчуците и плодовете; Продуктите са естествени без химизация, приготвени със запазване на всичките съдържащи се в тях биологично ценни вещества; Алкохол и сладкиши употребяват много рядко; Употребяват сол умерено; Употребяват продукти, които са отгледани в тяхната родина.", "date": "2017.11.26", "title": "НЕВЕРОЯТНО! В Долината на младостта доживяват 120 години"}
{"url": "http://pik.bg/%D0%BA%D0%B0%D0%BF%D0%B8%D1%82%D0%B0%D0%BD%D1%8A%D1%82-%D0%BD%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%BD%D0%B0%D0%BF%D0%BB%D1%8E%D1%82-%D0%BE%D1%82-%D1%84%D0%B5%D0%BD-%D0%BD%D0%B0-%D1%81%D0%BC%D1%8A%D1%80%D1%84%D0%BE%D0%B2%D0%B5%D1%82%D0%B5-news707777.html", "text": "Защитникът на ЦСКА-София Божидар Чорбаджийски е бил наплют и изблъскан от фенове на Локомотив (Пловдив), които нахлуха на пистата на стадиона в 42-ата минута на мача, спечелен от \"червените\" с 1:0. \"Освен капитана, ултрасите от агитката на домакините са удряли и блъскали хора от щаба ни\", написаха “червените” на клубния си сайт cska.bg.", "date": "2017.11.26", "title": "Капитанът на ЦСКА-София наплют от фен на \"смърфовете\""}
{"url": "http://pik.bg/%D0%B2%D1%8A%D0%BF%D1%80%D0%B5%D0%BA%D0%B8-%D1%84%D0%B0%D0%BC%D0%BE%D0%B7%D0%BD%D0%B8%D1%8F-%D0%B3%D0%BE%D1%84%D0%B5%D0%BD-%D1%84%D1%80%D0%B0%D0%BD%D1%86%D0%B8%D1%8F-%D0%B3%D1%80%D0%B0%D0%B1%D0%BD%D0%B0-10-%D0%B0-%D0%BA%D1%83%D0%BF%D0%B0-%D0%B4%D0%B5%D0%B9%D0%B2%D0%B8%D1%81-news707775.html", "text": "Така Франция се изравни с Великобритания на трето място във вечната класация по титли от “Купа Дейвис”, като само Австралия (28) и САЩ (32) имат повече, предава Спортал. Белгия пък остава без успех в турнира в историята си и загуби трети финал, въпреки изумителните усилия на въздесъщия Гофен. Франция спечели 10-а “Купа Дейвис” в историята си след драматичен финал срещу Белгия и краен резултат 3:2 победи. След като по-рано през деня Давид Гофен бе записал поредния си впечатляващ мач и бе сразил Жо-Вилфред Цонга, то триумфът трябваше да бъде определен в решителен пети двубой. В него 18-ият в световната ранглиста Люка Пуй се саморазправи със 76-ия в света Стив Дарсес с 6:3, 6:1, 6:0 за само 1 час и 34 минути. Пуй не даде никакъв шанс на своя съперник. Той завърши мача със 7 аса, 7 пробива и 26 печеливши удара. Това е първа титла за Франция след 2001 година насам и 10-а в историята. \"Петлите\" загубиха финалите през 2002, 2010 и 2014 година.", "date": "2017.11.26", "title": "Въпреки фамозния Гофен, Франция грабна 10-а \"Купа Дейвис\""}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%BA%D0%B0%D0%BA%D1%8A%D0%B2-%D1%82%D0%B8%D0%BF-%D1%87%D0%BE%D0%B2%D0%B5%D0%BA-%D1%81%D1%82%D0%B5-%D1%81%D0%BF%D0%BE%D1%80%D0%B5%D0%B4-%D0%BF%D0%B8%D1%8F%D0%BD%D1%81%D1%82%D0%B2%D0%BE%D1%82%D0%BE-news707293.html", "text": "Учени от университета в Мисури разделиха пияните хора на четири типажа, според пиянството им и начина, по който се променя тяхната личност, пише в. \"Метро\". Екипът направил изследвания с 374 студенти в нетрезво състояние. Тези, които попаднали в категорията \"Хемингуей\", били способни да консумират голямо количество алкохол, „без да ги хване“ и да предизвика големи промени в личностното им поведение. Те не представляват заплаха за тях и за околните, дори когато прекалят с пиенето. Но същото не може да се каже за хората, които попадат в категорията \"Доктор Хайд\". Тя е кръстена на романа \"Странният случай с д-р Джекил и мистър Хайд\". В него главният герой е нормален човек, който се превръща в чудовище. Пияните от този вид могат да наранят себе си в пияно състояние и се превръщат в истински кошмар за околните. В коренен контраст са представителите на черпещото се братство, категоризирани в раздела \"Мери Попинс\". Те стават весели и любвеобилни, мислят позитивно и не са способни да наранят никого в нетрезво състояние. В четвъртата категория \"Смахнатият професор\" по едноименния филм с Еди Мърфи са включени подпийналите, които се впускат във флиртове. Те показват огромни разлики между трезвото си състояние и това след консумация на алкохол. При все това те не са склонни към наранявания.", "date": "2017.11.26", "title": "УНИКУМ! Какъв тип човек сте според пиянството"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%BA%D0%BB%D0%B8%D1%81%D1%83%D1%80%D0%B0-%D1%83%D1%81%D0%B5%D1%82%D0%B8-%D1%81%D0%B5-%D0%B8-%D0%B2-%D1%81%D0%BE%D1%84%D0%B8%D1%8F-%D0%B8-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D0%B3-news707767.html", "text": "Земетресение с 4.1 по Рихтер беше регистрирано тази вечер в Стара планина, на север от гр. Клисура. За това съобщи Националният институт по геодезия към БАН. Според Европейския сеизмологичен център трусът е със сила 4.2 по Рихтер. Няма данни за пострадали и разрушения. Читатели на агенция ПИК съобщават, че трусът се е усетил силно и в градовете Ловеч, Пловдив, Сопот, Карлово и Стара Загора. Почувствано е и в някои райони в София. Огнището е на дълбочина 17 километра. Епицентърът е на 54 км от Ловеч, на 6 км от Клисура и на 87 км от София. Потребители съобщават във фейсбук, че трусът е усетен леко и в Пещера и Панагюрище. Няма обаче данни за пострадали и всички очевидци пишат, че земята се е разтресла съвсем леко.", "date": "2017.11.26", "title": "ИЗВЪНРЕДНО В ПИК! Силно земетресение разлюля Клисура. Усети се и в София и Пловдив (ОБНОВЕНА/ГРАФИКИ)"}
{"url": "http://pik.bg/%D1%83%D0%B6%D0%B0%D1%81-%D1%81%D0%BC%D1%8A%D1%80%D1%82-%D0%B2-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%B4%D0%BE%D0%BA%D0%B0%D1%80%D0%B0%D0%BB%D0%B0-%D0%BF%D0%B0%D0%BD%D0%B8%D0%BA-%D0%B0%D1%82%D0%B0%D0%BA%D0%B8%D1%82%D0%B5-%D0%BD%D0%B0-%D0%B4%D0%B5%D0%B1%D0%BE%D1%80%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D1%81%D0%B5-%D0%BF%D1%80%D0%BE%D0%BF%D0%B8%D0%BB%D0%B0-%D1%81%D0%BB%D0%B5%D0%B4-%D0%B7%D0%B0%D0%B3%D1%83%D0%B1%D0%B0%D1%82-news707215.html", "text": "Фолк певицата Дебора, която бе пребита от неизвестни лица часове след изгонването й от \"Биг Брадър\", разкри голяма семейна трагедия, която е отключила паника атаките й и я е тласнала към алкохола. \"Всичко започна, когато баща ми почина. Бях само на десет години\", призна 26-годишната изпълнителка в \"На кафе\". Припомняме ви, че в четвъртък видинчанката се появи насинена в студиото на Гала и във видимо нестабилно състояние. Стана ясно, че певицата е станала за пореден път жертва на насилие вечерта преди участието си в женското предаване. Въпреки това обаче участието й не бе отложено, тъй като според екипа на Гала тя самата настояла за това. След първоначалната истерия, с която Дебора шашна екипа и зрителите, тя довърши интервюто си вече успокоена, не може да се отрече - със съдействието на водещата и най-вече на един от коментаторите, главния редактор на \"Хелоу\" Станислав Дочев. След загубата на баща й, Дебора започнала да получава паник атаки, които продължавали години наред. Вече в по-зряла възраст посегнала към алкохола. \"Една година бях алкохоличка - сутрин ставах, повръщах,  после продължавах да пия\", призна певицата. Тя добави, че е влязла в \"Биг Брадър\" с надеждата да избяга, макар и временно, от бившия си приятел, който я използваше като боксова круша. Певицата развенча слуха, че е правила секс с рапъра Дий в Къщата. \"Само малко се понатискахме. Дий не ми харесва. Но виж, Динко, е мой тип\", обясни изпълнителката.", "date": "2017.11.26", "title": "УЖАС! Смърт в семейството докарала паник атаките на Дебора! Певицата се пропила след загубата на..."}
{"url": "http://pik.bg/%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D1%81%D0%B5-%D0%B3%D0%BE%D1%82%D0%B2%D0%B8-%D0%B4%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%B1%D1%80%D0%B5%D0%BA%D0%B7%D0%B8%D1%82-news707745.html", "text": "Фил Хоган, европейски комисар за земеделието и развитието на селските райони, заяви, че Великобритания, или поне Северна Ирландия, трябва да остане в единния пазар и митническия съюз, за да бъде избегнат вариантът за поява на физическа граница между двете Ирландии. „Ако Обединеното кралство или Северна Ирландия остане в европейския митнически съюз, или което е по-добре - в единния пазар, няма да има проблем с границата“, каза той в публикувано днес интервю за британския в. \"Обзървър\". Британският премиер Тереза Мей заяви, че след Брекзит Лондон ще излезе от единния пазар и митническия съюз. Дъблин иска писмени гаранции, че между Република Ирландия и Северна Ирландия няма да има физическа граница. Ирландският европейски комисар Фил Хоган заяви, че Дълбин ще продължи с твърдия си подход и няма да се откаже, както се закани, да наложи вето на преговорите за търговските отношения след Брекзит. Това ще стане, ако Великобритания не даде гаранции за статута на границата между Северна Ирландия и Република Ирландия, предаде Ройтерс.", "date": "2017.11.26", "title": "Ирландия се готви да блокира Брекзит"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D1%80%D1%83%D1%82%D0%B0%D0%BB%D0%BD%D0%B8-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D1%8F-%D0%B3%D1%80%D0%BE%D0%B7%D1%8F%D1%82-%D0%BB%D0%BE%D0%BA%D0%BE-%D0%B8-%D1%86%D1%81%D0%BA%D0%B0-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%BB%D0%B0%D1%83%D1%82%D0%B0-%D0%B8-%D0%B0%D1%80%D0%BC%D0%B8%D1%8F%D1%82%D0%B0-%D0%B4%D0%BE-2018-%D0%B0-%D0%B4%D0%BE%D0%BA%D1%83%D0%BC%D0%B5-news707757.html", "text": "Ужасяващи наказания надвиснаха над Локо Пловдив и ЦСКА след ексцесиите на стадиона в парк \"Лаута\". Според дисциплинарния правилник на БФС и двата клуба ще бъдат наказани заради масовото нахлуване и сбиване на фенове на пистата, показва проверка на \"7 дни футбол\". Това действие на феновете, което бе провокирано от агитката на домакините, според старши-комисар Илков, ще коства и на двата клуба лишаване от домакинство минимум за по един мач. В 19-ия кръг на Локо гостува Верея, а ЦСКА трябва да  приеме Септември в четвъртък. Сигурното е, че тези два мача ще се изиграят на стадиони различни от \"Локомотив\" в Пловдив и \"Българска армия\" в София. Нахлуването на привържениците е \"с последствия\" и това определя и сериозна финансова глоба. По-лошото за Локо и ЦСКА е, че може да играят на стадионите си чак през 2018 година. Това зависи изцяло от описаното в доклада на делегата. Ако той е видял нанасяне на удари по полицаите, които влетяха да прекратяват мелето, двата клуба като допълнение на сигурният 1 мач далеч от дома може да получат и допълнителна максимална санкция от още 4 мача, гарнирана с нова финансова глоба.", "date": "2017.11.26", "title": "ИЗВЪНРЕДНО! Брутални наказания грозят Локо и ЦСКА! Затварят \"Лаута\" и \"Армията\" до 2018-а? (ДОКУМЕНТИ)"}
{"url": "http://pik.bg/%D1%81-%D1%82%D0%B5%D0%B7%D0%B8-%D1%82%D1%80%D0%B8-%D1%82%D1%80%D0%B8%D0%BA%D0%B0-%D1%89%D0%B5-%D0%B8%D0%BC%D0%B0%D1%82%D0%B5-%D0%BF%D0%BE%D0%B2%D0%B5%D1%87%D0%B5-%D0%B2%D1%80%D0%B5%D0%BC%D0%B5-news707719.html", "text": "Независимо какви усилия полагаме, накрая все се оказва, че нямаме достатъчно време, за да изпълним всичко, което искаме. Това ни обърква и пренатоварва. Натрупва се огромно напрежение, което е причина за паник атаки и ненужен стрес. Ако имате шанса да прочетете книгата The Art of Stopping Time: Practical Mindfulness For Busy People, ще се снабдите с лесен и ефективен метод за управление на часовете през деня. Книгата е дело на Педрам Шоджай, или Градския монах, доктор по ориенталска медицина. Продължете да четете и ще се запознаете с три „гонга“, с помощта на които ще имате повече време. Тази концепция може да не е нова за вас – тя започна да набира популярност чрез т.нар. 4-часова работна седмица. Струва си да отделите време за проверяване на пощата, съветва Педрам. Правете го обаче два пъти на ден – веднъж сутринта, за 30-60 минути, а след това през късния следобед. Педрам съветва още да водим коренспонденцията си възможно най-ясно, за да не се налагат допълнителни разяснения. Педрам предлага това с цел да се научите да делегирате някои ежедневни задачи. Така пестите ценно време. За да го направите, препоръчваме да записвате задачите, които успявате да отмяте. След това сложете звезда до всяка една от тях, която смятате, че бихте могли да възложите на друг. Всеки един от нас има хора в живота си, които са способни да изцеждат енергията и времето ни. Педрам съветва да се отървем от тях и да изградят независими отношения с тях. За да постигнете това, съставете списък на хората, с които прекарвате най-много време, включително роднини и приятели, колеги и т.н.", "date": "2017.11.26", "title": "С тези три трика ще имате повече време"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%B0%D1%89-%D0%B4%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D1%82-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81%D0%B8-%D1%81-%D0%BA%D1%8E%D1%80%D0%B4%D1%81%D0%BA%D0%B8%D1%82%D0%B5-%D0%BC%D0%B8%D0%BB%D0%B8%D1%86%D0%B8%D0%B8-%D0%B2-%D1%81%D0%B8%D1%80%D0%B8%D1%8F-news707724.html", "text": "Турция призова САЩ да прекратят сътрудничеството си с кюрдските отряди на „Силите за народна самоотбрана“ в Сирия, смятани от Анкара за разклонение на забранената в страната Кюрдска работническа партия. Това заяви премиерът на Турция Бинали Йълдъръм преди да отпътува за двудневно посещение във Великобритания, предаде Anadolu Agency. Турският премиер коментира обещанието на американския президент Доналд Тръмп пред турския президент Реджеп Тайип Ердоган, че ще спре да доставя оръжия на кюрдските милиции. „От самото начало твърди,, че решението на САЩ да се съюзят с кюрдите в борбата срещу „Ислямска държава“ е грешно, каза Йълдъръм и добави: „Нашият партньор и съюзник (в лицето на Вашингтон) винаги ни е уверявал, че са били принудени да вземат това решение. Сега, след като „Ислямска държава“ е изкоренена, задължението отпада“. Премиерът на Турция призова САЩ да прекратят „незабавно“ партньорството си с кюрдите и да се върнат към „истинските си съюзници“.", "date": "2017.11.26", "title": "Турция призова САЩ да прекратят сътрудничеството си с кюрдските милиции в Сирия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D0%B3%D0%B5%D1%80%D0%B1----news707752.html", "text": "Заместник-председателят на ГЕРБ Цветан Цветанов даде ексклузивно интервю пред ПИК TV минути, след като приключи 4-то Национално отчетно-изборно събрание на партията. Пред нашия репортер Ива Николова той коментира отминалия конгрес, стабилността на коалицията и декларацията срещу БСП. Ето какво каза Цветан Цветанов: Не си тръгваме от конгреса със самочувствие, а с много по-голяма отговорност. Защото когато постигаш определени успехи, когато партията управлява, тя носи отговорност, това не е привилегия. И затова всеки един конгрес, всяко едно изборно-отчетно събрание показва какви са реалните резултати, но трябва да заложим и какво ще правим занапред. А днес повече от всякога се нуждаем от стабилност, която е гарантирана от политическа партия ГЕРБ, която участва в днешното управление с министър-председател Бойко Борисов. И смятам, че с зареждането и с начина, по-който подходихме, искахме да покажем и тази иновативност - 3D Мапинг е нещо, което се използва за първи път от политически партии. Аз благодаря на всички млади и интелигентни хора, които има в ГЕРБ. На всички знаещи и можещи, които могат да поставят новите тенденции и всичко това, което може да направим заедно - с мъдростта, с опита, с младостта, с енергията и с женската сила, която имаме в ГЕРБ. Аз дадох много висока оценка на женската организация на ГЕРБ. През последните три месеца Ирена Соколова успя да обиколи цялата страна, да направи срещи с всичките женски организации. Най-важното е чрез тях можем да разширяваме както влиението на партията, така и да разширяваме европейските и семейните ценности. Защото семейните ценности могат да бъдат затвърдени чрез жените. Отговорността ни сплотява - отговорността за България, за европредседателството, за перспективата, за младите, за тези, които трябва да се върнат в страната ни. Ние сме загърбили всички тези различия, ако сме имали такива. Тук е много важно да отчетем това, което правят Обединени патриоти. В предишния мандат, когато бяхме с Реформаторския блок, Обединени патриоти тогава казаха, че ще ни подкрепят, защото това е най-доброто за България. Сега ние нямаше с кого друг да направим възможна коалиция, тя беше единствено възможна с Обединени патриоти въпреки различията. Премиерът припомни, че около месец преговаряхме, за да изчистим тези различия и да очертаем правилната посока. А тя е една - европейският път на България, стабилността, икономическият растеж, по-малкият дефицит, повече приходи в бюджета, за да можем да правим тези политики, които хората очакват от нас. С днешната декларация искаме да се спре с тази спекулация, че някога сме разговаряли да се прави коалиция между ГЕРБ и БСП. Никога не сме дискутирали подобна тема и затова трябваше да има политическо решение, за да се спре с всякакви спекулации, а БСП да си решава своите вътрешнопартийни проблеми.", "date": "2017.11.26", "title": "ЕКСКЛУЗИВНО В ПИК TV! Цветан Цветанов пред медията ни с първи думи след конгреса на ГЕРБ - за успехите на партията, стабилността на коалицията и декларацията срещу БСП"}
{"url": "http://pik.bg/%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%B7%D0%B0-%D0%BD%D1%83%D0%B4%D0%B8%D1%81%D1%82%D0%B8-%D1%86%D1%8A%D1%84%D0%BD%D0%B0-%D0%B2-%D0%BF%D0%B0%D1%80%D0%B8%D0%B6-news707284.html", "text": "В Париж бе открит първият във Франция „гол“ ресторант. На това място посетителите могат да обядват както майка ги е родила. Ресторантът носи „естественото“ име O'Naturel и се намира на улица „Дьо Гравел“. При влизането на гардероба се оставят всички дрехи. Едновременно в заведението могат да се съберат около 40 души, а средната цена за обяд е 26 паунда (около 30 евро) на човек. Салонът няма прозорци и отвън не се вижда нищо. Специално участие в откриването му има и Парижката асоциация на нудистите. Те смятат, че стартът на ексцентричния ресторант дори е закъснял, защото в Лондон подобен работи вече повече от година. Тамошните посетители споделят, че никога не са се чувствали по-удобно на вечеря. Преди да отвори официално врати, нудисткото заведение имаше над 46 хиляди резервации. И в Париж, и в Лондон сервитьорите също са полуголи, а телефони и други апарати с камери не се допускат вътре.", "date": "2017.11.26", "title": "Ресторант за нудисти цъфна в Париж"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D0%BE%D1%81%D1%8A%D0%B4%D0%B8-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%82%D0%B5-%D0%BC%D0%B5%D0%B4%D0%B8%D0%B8-%D0%B4%D0%B5%D0%B9%D1%81%D1%82%D0%B2%D0%B0%D1%89%D0%B8-%D0%B2-%D1%80%D1%83%D1%81%D0%B8%D1%8F-news707722.html", "text": "Европейският съюз разкритикува новият руския закон, класифициращ международни медийни организации, действащи в страната, като „чуждестранни агенти“, съобщава Франс Прес, цитирата от Фокус. От Брюксел са категорични, че този закон представлява  „заплаха за свободните и независими медии“. Както стана ясно, законът бе подписан от руския президент Владимир Путин. Той ще даде възможност на министерството на правосъдието да класифицира като „чуждестранен агент“ всяко представителство на международна медия в страната. „Законът противоречи на задълженията и ангажиментите на Русия по отношение на човешките права, а разширяването на обхвата му към чуждестранните медии поставя под заплаха свободата и независимостта на медиите и достъпа до информация“, се посочва в изявление на външнополитическата служба на ЕС. В него се добавя, че мерките са „поредният опит да се ограничи пространството за независимите гласове в Русия“.", "date": "2017.11.26", "title": "Реакция! Европейският съюз осъди закона за международните медии, действащи в Русия"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BD%D1%8F%D0%BA%D0%BE%D0%BB%D0%BA%D0%BE-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BD%D0%B0-27-%D0%BD%D0%BE%D0%B5%D0%BC%D0%B2%D1%80%D0%B8-news707665.html", "text": "„Софийска вода” временно ще прекъсне водоснабдяването в някои части на столицата на 27 ноември, съобщиха от пресцентъра на дружеството, цитирани от Фокус. се налага спиране на водоподаването от 10:00 до 16:00 часа на клиентите на „Софийска вода”, живеещи по ул. „Свето Преображение“, ул. „Бъднина“, ул. „Филип Аврамов“, бул. „Александър Малинов“ и ул. „Д-р Атанас Москов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: до магазин „Фантастико“. се налага спиране на водоподаването от 09:00 до 19:00 часа на клиентите на „Софийска вода”, живеещи в района на: - местност „Падинето“, вилна зона „Бяла нива“, вилна зона „Дебело Гуно“, ул. „Цар Иван Асен II“; - по ул. „Димитър Благоев“ от ул. „Тополите“ до ул. „Цар Иван Асен II“, ул. Грамада; - по ул. „Тополите“ от ул. „Димитър Благоев“ до края на улицата; - по ул. „Петров кладенец“ от № 10 до края на улицата, ул. „Лъката“, ул. „Ела“, ул. „Буката“, ул. 3, ул. 2, ул. „Люляк“; - по ул. „Държов дол“ от ул. „Лъката“ до ул. „Цар Иван Асен II“; - по ул. „Падинето“, ул. „Йованец“ с номера 2, 4, 6 и ул. „Дружба“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Падинето“ ъгъла с ул. „Люляк“. След възстановяване на водоснабдяването е възможно временно повишаване мътността на водата. , се налага спиране на водоподаването от 09:00 до 21:00 часа на клиентите на „Софийска вода”, живеещи в района на: - по бул. „Христо Ботев“от ул. „Петър Парчевич“ до ул. „Алабин“; - по ул. „Бистрица“ от ул. „Цар Самуил“ до бул. „Христо Ботев“; - по ул. „Цар Самуил“ от ул. „Иван Денкоглу“ до ул. „Солунска“; - по ул. „Иван Денкоглу“ от ул. „Цар Самуил“ до ул. „ Княз Борис I“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Бистрица“ ъгъла с ул. „Цар Самуил“. “ се налага спиране на водоподаването от 09:00 до 19:00 часа на клиентите на „Софийска вода”, живеещи по ул. „Васил Петлешков“ от ул. „Панайот Хитов“ до ул. „Ильо войвода“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Панайот Хитов“ ъгъла с ул. „Васил Петлешков“. се налага спиране на водоподаването от 10:00 до 16:00 часа на клиентите на „Софийска вода”, живеещи по ул. „Троян“ от ул. „Позитано“ до ул. „Коньовица“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Троян“ ъгъла с ул. „Позитано“. се налага спиране на водоподаването от 09:00 до 21:00 часа на клиентите на „Софийска вода”, живеещи по ул. „Карамфил“ от ул. Иван Багрянов“ до ул. „Маринковица“, ул. „Абанос“, ул. „Добри Божилов“, ул. „Найден Николов“, ул. „Острица“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Абанос“ ъгъла с ул. „Еровете“ и ул. „Карамфил ъгъла с ул. „Добри Божилов“.", "date": "2017.11.26", "title": "Важно! Няколко района на столицата остават без вода на 27 ноември"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D1%81%D0%BB%D0%B5%D0%B4-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D0%B3%D0%B5%D1%80%D0%B1-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%B5-%D0%BF%D0%BE-%D1%81%D1%82%D0%B0%D0%B1%D0%B8-news707732.html", "text": "„По никакъв начин нито един от нашите партньори не е изявил никакви претенции по отношение на участието на Обединени патриоти в състава на правителство. Нито когато то се съставяше, нито в настоящия момент, когато представителите на ДПС се опитват от доста време да повдигнат този въпрос на дневен ред в европейските институции.“ Това заяви евродепутатът Емил Радев пред камерата на ПИК TV по повод постоянните спекулации, че европейските ни партньори се противопоставят остро на Патриотите във властта. Радев е категоричен, че нито има такъв проблем. Той подчерта, че всъщност е точно обратното и всички европейски лидери дават за пример страната ни, за това как се опазва границата и държи в региона всичко да е стабилно. На въпрос как управлението с Патриотите върви по-добре от това с Реформаторския блок, Радев коментира, че основен проблем е взимането на решение при реформаторите. „Едно се правеше в България, друго се казваше пред нашите партньори в Брюксел. Тази политика да очерняш собствената си страна не мога да я приема по никакъв начин. Ние евродепутатите от България винаги сме се старали България да бъде приета в Шенген, където трябваше да бъдем отдавна. Опитваме се да махнем срамния и дисриминационен механизъм за сътрудничество и оценка по въпроса на правосъдието, защото той ни пречи страшно много за Шенген и чуждите инвестиции“, заяви още евродепутатът. Какво още каза Емил Радев и как коментира мониторинговия доклад вижте във видеото:", "date": "2017.11.26", "title": "ИЗВЪНРЕДНО В ПИК TV! Евродепутатът Емил Радев след конгреса на ГЕРБ: Управлението е по-стабилно с Патриотите, всички в Брюксел ги приемат"}
{"url": "http://pik.bg/%D0%BB%D1%8A%D1%87%D0%B5%D0%B7%D0%B0%D1%80-%D0%B8%D0%B2%D0%B0%D0%BD%D0%BE%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-tv-%D0%B7%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B3%D0%B5%D1%80%D0%B1-%D1%81%D1%80%D0%B5%D1%89%D1%83-%D0%B1%D1%81%D0%BF-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%BA%D0%B0%D0%B7%D0%B2%D0%B0%D0%B9-%D0%BD%D0%B8%D0%BA%D0%BE%D0%B3%D0%B0-%D0%B2%D0%B8%D0%B4%D0%B5%D0%BE-news707735.html", "text": "Нямам никакви притеснения и съмнения за стабилността на коалицията и европредседателството. Това заяви пред репортер на ПИК TV депутатът от ГЕРБ Лъчезар Иванов след края на 4-то Национално отчетно-изборно събрание на партията. \"Нашата политическа партия е сплотена и обединена. В момента трябва да мислим за това как в България обикновените хора да живеят по-добре и да получават по-високи доходи\", коментира той. \"Съвременната политика е да градиш и да оставяш след себе си, за да може тези, които дойдат след нас, да надграждат\", каза още Лъчезар Иванов. \"Декларацията срещу БСП е напълно необходима. Приехме я. По принцип в съвременната политика думата \"никога\" е абсурд. Животът върви напред. Виждате в Германия как г-жа Меркел направи невъзможна коалиция, дано направи отново. Животът ни предоставя предизвикателства, които трябва да приемем. Никога не казвай никога\", категоричен е Лъчезар Иванов.", "date": "2017.11.26", "title": "Лъчезар Иванов пред ПИК TV за декларацията на ГЕРБ срещу БСП: Никога не казвай никога (ВИДЕО)"}
{"url": "http://pik.bg/19-%D1%86%D0%B8%D0%B2%D0%B8%D0%BB%D0%BD%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%83%D0%B4%D0%B0%D1%80%D0%B8-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8-%D1%81%D0%B8%D0%BB%D0%B8-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0-news707712.html", "text": "19 цивилни са загинали при удари на сирийските правителствени сили в Източна Гута, предаде Франс Прес, цитирана от Фокус. От Агенцията отбелязват, че районът попада в т.нар. зона на деескалация, създадена съгласно споразумението, подписано между Русия, Иран и Турция. По данни на Сирийската обсерватория за човешки права, в неделя самолети на сирийската армия са нанесли удари по Месадра и Мадира, в резултат на което са загинали 17 мирни граждани. Други двама цивилни са загинали в резултат на артилерийски обстрел в Дума. Директорът на Обсерваторията Рами Абдел Рахман заяви, че броят на загиналите може да се увеличи, тъй като няколко от ранените са в критично състояние. Над 100 души са загинали при бомбардировки на сирийските правителствени сили в Източна Гута за последните две седмици. Районът, който е под контрола на силите на опозицията, се сблъсква с тежка хуманитарна криза заради обсадата на режима. Хуманитарният достъп там остава ограничен въпреки създаването на зони на деескалация. ООН по-рано определи Източна Гута като „епицентър на страданията“ в Сирия.", "date": "2017.11.26", "title": "19 цивилни са загинали при удари на сирийските правителствени сили в Източна Гута"}
{"url": "http://pik.bg/%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D0%B1%D1%81%D0%BF-%D1%89%D0%B5-%D1%81%D0%B5-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D0%B4%D0%B0%D0%B2%D0%B0-%D1%80%D0%B5%D1%88%D0%B5%D0%BD%D0%B8%D1%8F-news707707.html", "text": "пресцентъра на партията БСП ще поставя въпросите и актуалните проблеми на българското общество и ще се опитва да дава решения. Това заяви зам.-председателят на ПГ на „БСП за България“ Жельо Бойчев пред БНР, съобщиха от . Той подчерта, че по въпросите от национален интерес народните представители могат да намират съгласие, но опозицията ще реагира на часа на безобразията на властта. „Каквото и да стане в страната, ГЕРБ веднага скачат, че БСП е виновна. Но те управляват вече 9 години и в голяма степен носят отговорност в националната и местната власт“, допълни той. Като пример посочи програмата за саниране, където има много проблеми и БСП ги поставя от самото начало – когато е била гласувана, когато са били определяни средствата за нея на два пъти по 1 млрд. лв. „Искахме и разискване, и информация до къде е стигнала, какъв е нейният обхват и какво ще бъде нейното бъдеще. Поискахме сега анкетна комисия, защото 2 млрд. лв. са подписаните договори. Големият въпрос е как са изпълнявани тези договори, как са избирани фирмите и защо стана така, че тези пределни цени, с които стартира програмата, няколко пъти бяха намалявани, кой носи отговорност за това“, попита народният представител. Той обясни, че има разминаване между установяването на количеството и качеството на извършените строителни дейности. „Времето показа, че опасенията ни се оправдаха. Управляващите започнаха да правят нещо, без да знаят какво точно искат, каква цел гонят и стигнахме до тук. Програмата по същество е спряна – нови договори не се сключват. Най-вероятно ще бъдем свидетели на промени в условията, което ще постави хората в дискриминационни условия – едни ще са получили 100% финансиране, други – ще участват със средства, а трети – няма да получат нищо от програмата“, коментира Бойчев. „Няма как да се очаква, защото има европредседателство, БСП да е тихичка и да забрави за проблемите на страната. Ще подкрепим решенията за председателството, ще участваме конструктивно в разговорите“, категоричен е зам.-председателят на левицата. Според него това е огромен шанс за страната ни и БСП ще се включи с редица инициативи. „Но това не е параван и никой не може да прави каквото си иска в страната, защото смята, че опозицията няма да поставя въпроси“, заяви Бойчев. По повод приетото решение с пълно мнозинство в парламента, внесено от опозицията, с което се отказва България да признае вина по делото, водено от ЕК срещу страната ни, Жельо Бойчев коментира: „Това е добър пример за това, че можем да поставим интересите на страната на първо място и по важни въпроси да постигаме съгласие“. „Управляващите могат да подпишат решение за приватизацията на „Булгартранс газ“, но веднага ще им поискаме оставката“, каза още народният представител. По неговите думи за БСП контролът на държавата над националната газова инфраструктура е въпрос от национална сигурност и значение. „През нас се транзитират не малки обеми газ. С оглед на всички перспективи, за които сме се обединили, че искаме да развиваме, ако се изпусне контролът над газовото дружество, това е отказ от национален суверенитет“, подчерта той. Бойчев припомни, че БСП има ясна и последователна позиция за строежа на АЕЦ „Белене“. „Ще направим скоро инициатива в НС за отмяна на решението от 2012 г.“, допълни той. „Изключително неуместно решение е субсидията на извънпарламентарните партии да стане 1 лв., а на парламентарно представените да остане 11 лв. Не сме подкрепили това решение“, каза още Бойчев. Според него по този начин се търси служебни резултати и победа. „Така се разчиства теренът и се правят опити да се натиква конкуренцията в ъгъла. Няма да подкрепим такова решение“, категоричен е той. Бойчев е на мнение, че това е тема на голям дебат, а не в рамките на бюджета. „Трябва да се коментира законът за политическите партии, където бяха ограничени доста възможности за финансиране, което е европейската практика, за да е ясен източникът на финансиране и се позволи това да става чрез държавния бюджет. Вижда се, че има слабости в тази система, с оглед на отчитането на тези средства. Но за мен няма съмнение, че европейският модел е този, защото когато се отреже такъв тип финансиране и то не е публично, се намират винаги начини за непрозрачни средства“, каза още Жельо Бойчев.", "date": "2017.11.26", "title": "Жельо Бойчев: БСП ще се опитва да дава решения"}
{"url": "http://pik.bg/%D0%B4%D0%B8%D0%B0%D0%BB%D0%BE%D0%B3-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D1%81%D0%B0%D1%89-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%BD%D0%B8-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%86%D0%B8%D0%B8-%D0%BF%D0%BE-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-news707663.html", "text": "Русия и САЩ водят интензивни консултации по проблемите около Северна Корея на ниво външнополитически ведомства. Това заяви заместник-министърът на външните работи на Русия Игор Моргулов, цитиран от РИА Новости. Дипломатът е на посещение в Сеул. „Провеждаме постоянен диалог с американските колеги по тази тема (б.р ситуацията около КНДР). Контактите се водят по линия на Министерството на външните работи на Русия и Държавния департамент на САЩ“, коментира Моргулов. Той не уточни, кога може да се очаква провеждането на преговори между САЩ и Русия по този въпрос на най-високо ниво.", "date": "2017.11.26", "title": "Диалог! Външните министерства на Русия и САЩ провеждат интензивни консултации по проблемите около КНДР"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%83%D0%B4%D0%B0%D1%80%D0%B5%D0%BD%D0%B8%D1%8F-%D0%B8%D0%B3%D1%80%D0%B0%D1%87-%D0%BD%D0%B0-%D1%86%D1%81%D0%BA%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D1%82%D0%B8%D1%8F%D1%82-%D1%80%D0%B0%D1%84%D0%B0%D0%B5%D0%BB-%D0%B5-%D0%B2%D0%B8%D0%B4%D0%B5%D0%BE-news707761.html", "text": "Шокиращи действия се разиграха на мача Локомотив Пловдив - ЦСКА. Двубоят бе прекъснат за близо половин час, поради масово сбиване между фенове. \"Червените\" спечелиха срещата с 1:0, гол на Десподов, а на преден план обаче не излизат спортно-техническите достойнства на двубоя, а баталните сцени по време на разразилото се меле. В кадри, уловени от \"Пловдив дерби\" се вижда как ултрас, подкрепящ домакините, удря в гръб играч на ЦСКА. Футболистът е Рафаел Енрике. А от официалния сайт на \"червените\" уточняват, че играчът се чувства добре и не е получил травма след нападението срещу него. Така феновете на Енрике може да са спокойни за здравословното състояние на офанзивния футболист на \"армейците\".", "date": "2017.11.26", "title": "ИЗВЪНРЕДНО! Ето какво е състоянието на ударения играч на ЦСКА! Нападнатият Рафаел е...  (ВИДЕО)"}
{"url": "http://pik.bg/%D0%BF%D0%B5%D1%82-%D0%B4%D0%B5%D1%86%D0%B0-%D0%B8-%D0%B4%D0%B5%D1%81%D0%B5%D1%82-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B4%D0%B2%D0%B0-%D0%BC%D0%B8%D0%BA%D1%80%D0%BE%D0%B1%D1%83%D1%81%D0%B0-%D0%B2-%D0%B5%D0%BB%D0%B8%D1%81%D1%82%D0%B0-news707717.html", "text": "Пет деца и десет възрастни са пострадали при катастрофа между два микробуса в Елиста, съобщава РИА Новости, като се позовава на информация от свой източник от службите за извънредни ситуации в републиката. „На улица „Ленин“ в Елиста е станало пътно-транспортно произшествие с участието на маршрутка и частен микробус – посочва източникът на Агенцията. - При инцидента са пострадали общо 15 души, пет от които деца“. Обстоятелствата около пътно-транспортния инцидент се изясняват.", "date": "2017.11.26", "title": "Пет деца и десет възрастни са пострадали при катастрофа на два микробуса в Елиста"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D0%BB%D0%B5%D0%B4-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D0%B3%D0%B5%D1%80%D0%B1-%D0%B2%D0%B8%D0%B4%D0%B5%D0%BE-news707743.html", "text": "Имам усещане за екипност и за амбиция. Хората тук се познават много добре. От това произлизат амбицията и желанието да не се допускат нови грешки и да бъдат жертвани политици, които толкова години са градили политическа кариера. Това заяви пред ПИК TV Георги Харизанов след края на конгреса на партия ГЕРБ. \"Има основание да се каже никога на коалиция с БСП, защото примерите от държавите по света показват, че широките коалиции изсмукват центъра и обезличават партиите, които участват в тях. Няма нищо общо да има разделение на десни и леви партии\", категоричен е той. \"С присъствието на коалиционните партньори на днешния конгрес се демонстрира единство на управляващото мнозинство. Само партиите, които бяха представени днес тук чрез своите лидери могат да си създадат сами на себе си проблеми, които да доведат до промяна във властта. Защото няма промяна нито в обществените настроения, нито в социологическите нагласи, която да обуславя някаква криза в управлението. Ако възникне такава криза, за нея ще са виновни хората в тази зала\", отсече Георги Харизанов. \"Само ГЕРБ може да свали ГЕРБ. Продължаваме да се намираме в тази ситуация\", заключи той.", "date": "2017.11.26", "title": "ЕКСКЛУЗИВНО В ПИК! Георги Харизанов с горещ коментар след конгреса на ГЕРБ (ВИДЕО)"}
{"url": "http://pik.bg/%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B5%D0%BD%D0%B8%D1%86%D0%B0-%D0%BD%D0%B8%D0%BA%D0%BE%D0%BB%D0%BE%D0%B2%D0%B0-%D1%89%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%84%D0%BE%D1%80%D1%83%D0%BC-%D0%B2-%D0%BD%D0%B8%D0%B4%D0%B5%D1%80%D0%BB%D0%B0%D0%BD%D0%B4%D0%B8%D1%8F-news707726.html", "text": "Заместник-министърът на регионалното развитие и благоустройството и ръководител на Управляващия орган на ОПРР Деница Николова ще вземе участие в Третия форум „Градове”, организиран от Европейската комисия. Това  съобщиха от пресцентъра на МРРБ. Той ще се проведе на 27 и 28 ноември в Ротердам, Кралство Нидерландия. Форумът CITIES 2017 - „Заедно работим за по-добри градове” е събитие на високо равнище, обединяващо ключови заинтересовани страни от европейско, национално и местно ниво, на което ще бъдат дискутирани теми, свързани с напредъка в градоустройствения дневен ред на ЕС, градското измерение на политиката за сближаване, както и напредъкът и предизвикателствата, свързани с прилагането на международни споразумения като Дневния ред за устойчиво развитие за 2030 г. и Новия дневен ред за градовете. Програмата на събитието включва обмен на добри практики между заинтересованите страни по отношение на партньорствата на Програмата за развитие на градовете за ЕС. Дневният ред на форума включва и обсъждане на въпроси, свързани с тенденциите и моделите в урбанизацията, интегрираното градоустройствено планиране и прехода към интелигентни устойчиви градове.", "date": "2017.11.26", "title": "Зам.-министър Деница Николова ще представи България на европейски форум в Нидерландия"}
{"url": "http://pik.bg/%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D0%B8-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-%D0%B1%D1%8F%D1%85%D0%B0-%D1%83%D0%B1%D0%B8%D1%82%D0%B8-%D0%BE%D1%82-%D0%B1%D0%B0%D0%BD%D0%B4%D0%B8%D1%82%D0%B8-news707655.html", "text": "Ръководителят на мексиканския окръг Исуатлан де Мадеро, щат Веракрус, Виктор Мануел Толентино, съпругата му и още трима души са били убити от бандити, занимаващи се с трафик на откраднати стоки, съобщиха от Управата на региона, цитирани от Известия. Уточнява се, че Толентино е приел да откупи 3 000 цинкови плочи на половин цена от пазарната им стойност, но въпреки това е бил убит. „От бандата използвали връзката си с кмета няколко години за да пласират материалите си, които са били откраднати от складове на предишната власт“, се отбелязва в официалното съобщение на властите на Веракрус. Посочва се, че чиновникът е бил убит в безлюден район в покрайнините на окръг Бандериля.", "date": "2017.11.26", "title": "Мексикански политик и съпругата му бяха убити от бандити"}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%B4%D0%B2%D0%B0%D0%BC%D0%B0-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D1%85%D0%B0-%D0%B8-%D1%83%D0%B1%D0%B8%D1%85%D0%B0-%D1%81%D1%82%D0%B0%D1%80%D0%B8%D1%86%D0%B0-news707736.html", "text": "Вмера, само за часове след като в дома си била намерена убита самотно живееща жена в град Провадия, тежкото криминално деяние е било разкрито от служители на ОД на МВР под ръководството на Окръжната прокуратура във Варна. Разследването е било възложено на следовател от Окръжния следствен отдел. Извършители на престъплението са двама братя – на 17 и на 14 години, срещу които са намерени достатъчно доказателства при проведените процесуално-следствени действия-оглед на местопроизшествието, претърсване и изземване, за грабежа, придружен с убийство и за изнасилването. 17-годишният Станислав М. и брат му – 14-годишният Осман Ю., са задържани с постановление на наблюдаващия делото прокурор в Окръжна прокуратура във Варна за срок до 72 часа, след като са привлечени като обвиняеми за престъпления по член 199, ал. 2, т. 2 и по член 152, ал. 3, т. 1 от НК. Ще бъде внесено искане във Варненския окръжен съд за вземане на най-тежката мярка за процесуална принуда срещу тях, съобщиха от пресцентъра на Апелативна прокуратура - Варна. В понеделник самотно живеещата 77-годишна жена наела двамата братя да пренесат дърва за огрев в дома й. За работата платила 20 лева. В сряда те решили да извършат грабеж в дома й. Проникнали на първия етаж на къщата й вечерта. Жената гледала телевизия на втория етаж и усетила присъствието им. Слязла да провери какво се случва. Тогава братята се нахвърлили върху нея, като я душили и удряли с твърд предмет по главата, и я изнасилили. От дома й липсват вещи и пари. Жертвата била открита мъртва едва в събота и по горещи следи извършителите били установени и задържани. Резултатите от аутопсията на тялото показали множество кръвонасядания и следи от душене на жената. По-тежкото престъпление, по които са обвинени двамата братя, се наказва с лишаване от 5 до 12 години за 17-годишния, а 14-годишният му брат може да получи наказание лишаване от свобода от 3 до 10 години. Двамата обвиняеми са ученици, но 14-годишният Осман не посещава редовно училище.", "date": "2017.11.26", "title": "ЗВЕРСТВО! Двама непълнолетни изнасилиха и убиха старица"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B0%D1%88%D0%BD%D0%B0-%D0%B4%D1%80%D0%B0%D0%BC%D0%B0-%D0%BD%D0%B0-%D0%BB%D0%B0%D1%83%D1%82%D0%B0-%D0%B1%D0%B0%D1%82%D0%B0%D0%BB%D0%BD%D0%B8-%D1%81%D1%86%D0%B5%D0%BD%D0%B8-%D0%BC%D0%B0%D1%81%D0%BE%D0%B2-%D0%B1%D0%BE%D0%B9-%D0%B0-%D1%81%D1%8A%D0%B4%D0%B8%D1%8F%D1%82%D0%B0%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news707733.html", "text": "Страшен екшън в Пловдив. ЦСКА победи Локомотив като гост с 1:0 в двубой от 17-ия кръг на Първа лига. Мачът между двата тима бе прекъснат за около половин час. Малко преди края на първото полувреме, фенове на гостите нахлуха на пистата, след което последва масов бой между привърженици на двата тима. Играчите пък влязоха в съблекалните. \"Армейците\" поведоха в резултата в 35-ата минута, след като Десподов бе точен от фаул. А броени минути след това се разрази огромния екшън. Има ранени хора, а полицията задържа част от участващите в схватката. Междувременно дежурните лица взеха решение срещата да се доиграе. При повторен инцидент обаче двубоят щеше бъде прекъснат окончателно. Един от най-силните хора на \"Армията\" Пламен Марков се зае със задачата да успокои феновете на гостите. Марков влезе в диалог с тартори на агитката на ЦСКА. Според първи информации от Пловдив, знаме на привържениците на \"червените\" е взето преди сериозния бой, а мелето е породено именно от остра реакция на \"армейците\" относно въпросния символ. Играта бе подновена като през първото полувреме не се стигна до нови попадения и ЦСКА водеше с 1:0 до почивката. В самото начало на второто полувреме топката попадна отново във вратата на домакините, реферите обаче не зачетоха попадението. Ситуацията е дискусионна, като при първите повторения на отиграването, не се видя ясен фаул в атака, останаха съмнения, че е отменен автогол, поради несъществуващо нарушение. До края на срещата, \"армейците\" претендираха за неправилно отсъдена засада при опасна атака на гостите. Още по-дискусионно отсъждане, а резултатът се запази. Победа с 1:0 за ЦСКА. \"Червените\" се доближават до Лудогорец на само една точка.  \"Зелените\", които са лидери във временното класиране на шампионата, са с мач по-малко. Локо Пловдив заема десетата позиция в таблицата като обаче е близо до шестия в подреждането. Спорно съдийство, батални сцени по пистата. След края на мача се наложи органи на реда да влизат и в ложата на стадиона, а от БФС ще трябва да взимат важни решения, относно санкции след двубоя. Темата със зачестилите дискусионни отсъждания на реферите, също е на дневен ред в българския футбол. ЛОКОМОТИВ: 40. Диао, 71. Крумов, 15. Везалов, 5. Георгиев, 19. Велковски, 49. Фрикеше, 34. Банович, 9. Кики, 10. Марчев, 11. Аяри, 7. Бакалов ЦСКА: 30. Черниаускас, 3. Недялков, 5. Бодуров, 9. Каранга, 15. Малинов, 16. Лое, 17. Енрике, 19. Десподов, 20. Тиаго, 23. Дюлгеров, 25. Барт ОЧАКВАЙТЕ ПОДРОБНОСТИ!!!", "date": "2017.11.26", "title": "ИЗВЪНРЕДНО! Страшна драма на \"Лаута\"! Батални сцени, масов бой! А съдията...(СНИМКИ/ОБНОВЕНА)"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-12-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BF%D1%80%D0%B8-%D0%BC%D0%B5%D0%BB%D0%B5%D1%82%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news707747.html", "text": "Най-малко 12 души са арестувани заради хулиганското нахлуване на фенове на терена, което прекъсна мача Локо – ЦСКА на Лаута. Това съобщи директорът на пловдивската полиция старши комисар Атанас Илков, който пътува към стадиона, цитиран от \"Марица.бг\" . Според него частната охрана не е успяла да удържи положението при атаката на запалянковците и се е наложило да се намесят частите на полицията, които са дежурили извън стадиона.", "date": "2017.11.26", "title": "Официално! 12 са арестувани при мелето в Пловдив (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%BB%D1%83%D1%87%D0%B8-%D0%B2%D0%B0%D0%B6%D0%BD%D0%BE-%D0%BE%D0%B1%D0%B0%D0%B6%D0%B4%D0%B0%D0%BD%D0%B5-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B1%D0%B5%D1%88%D0%B5-%D0%BF%D1%80%D0%B5%D0%B8%D0%B7%D0%B1%D1%80%D0%B0%D0%BD-%D0%B7%D0%B0-%D0%BB%D0%B8%D0%B4%D0%B5%D1%80-%D0%BD%D0%B0-%D0%B3%D0%B5%D1%80%D0%B1-news707764.html", "text": "Премиерът Бойко Борисов проведе телефонен разговор с президента на Турция Реджеп Тайип Ердоган, в който бе поздравен за преизбирането си като лидер на ГЕРБ. По думите на Ердоган \"неговото лидерство е гаранция за добрите отношения между двете страни\". Двамата дадоха висока оценка на развитието на отношенията между България и Турция и сътрудничеството в рамките на НАТО, както и за запазване на сигурността и спокойствието по външните граници на Европейския съюз. Коментиран беше ходът на изграждането на интерконекторните връзки на България с Турция и Гърция, които да гарантират енергийна независимост на страната ни. Разговорът по тези теми ще бъде продължен при предстоящото посещение на министъра по европейските въпроси на Турция Йомер Челик. Ердоган посочи, че утрешната визита в България на министъра на храните, земеделието и животновъдството Ахмет Ешреф Факъбаба за участие в българо-турски агрофорум ще спомогне за стимулиране на отношенията в сектора на земеделието и животновъдството, както и на селскостопанската наука.", "date": "2017.11.26", "title": "ИЗВЪНРЕДНО! Бойко Борисов получи важно обаждане, след като беше преизбран за лидер на ГЕРБ"}
{"url": "http://pik.bg/%D0%B0%D0%BD%D1%82%D0%BE%D0%BD%D0%B8%D0%BE-%D1%82%D0%B0%D1%8F%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B2%D1%8A%D1%80%D1%88%D0%B8-%D0%BF%D0%BE%D0%B2%D0%B5%D1%87%D0%B5-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7-news707759.html", "text": "България трябва да върши повече за ЕС. Такова мнение изрази пред Би Ти ВИ председателят на Европейския парламент Антонио Таяни. Според него по време на европредседателството трябва да се види по-голяма роля на южните страни, както и от държавите на изток като България и Вишеградската група. Антонио Таяни уточни, че то е важно заради ситуацията в ЕС, стабилността и доброто сътрудничество. „Основното значение е свързано със стабилността на Европейския съюз. Намираме се в много напрегнат период и не е лесно. Особено след изборите в Германия, след изборите във Франция, дори в Италия през следващите месеци. По време на вашето председателство ситуацията може да се промени в най-важните страни“, поясни председателят на ЕП. Според него Европейският съюз трябва да се промени. Има проблеми, свързани с нелегалната миграция, тероризма и безработицата сред младите. „Също бих споменал и Западните Балкани като един от приоритетите за нас. И не само заради миграцията и тероризма, трябва да работим много с тези страни“, уточни Таяни. Той добави, че България се развива, но има своите проблеми. Таяни даде пример с корупцията, но подчерта, че ситуацията е по-добра отпреди 15 години. „Срещал съм много добри политици. Бих посочил Мария Габриел, която се справя много добре. Също вашият премиер работи много добре. Срещнах се и с лидерите на различни групи, с които е лесно да си сътрудничим. Също и българските евродепутати – млади хора, които работят много съвестно“, каза още Антонио Таяни.", "date": "2017.11.26", "title": "Антонио Таяни: България трябва да върши повече за Европейския съюз"}
{"url": "http://pik.bg/%D1%83%D1%87%D0%B5%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B7%D0%B0%D1%89%D0%BE-%D1%81%D0%B5-%D0%B2%D0%BB%D1%8E%D0%B1%D0%B2%D0%B0%D1%82-%D1%85%D0%BE%D1%80%D0%B0%D1%82%D0%B0-news707433.html", "text": "Полски учени от университета във Вроцлав разясниха еволюционните корени на любовта – тя гарантирала на рода по-добри репродуктивни шансове и пречела на детеубийствата, пише в. „Дейли мейл“, цитиран от БТА. Екипът подробно изучил начина на живот на племето хадза в Танзания, което не използва съвременни контрацептивни методи. Учените установили, че страстните любовни партньорства водели до по-многобройни потомства. Това е важало и за нашите далечни праисторически предци. Любовта им е давала еволюционно предимство пред останалите. Установило се също, че любовта пречи на мъжките екземпляри, както при приматите, така и при хората, да посягат на своите деца и да ги нараняват. Екипът на Пиотр Сороковски включил три компонента, за да измери силата на любовта – интимност, страст и отдаденост. Те се основават на Триъгълната теория, създадена през 1985 година от психолога Робърт Стърнбърг. Най-важни в случая били страстта и отдадеността, които увеличавали броя на сношенията – а оттам и шансовете за по-многобройна челяд. Любовта карала обема на човешкия мозък да расте и стимулирала нашите възможности да се грижим един за друг и да си сътрудничим. А това от своя страна довело до още по-големи възможности пред взаимната любов.", "date": "2017.11.26", "title": "Учени разкриха защо се влюбват хората"}
{"url": "http://pik.bg/%D0%B2%D0%BD%D1%83%D0%BA%D1%8A%D1%82-%D0%BD%D0%B0-%D1%80%D0%B0%D0%B4%D0%B8%D1%87%D0%BA%D0%BE%D0%B2-%D0%BD%D0%B0%D0%BC%D0%B5%D1%80%D0%B8-%D1%82%D0%B0%D0%B9%D0%BD%D0%B8%D1%82%D0%B5-%D0%BC%D1%83-%D1%81%D0%BD%D0%B8%D0%BC%D0%BA%D0%B8-news707287.html", "text": "Внукът на големия писател Йордан Радичков, който носи неговото име, намери неговите снимки, които са били забравени почти половин век. Авторът на „Ние, врабчетата“ е запечатан на две ленти по време на пътуванията си до Сибир и Швеция, но те никога не са проявявани и никой не е виждал тези снимки. Сега те са подредени в специална изложба в Столичната библиотека, където ще могат да бъдат разглеждани до първите дни на декември. В средата на 60-те години на миналия век Йордан Радичков става първият чужденец след Втората световна война, допуснат отвъд Северния полярен кръг в Сибир. Кой е авторът на фотографиите му по време на воаяжа, обаче не се знае и до днес.", "date": "2017.11.26", "title": "Внукът на Радичков намери тайните му снимки"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B8%D0%BA-%D0%BD%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8---%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%80%D0%B0%D0%B7%D0%BC%D0%B0%D1%85%D0%B2%D0%B0-%D1%81%D1%80%D0%B5%D0%B4%D0%B5%D0%BD-%D0%BF%D1%80%D1%8A%D1%81%D1%82-news707753.html", "text": "Младата звезда на Левски Антонио Вутов изобщо не се притеснява от слабата игра на отбора през последните седмици, видя ПИК. Въпреки равенството с последния в елитното ни първенство Витоша Бистрица и мъчителната победа над Верея с гол с ръка в 90-та минута, футболистът на \"сините\" реши да разпусне с пиянски запой до ранни зори. Антонио Вутов беше уловен от наблюдателни купонджии да обръща уиски след уиски в дискотека в град Своге в събота вечер, няколко часа след мъчителния мач с Верея. Потресените фенове на Левски дори изпратиха снимка до редакционната ни поща, на която се вижда как младата надежда на българския футбол размахва среден пръст, без да се притеснява изобщо от факта, че го снимат. \"На терена е пълна нула, но в дискотеката няма спирка\", коментират очевидци, проследили пиянското шоу на играча. Остава неясно единствено защо Вутов е предпочел дискотеката в Своге пред шумните партита в Студентски град. Може би футболистът на \"сините\" е преценил, че така ще се се скрие от любопитните погледи и старши треньорът на Левски няма да разбере за пиянския му запой. Едва ли обаче Делио Роси ще остане много доволен, след като види срамната снимка на един от титулярите в клуба.", "date": "2017.11.26", "title": "СТРАШЕН СКАНДАЛ В ПИК! На вниманието на Делио Роси - звезда на Левски размахва среден пръст и запива в дискотека след срама срещу Верея (ПОТРЕСАВАЩА СНИМКА)"}
{"url": "http://pik.bg/%D0%B3%D0%BB%D0%BE%D0%B1%D0%B8%D1%85%D0%B0-%D1%85%D0%BE%D1%82%D0%B5%D0%BB-%D0%B7%D0%B0%D1%80%D0%B0%D0%B4%D0%B8-%D0%BB%D0%B8%D0%BF%D1%81%D0%B0%D1%82%D0%B0-%D0%BD%D0%B0-%D0%B7%D0%B0%D0%B2%D0%B5%D1%81%D0%B8-%D1%82%D0%B5%D0%BB%D0%B5%D1%84%D0%BE%D0%BD-%D0%B8-%D0%B3%D0%B0%D1%80%D0%B4%D0%B5%D1%80%D0%BE%D0%B1-news707714.html", "text": "Семеен хотел в Чепеларе е санкциониран с 1000 лева от Комисията за защита на потребителите, защото няма завеси в баните, телефон и гардероб в стаите. Обектът е категоризиран с две звезди и разполага с 12 стаи и 30 легла. Глобата е била оспорена от страна на собствениците на мястото за подслон пред съда, предаде Дарик. Санкцията обаче била потвърдена от магистратите в Чепеларе.", "date": "2017.11.26", "title": "Глобиха хотел заради липсата на завеси, телефон и гардероб"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B3%D0%BE%D1%80%D0%B0%D0%BD%D0%BE%D0%B2-%D0%B3-%D0%BD-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D0%B5%D1%89%D0%B0%D0%B2%D0%B0%D0%BC-%D0%B4%D0%B0-%D0%B3%D0%BB%D0%B0%D1%81%D1%83%D0%B2%D0%B0%D0%BC-%D0%B7%D0%B0-%D0%B2%D0%B0%D1%81-news707695.html", "text": "\"Г-н Борисов обещавам днес да гласувам за вас\", така с усмивка се обърна финансовият министър към лидера на ГЕРБ Бойко Борисов, който днес ще бъде преизбран. Горанов продължи да благодаре на всеки един, който днес е дошъл на Четвъртото редовно отчетно-изборно делегатско национално събрание. \"Ако продължавам така обаче ще ми изтекат 5-те минути за изказване, а аз искам да се обърна към всички делегати, а не към 80 процента от тях\", заяви отново през смях Горанов. \"Благодаря на политическото ръководство на ГЕРБ, за това че се съгласи да изведе образованието и човека като водеща политика. Разбира се трябват и реформи\", заяви Горанов. Той подчерта, че един политик лесно може да се плъзне по плоскостта на популизма и демагогията, които били по-страшно дори от алкохолизма. \"Заявените ръстове на икономиката по време на предизборната кампания вече са реалност\", каза още финансовият министър. Той допълни, че за тази година вероятно ще достигнем 100 млрд. лева нещо нечувано при влизането ни в ЕС. „Данъчната политика не бива да бъде променяна, ниските данъци макар да не са самоцел, показват отношението към управляваните“, коментира Горанов.", "date": "2017.11.26", "title": "ИЗВЪНРЕДНО В ПИК TV! Министър Горанов: Г-н Борисов, обещавам да гласувам за вас "}
{"url": "http://pik.bg/%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D0%B3%D0%BB%D0%B0%D0%B2%D1%87%D0%B5%D0%B2-%D0%BF%D0%BE%D1%81%D1%82%D1%8A%D0%BF%D0%B8-%D0%B4%D0%BE%D1%81%D1%82%D0%BE%D0%B9%D0%BD%D0%BE-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%89%D0%B5-%D1%81%D0%B5-%D1%81%D0%BF%D1%80%D0%B0%D0%B2%D0%B8-%D0%BC%D0%BD%D0%BE%D0%B3%D0%BE-%D0%B4%D0%BE%D0%B1%D1%80%D0%B5-news707658.html", "text": "Най-добре се чувстваm, когато преподавам в Софийския университет на хора, които искат да научат нещо. Oттеглянето на Димитър Главчев от поста на председател на Народното събрание беше достойна постъпка. Цвета Караянчева ще се справи с новата си позиция много добре. Това каза в предаването \"Денят започва с Георги Любенов\" по БНТ бившият служебен премиер Огнян Герджиков. \"Аз също напуснах поста на председател на Народното събрание достойно, а знак за това е уважението, което депутатите от управляващото мнозинство и опозицията ми демонстрираха. България в момента е спокойна политически. Действията на сегашната опозиция са съвсем нормални. Нормално е опозиицята да иска да се изявява, особено като сега е по-представена\", каза още той. Герджиков сподели съмнението си, че по време на председателството на България на Съвета на ЕС няма да има нови избори и сътресения, както и че предстоящият вот на недоверие ще доведе до нещо съществено. \"Не смятам, че по време на председателството ще има избори. Не бива такова нещо да се случва. След председателството е възможно да се случат политически сътресения\", каза той. Според проф. Герджиков не е никаква пречка или проблем, че по време на председателството България ще остане под мониторинг, но изрази надеждата, че наблюдението в скоро време ще отпадне. Проф. Герджиков изрази разочарованието си, че в Народното събрание законотворците все още демонстрират юридическа некомпетентност. Той припомни, че ако приватизационните сделки са извършени в съответствие със закона, не може да се ревизират. \"Правото не е случайно нещо, то има хилядолетна история. Ако тогава са се случвали незаконни приватизационни сделки, няма пречка и 100 години след това сделките да се обезсилят. Ако тогава сделката е била съобразно закона, не може да се пипа. Давността е институт на всички цивилизовани държави. След определен срок не може да се търси наказателно разследване\", разкри бившият служебен премиер. По въпроса със закупуването на нов самолет за бойната авиация, проф. Герджиков подчерта, че неговото служебно правителство е направило онова, което са посъветвали експертите. Той припомни, че се е консултирал и с президента Радев, защото не само служебното правителство е назначено от него, но и защото той е авиационен експерт. \"Аз се консултирах с президента, защото той разбира от въпроса. Той ме посъветва да се вземе решение, за да не изпуснем срока\", каза Герджиков и подчерта, че остава отдаден на правото и преподаването в Алма матер, каквито и позиции да заема.", "date": "2017.11.26", "title": "Герджиков: Главчев постъпи достойно. Караянчева ще се справи много добре"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%89%D0%B5-%D0%BE%D1%82%D0%BA%D1%80%D0%B8%D0%B5-%D1%80%D0%B0%D0%B7%D1%88%D0%B8%D1%80%D0%B5%D0%BD%D0%B0%D1%82%D0%B0-%D0%B2%D0%B8%D0%BA-%D0%B8%D0%BD%D1%84%D1%80%D0%B0%D1%81%D1%82%D1%80%D1%83%D0%BA%D1%82%D1%83%D1%80%D0%B0-%D0%BD%D0%B0-%D0%B3%D0%BA%D0%BF%D0%BF-%D0%BA%D0%B0%D0%BB%D0%BE%D1%82%D0%B8%D0%BD%D0%B0-news707689.html", "text": "Заместник министър-председателят Валери Симеонов ще открие разширената и обновена ВиК инфраструктура на ГКПП Калотина в понеделник. Реконструирани са помпените станции „Нишава“ и „с. Калотина“, водопровод и донапорни резервоари, което ще обезпечи снабдяването с питейна вода и санитарно-битови нужди на граничния пункт. Незавидното състояние на ГКПП Калотина беше установено на 21.09.2017 г. при посещение на вицепремиера Симеонов в Димитровград, Сърбия, по повод празника на града, както и за среща с вицепремиера на Сърбия Расим Ляич и българската общност. Строително-монтажните работи бяха извършени в спешен порядък и бе окончателно решен проблемът с хроничния недостиг на вода в целия район. Ще присъстват още областният управител на София област Илиян Тодоров, директорът на Агенция „Митници“ Георги Костов, комисар Светлан Кичиков, директор на ГД „Гранична Полиция“ и Никола Нитов, управител на ВиК, София област.", "date": "2017.11.26", "title": "Вицепремиерът Симеонов ще открие разширената ВиК инфраструктура на ГКПП Калотина"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%BE%D1%82%D0%BD%D0%BE%D1%81%D0%BD%D0%BE-%D0%B1%D0%BE%D1%8F-%D0%BD%D0%B0-%D0%BB%D0%B0%D1%83%D1%82%D0%B0-%D0%B5%D1%82%D0%BE-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%BD%D0%B0-%D1%86%D1%81%D0%BA%D0%B0-news707754.html", "text": "Двубоят от XVII кръг на Първа лига между Локомотив (Пловдив) и ЦСКА, който започва в 15:30 часа на стадион \"Локомотив\", беше спрян за около 20 минути след близо 42 минути игра при резултат 1:0 в полза на ЦСКА. Причината: провокация на феновете на домакините към червената агитка на стадиона, пишaт от официалния сайт на ЦСКА. Първоначално на пистата необезпокоявани се появиха няколко фенове от сектор \"А\", които по непотвърдена информация са част от агитката на Спартак Москва. Има данни, че те са допуснати на пистата на стадиона с помощта на тарторите на агитката на пловдивския тим. Те тръгнаха към сектора за гости и провокираха нашите привърженици с различни скандирания. Отново подчертаваме - необезпокоявани. В този момент привържениците на ЦСКА влязоха на пистата на стадиона, а когато видяха това, феновете от агитката на домакините също преодоляха оградите и се стигна до саморазправа между запалянковците на двата тима. Домакинските привърженици бяха организирани да нахлуят на пистата. От началото на мача те започнаха да се подреждат на мястото, от което след това колективно преминаха загражденията. Реакцията на органите на реда закъсня. Преди да се намеси полицията, феновете се биха на пистата, в резултат на което има пострадали и задържани привърженици, допълват от сайта на \"армейците\".", "date": "2017.11.26", "title": "ИЗВЪНРЕДНО! Жесток скандал! Относно боя на \"Лаута\"! Ето официалната позиция на ЦСКА"}
{"url": "http://pik.bg/%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%BA%D1%8A%D0%BC-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D0%B3%D0%B5%D1%80%D0%B1-%D0%B0%D0%BA%D0%BE-%D0%BD%D0%B8%D0%B5-%D0%BD%D0%B5-%D1%81%D0%B5-%D1%81%D1%8A%D0%B1%D0%BE%D1%80%D0%B8%D0%BC-%D0%BD%D1%8F%D0%BC%D0%B0-%D0%BA%D0%BE%D0%B9-%D0%B4%D0%B0-%D0%BD%D0%B8-%D1%81%D1%8A%D0%B1%D0%BE%D1%80%D0%B8-news707692.html", "text": "\"Успехът на това правителство зависи от нас. Ако ние не се съборим, няма кой да ни събори. Надявам се това да не се случи през следващите 3 години до края на пълния мандат на Бойко Борисов\". Това заяви шефът на парламентарната група на Обединените патриоти и лидер на \"Атака\" Волен Сидеров пред конгреса на ГЕРБ. \"Преди шест месеца поехме отговорността да влезем във властта с ясното съзнание, че поемаме и негативи. Като по-малък партньор рискуваме политическо обезличаване и потапяне в политическия рейтинг\", допълни той и уточни, че съдбата на България им е по-важна от политическия рейтинг. \"Нито един европейски фактор не е казал негативна дума за това, че в правителството на България участват Патриотите, обяви Сидеров след множеството приветствия в началото на форума. \"Колкото повече време минава, толкова повече ще става ясно, че Обединените патриоти са стабилен, предвидим и последователен партньор, нашето присъствие носи само плюсове на страната и това ще се види по време на европредседателството\", смята Сидеров. И допълни, че между партньорите в управляващата коалиция нямаме никакви разногласия и разминавания и се надява това да бъде така до края на мандата на правителството на Борисов.", "date": "2017.11.26", "title": "Волен Сидеров към конгреса на ГЕРБ: Ако ние не се съборим, няма кой да ни събори"}
{"url": "http://pik.bg/%D0%B8%D1%81%D0%BF%D0%B0%D0%BD%D1%81%D0%BA%D0%B0%D1%82%D0%B0-%D0%BD%D0%B0%D1%80%D0%BE%D0%B4%D0%BD%D0%B0-%D0%BF%D0%B0%D1%80%D1%82%D0%B8%D1%8F-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%B5%D0%B2%D0%BE%D0%BB%D1%8E%D1%86%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B5%D1%82%D0%B5-%D1%81%D1%82%D1%80%D0%B0%D0%BD%D0%B8-news707694.html", "text": "Изключително е добра еволюцията на Испания и България, както и тази на ГЕРБ и Испанската народна партия за нови технологии. Това каза Виктор Сотело, секретар на испанската Народна партия по време на Четвъртото редовно отчетно-изборно делегатско национално събрание . „Много от вашите сънародници са избрали да живеят в Испания и ние правим всичко възможно да ги подкрепим в техния нов живот. Работили сме много заедно на много места. В това число с г-н Цветанов сме обиколили цяла Испания“, каза Сотело. Той изрази радостта си, че двете партии имат добро сътрудничество. По думите му Испания и България в момента преживяват трудни времена, но управляващите трябва да покажат какво ще направят за напредъка на двете страни. „И ГЕРБ и Испанската народна партия са много активни членове на ЕНП“, подчерта той. Сотело отчете, че България скоро ще поеме председателството на Съвета на Европа за следващите 6 месеца, което ще определи европейския път на развитие и евроатлантическия път на България. По думите му това е много важен момент за България. Той увери, че двете страни ще вървят по този път заедно и че Испания ще подкрепя България.", "date": "2017.11.26", "title": "Испанската Народна партия поздрави Борисов за еволюцията между двете страни"}
{"url": "http://pik.bg/%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D1%85%D0%B0-%D0%BE%D0%BF%D0%B8%D1%82-%D0%B7%D0%B0-%D0%B2%D0%BA%D0%B0%D1%80%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B0%D1%82%D0%BA%D0%B0-%D1%81-%D1%85%D0%B5%D1%80%D0%BE%D0%B8%D0%BD-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-news707661.html", "text": "Надзирател във врачанския затвор е задържал пратка с хероин, която трябвало да получи лишен от свобода ломчанин, съобщават от ОД на МВР, цитирани от Конкурент. Случаят е описан в бюлетина на полицията и е от вчера, когато обикновено е ден за свиждане в пандиза. При претърсване на багаж, предначен за затворник, 31-годишната Д.И. от Лом опитала да пробута 3 полиетиленови пликчета с бяло прахообразно вещество. При тестването й субстанцията е реагирала като хероин. Жената е била задържана за 24 часа в ареста, а по случая е сезиран дежурен прокурор в районната прокуратура. Образувано е досъдебно производство в РУ – Враца.", "date": "2017.11.26", "title": "Предотвратиха опит за вкарване на пратка с хероин във Врачанския затвор"}
{"url": "http://pik.bg/%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D0%BD%D0%B0-%D0%BB%D0%B0%D1%83%D1%82%D0%B0-%D0%B1%D0%B0%D1%82%D0%B0%D0%BB%D0%BD%D0%B8-%D0%BA%D0%B0%D0%B4%D1%80%D0%B8-%D0%B5%D1%82%D0%BE-%D0%BA%D0%B0%D0%BA-%D1%83%D0%BB%D1%82%D1%80%D0%B0%D1%81-%D1%83%D0%B4%D1%80%D1%8F-%D0%B8%D0%B3%D1%80%D0%B0%D1%87-%D0%BD%D0%B0-%D1%86%D1%81%D0%BA%D0%B0-%D0%B2%D0%B8%D0%B4%D0%B5%D0%BE-18-news707755.html", "text": "Играч на ЦСКА бе ударен от нахлул фен по време на мелето, което се разрази малко преди края на първата част на мача между \"червените\" и Локомотив (Пловдив). Във видео на \"Пловдив дерби\" се вижда как футболист на гостите е изненадан в гръб от привърженик на домакините. \"Спортал\" пък акцентира, че Енрике Рафаел не пада въпреки удара. Кадрите не са препоръчителни за лица под 18-годишна възраст. Ситуацията може да видите", "date": "2017.11.26", "title": "Колосална драма на \"Лаута\"! Батални кадри! Ето как ултрас удря играч на ЦСКА (ВИДЕО 18+)"}
{"url": "http://pik.bg/%D0%B0%D0%B4-%D0%BD%D0%B0-%D0%BF%D1%8A%D1%82%D1%8F-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D0%BE%D1%89%D0%B5-%D0%BF%D0%B5%D1%82%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D1%87%D0%B5%D0%BB%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B0-%D0%B4%D0%B2%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-news707700.html", "text": "Възрастна жена  е загинала, а още петима души, сред които две деца, са пострадали при челен сблъсък между две леки коли, станал вчера около 10:20 часа край монтанското село Дългоделци, съобщиха от полицията, цитирани от Конкурент. Загиналата е 74-годишната В.С. от Долно Церовене, пострадалите деца са от другия автомобил - на 9 и 14 години от Монтана. Те са настанени в монтанската болница без опасност за живота, под наблюдение. Пострадала е и 48-годишна жена от Дългоделци. Тя също е в монтанската болница без опасност за живота. С много тежки наранявания е 68-годишният Р.Г. от Монтана, който е бил зад волана на \"Пежо\". Мъжът е в ломската болница и състоянието му е критично. В болница е и другият водач. Той е със счупена ключица. Тежкият инцидент е станал на пътя Якимово - Дългоделци, на входа на Дългоделци, най-вероятно на един от добре известните лоши завои. Р.Г. бил зад волана на \"Пежо\". По неизяснени до момента причини той навлязъл в насрещното платно и се ударил челно в идващ срещу него \"Мерцедес\", със софийска регистрация , управляван от 43-годишния Р.Т. от столицата. При сблъсъка бабата, седяла на прадната дясна седалка на \"Пежо\"-то, била премазана от ламарините и издъхнала на място, шофьорът е в критично състояние. Всички пътници и шофьора на \"Мерцедеса\" също пострадали, казаха от полицията. На водача на немското возило е направен тест за алкохол и той е отрицателен. На другия шофьор не е взета проба, тъй като е тежко ранен, казаха криминалистите. На мястото е извършен оглед и разследването на тежката катастрофа продължава.", "date": "2017.11.26", "title": "Ад на пътя! Жена загина, още петима ранени след челен сблъсък на два автомобила"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%B4%D0%B8%D0%BC%D0%B8%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%BE%D0%B2-%D1%81-%D0%B2%D0%B0%D0%B6%D0%BD%D0%B8-%D0%B4%D1%83%D0%BC%D0%B8-%D0%BF%D1%80%D0%B5%D0%B4-%D0%B1%D0%BE%D1%80%D0%B8%D1%81%D0%BE%D0%B2---%D0%B3%D0%BB%D0%B5%D0%B4%D0%B0%D0%B9%D1%82%D0%B5--news707702.html", "text": "\"Когато станах кмет на Бургас няма да скрия, че често ми се налагаше да се допитвам до партията. През последните години смея да твърдя, че постигнахме колосални успехи по отношение на местната власт\". Това заяви кметът на Бургас Димитър Николов и зам.-председател на партията. „В първите години, когато навлизаше в регионите на месната власт, ГЕРБ подхождаше на сляпо. Не винаги намирахме точния и верния човек. На места момчетата и момичетата си вършат работата и хората го разбират“, каза той и изрази убедеността си, че резултатът на местните избори през 2019 г. ще се увеличи. Димитър Николов попита дали страната ни е успяла да постигне максимума по отношение на усвояването на средствата от еврофондовете. „Постигна ли се кохезията в България? Отговорът е категорично, позитивно да“, заяви Николов. Той отчете, че само през първия период проектите на местната власт, които са били подготвени, защитени, подписани, изпълнени и разплатени са 4 225 за 8,1 млрд. лв. „През новия програмен период до този момент са подписани и подготвени 2 000 проекта за 4,2 млрд. лв.“, допълни Николов. Той посъветва делегатите на Четвъртия конгрес да се научат да се спират и да обясняват това, което е свършено, както и да се дава възможност на гражданите да питат и да дават съвети. Според него посоката на развитие е вярна, а тя е успехът на България. След Николов изказване направи Йорданка Фандъкова, която заяви, че хората вярват в ГЕРБ, не защото не могат да сгрешат, а защото могат да го признаят и да продължат напред. „Нито София, нито България има време за губене. Трябва да сме с отворени уши и очи за критиките, но не трябва да се обезсърчаваме да работим“, заяви тя. „В София продължаваме да работим с бързи темпове, промяната е безспорна, но изисква непрекъсната и упорита работа“, посочи Йорданка Фандъкова. „С подкрепата на ЕК и правителството, личната подкрепа на Бойко Борисов и средствата от бюджета на СО гарантираме развитието на важния проект за метрото“, обясни кметът. „Всяка година София се превръща в строителна площадка, но ако искаме да наваксаме годините на разруха трябва да продължаваме да работим упорито. Наложихме темп на строителство и развитие, каквото градът не познава отдавна“, коментира Йорданка Фандъкова. „Има много неща, които не сме направили и много работа. Когато се работи се допускат и грешки, не сме безгрешни и идеални. Никога не съм крила проблемите, говоря за тях открито. Важното е, че изисквам тези грешки и пропуски да бъдат премахвани“, каза още кметът.", "date": "2017.11.26", "title": "ИЗВЪНРЕДНО В ПИК TV! Кметът на Бургас Димитър Николов с важни думи пред Борисов - гледайте НА ЖИВО (ОБНОВЕНА)"}
{"url": "http://pik.bg/%D1%82%D1%80%D0%B5%D0%B2%D0%BE%D0%B3%D0%B0-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BC%D0%B8%D0%BB%D0%B8%D0%BE%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82-%D0%B0%D1%84%D1%80%D0%B8%D0%BA%D0%B0-%D1%82%D1%80%D1%8A%D0%B3%D0%B2%D0%B0%D1%82-%D0%BA-news707662.html", "text": "\"Политическата ситуацията в субсахарна Африка е катастрофална! Държавите там са раздирани от граждански, племенни, етнически и верски войни. Остатъците от Ислямска държава брутално използват населението, като го продават буквално като роби на трафиканти, които пък от своя страна го прехвърлят в Италия. Това са огромни маси – милиони хора, които се придвижват или планират да се придвижат до бреговете на Средиземно море в северната част на Африка. Тези хора са се насочили към Италия, Испания, Гърция и България – това са държавите, които са най-близко. Лошото е, че понастоящем няма каквато и да е политическа или военна сила, която да въдвори ред на територията на Северна Африка. Напомням още веднъж чии самолети бомбардираха Либия – Франция, Италия, САЩ\", казва евродепутатът Ангел Джамбазки, цтиранот \"Флагман\". \"Без значение дали харесвахме Кадафи, или не, без значение какъв беше той, в Либия имаше ред, който държеше условен мир на тези територии. Той вече не съществува и няма кой да спира тези хора да дойдат в Европа. Правилата на ЕС са крайно мекушави, за разлика от правилата в Австралия, например, където емиграцията също е огромен проблем\", поясни Джамбазки. Според него \"", "date": "2017.11.26", "title": "ТРЕВОГА! Ангел Джамбазки със страховито предупреждение: Милиони мигранти от Африка тръгват към България"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%B2-%D0%BF%D0%B8%D0%BA-tv-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%B2%D0%BA%D0%B0%D1%80%D0%B0%D1%85%D0%BC%D0%B5-%D0%BD%D0%B0%D0%B4-17-%D1%85%D0%B8%D0%BB-%D0%B4%D0%B5%D1%86%D0%B0-%D0%BE%D0%B1%D1%80%D0%B0%D1%82%D0%BD%D0%BE-%D0%B2-%D0%BA%D0%BB%D0%B0%D1%81---%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD-news707698.html", "text": "\"Когато поемат отговорността за управлението, за мене по-важни са намеренията, а най-важни резултатите. Работим държавата да се оттегля от сфери, където е влязла най-много\", каза при откриването на конгреса на ГЕРБ вицепремиерът Томислав Дончев. Само през тази година управляващите успели да вкарат над 17 хил. деца обратно в клас. \"Необходима ни е политическа среда, в която да се формулират ясни послания. Среда, в която едно означава едно, лъжа означава лъжа\", поясни Дончев. Той уточни, че ГЕРБ живее със самочувствието, че в залата на конгреса е събран най-добрият отбор. \"Другите могат да си позволят да правят грешки, ние не можем. Те могат днес да са едни, утре - други. Ние не можем. Включително и защото не се срамуваме от това, което сме направили. Другите могат да си позволят леки решения днес, които да доведат до плачевни резултати утре.Ние не можем, защото мислим и за днешния и за утрешния ден\", поясни Дончев.", "date": "2017.11.26", "title": "ИЗВЪНРЕДНО В В ПИК TV! Томислав Дончев: Вкарахме над 17 хил. деца обратно в клас - гледайте НА ЖИВО "}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%B8%D0%B7%D0%BD%D0%B0%D1%81%D1%8F-%D0%BE%D1%82%D0%BA%D1%80%D0%B8%D1%82-%D1%83%D1%80%D0%BE%D0%BA-%D0%BF%D1%80%D0%B5%D0%B4-%D1%83%D1%87%D0%B5%D0%BD%D0%B8%D1%86%D0%B8-%D0%B2-%D0%B3%D0%BE%D1%86%D0%B5-%D0%B4%D0%B5%D0%BB%D1%87%D0%B5%D0%B2-%D0%BD%D0%B0-27-%D0%BD%D0%BE%D0%B5%D0%BC%D0%B2%D1%80%D0%B8-news707756.html", "text": "На 27 ноември (понеделник) сдружение „Българска история“ ще изнесе открит урок по родолюбие пред ученици и учители в Гоце Делчев и в с. Долно Дряново. По време на гостуването си представителите на „Българска история“ ще прожектират пред учениците няколко епизода от новата документална поредица „Българско военно чудо“. Тя се състои от 10 късометражни филма, които пресъздават 10-те най-големите постижения на армията ни в периода на Следосвобожденска България, и е част от съвместната образователна инициатива на сдружението и ЗАД „Армеец“. Открият урок за ученици и учители в Гоце Делчев започне в 10 часа в Първо ОУ „Гоце Делчев“, а след това от „Българска история“ ще продължат към с. Долно Дряново. Урокът там ще се проведе в 12.00 ч. в Обединено училище Христо Ботев. Откритите уроци и документалната поредица „Българско военно чудо“ са част от образователната инициатива на сдружение „Българска история“ и ЗАД „Армеец“, с която авторите целят чрез разнообразни и съвременни методи на преподаване да превърнат историята в атрактивен предмет в училище. Всяка седмица сдружение „Българска история“ публикува по два епизода от поредицата в социалните си канали, като от края на октомври досега те изнасят и открити уроци по история в различни училища в страна и прожектират видеата пред десетки ученици. По този начин показват колко интересна може да бъде историята, когато се преподава по атрактивен начин. Досега от сдружението изнесоха уроци с филмите от документалната поредица в Етрополе, Цариброд (Сърбия), София, Русе, Карнобат, Бургас и Ловеч. След Гоце Делчев и Долно Дряново, обиколката на „Българско военно чудо“ ще продължи към Смолян. (28 ноември). Филмите от поредицата се предоставят безвъзмездно за образователни цели, за да може всеки да направи преподаването на родната история вълнуващо за учениците. Епизодите от „Българско военно чудо“ пресъздават 10-те битки на армията ни по пътя към национално обединение. Премиерният филм от поредицата пресъздаде грандиозната битка при Сливница от 1885 г., благодарение на която България защитава Съединението си и отправя ясен сигнал към Европа, че страната ни се завръща на политическа сцена като обединена държава. Целия епизод може да видите тук -> https://bulgarianhistory.org/voenno-chudo-slivnica/ Във втория филм от поредица оживява битката за превземането на Лозенград - „Лозенградска операция“. Това е първото най-голямо сражение на армията ни от дългоочакваната Балканска война. Епизодите от поредицата може да видите тук -> https://bulgarianhistory.org/voenno-chudo-lozengrad/", "date": "2017.11.26", "title": "\"Българска история\" изнася открит урок пред ученици в Гоце Делчев на 27 ноември"}
{"url": "http://pik.bg/%D0%B4%D1%8A%D0%B1%D0%BB%D0%B8%D0%BD-%D1%89%D0%B5-%D0%B4%D1%8A%D1%80%D0%B6%D0%B8-%D0%BD%D0%B0-%D0%B7%D0%B0%D0%BF%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%BE%D1%82%D0%B2%D0%BE%D1%80%D0%B5%D0%BD%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-%D1%81-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-news707664.html", "text": "Ирландският еврокомисар Фил Хоган заяви, че Дъблин ще бъде категоричен в искането си за запазване на отворената граница с Великобритания след Брекзит, съобщи  BBC, цитирани от Фокус. Хоган потвърди заплахата на ирландското правителство да блокира преговорите около условията за излизането на Кралството от Европейския съюз преди да минат към следващия етап – въпроса за търговията. По-рано Брюксел заяви, че е нужен съществен напредък по въпроса с ирландската граница, преди да започнат дискусиите около бъдещите отношения между Съюза и Острова. Европейският съюз даде на британския премиер Тереза Мей срок до 4 декември да представи нови предложения по въпросите за границата с Ирландия, разходите за излизането от Европейския съюз и правата на гражданите. Без тези предложения европейските лидери няма да подкрепят придвижването към търговските преговори. Хоган, който е еврокомисар по селското стопанство, заяви, че „ако Великобритания или Северна Ирландия останат в митническия съюз на Европейския съюз или на единния пазар, по добре да няма проблем с границата“.", "date": "2017.11.26", "title": "Дъблин ще държи на запазване на отворената граница с Великобритания след Брекзит"}
{"url": "http://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D1%86%D0%B2%D0%B5%D1%82%D0%B0%D0%BD%D0%B0-%D0%BC%D0%B0%D0%BD%D0%B5%D0%B2%D0%B0-%D1%81%D0%BA%D0%BB%D0%BE%D0%BD%D0%BD%D0%B0-%D1%81%D1%8A%D0%BC-%D0%B4%D0%B0-%D0%BF%D1%80%D0%B8%D0%B5%D0%BC%D0%B0-%D1%81%D1%82%D1%80%D0%B0%D0%B4%D0%B0%D0%BD%D0%B8%D0%B5%D1%82%D0%BE-%D0%BF%D1%8A%D1%80%D0%B2%D0%BE%D1%82%D0%BE-%D1%83%D1%81%D0%B5%D1%89%D0%B0%D0%BD%D0%B5-%D1%81%D0%BB%D0%B5%D0%B4-%D0%B1%D0%BE%D0%BB%D0%BA%D0%B0%D1%82%D0%B0-%D0%B5--news707670.html", "text": "„Справяне, преборване, смирение, търпение, последователност. Знам коя съм. Щеше да е нелепо, ако на тези години се питам коя съм”. Това заявява актрисата Цветана Манева пред сутрешния блок на Нова телевизия „Събуди се“. „Склонна съм да приема страданието, да не се моля за себе си, да настоявам за обич, за връзка, за мечта – откровено заяви актрисата. - Защото това ще се превърне в агония, а в нея има нещо злощастно. Страданието звучи величествено. Болката като мине първото усещане е на щастие”. Цветана Манева призна, че когато има проблеми и страда се затваря в себе си. „Знам, че никой не може да ми помогне – добавя тя. - А вероятността да се спекулира с емоционалния ми пик е по-голяма от всичко останало. Не бих могла да понеса съжалението. За мен няма нищо по-обидно от това да те съжаляват”.", "date": "2017.11.26", "title": "Откровено! Цветана Манева: Склонна съм да приема страданието. Първото усещане след болката е на щастие"}
{"url": "http://pik.bg/%D0%BD%D0%B0-%D0%B1%D0%BE%D1%80%D0%B4%D0%B0-%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0%D1%82%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D1%81%D0%BA%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-%D0%B5-%D0%B8%D0%BC%D0%B0%D0%BB%D0%BE-%D0%BF%D0%BE%D0%B2%D0%B5%D1%87%D0%B5-%D1%85%D0%BE%D1%80%D0%B0-%D0%BE%D1%82-%D0%B4%D0%BE%D0%BF%D1%83%D1%81%D1%82%D0%B8%D0%BC%D0%BE%D1%82%D0%BE-news707666.html", "text": "На борда на изчезналата аржентинска подводница „Сан Хуан“ е имало 44 души вместо 37, колкото е допустимо. Това заяви брат на един от младшите офицери на подводницата, цитиран от РИА Новости. По думите му, допълнителните седем човека не са подводничари. Сред тях е имало водолази от поделението за задачи със специално предназначение към Военноморските сили на Аржентина Buzos Tacticos, както и сътрудник на флотското разузнаване. Уточнява се, че свидетелят е получил информацията от съпругата на  разузнавача. Според специалисти обаче, седемте допълнителни хора на борда не биха могли да са причина за евентуално претоварване на подводницата.", "date": "2017.11.26", "title": "На борда на изчезналата аржентинска подводница е имало повече хора от допустимото"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%88%D0%B5%D1%81%D1%82%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%85%D0%BE%D1%80%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news707709.html", "text": "Шестима души са пострадали, след като автомобил се е врязал в група от хора в германския град Куксхафен, съобщиха от местната полиция в профила си в „Туитър“. Посочва се, че водачът на автомобила е бил задържан. Други детайли не се разкриват. От полицията са се обърнали с молба да не се разпространяват слухове и непотвърдени информации, докато официално не бъде потвърдена версия за терористичен акт.", "date": "2017.11.26", "title": "От последните минути! Шестима пострадали, след като автомобил се вряза в хора в Германия"}
{"url": "http://pik.bg/%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%89%D0%B5-%D1%80%D0%B5%D1%88%D0%B0%D0%B2%D0%B0-%D0%B7%D0%B0-%D0%B0%D0%B5%D1%86-%E2%80%9E%D0%B1%D0%B5%D0%BB%D0%B5%D0%BD%D0%B5-news707686.html", "text": "Максималният размер на глобата по делото на Европейската комисия срещу „Булгаргаз”, „Булгартрансгаз” и Българския енергиен холдинг може да бъде 330 милиона евро. Това заяви в предаването „Неделя 150\" по БНР министърът на енергетиката Теменужка Петкова. „Не успяхме да стигнем до споразумение с Европейската комисия и оттук нататък вариантът е забранително решение – коментира министър Петкова. - Това забранително решение съдържа размер на глобата, която Европейската комисия ще определи. Тази глоба може да достигне до 10% от оборота на Българския енергиен холдинг. Максималният размер на глобата би могъл да бъде 330 милиона евро. Много се надявам да не се стигне до този максимален размер, тъй като, както и Комисията сама отбелязва в част от кореспонденцията, която имаме, това нарушение, е започнало от 2007 година и е продължило до 2014 година. Но от 2015 година, в резултат на предприети мерки от трите дружества, съответно тези нарушения, потенциални нарушения, които Комисията смята, че са извършени, са преустановени. В конкретния случай става въпрос за един вариант на забранително решение, който Европейската комисия предложи и това забранително решение е свързано със сътрудничество. Това сътрудничество се изразява в няколко основни посоки - три са акцентите. Един от елементите е да се признае, че действително е имало такова нарушение в миналото. Това е нещо, по което съответно Комисията предлага за сметка на това сътрудничество, съществува възможност глобата да бъде редуцирана приблизително с до 30%”. Теменужка Петкова каза още, че вариант, подобен на този при делото срещу \"Газпром\", и свързан с преструктуриране - не е възможен. \"Съществува такъв вариант, но ние не успяхме да постигнем споразумение по отношение на това преструктуриране. Просто смятам, че вариантите, които обсъждахме с Европейската комисия, не бяха в интерес на българската страна. Поради тази причина не успяхме да постигнем такова споразумение\", коментира тя. Петкова подчерта, че решението на парламента за непризнаване на вина по делото трябва да бъде спазено. \"Аз вече казах, че българският парламент се е произнесъл. Ние сме парламентарна република, това което българският парламент е взел като решение, това ще бъде изпълнено\", категорична бе тя. Министърът коментира и доклада на БАН за АЕЦ \"Белене\": \"Ние искахме да чуем, първо, има ли необходимост от нова мощност на територията на България и региона, след това в рамките на базата на анализите, които БАН може да направи, може ли в рамките на това, което е съществуващото положение, да се върви към реализация на проекта, удачно ли е той да се реализира или не е удачно. БАН даде отговор по отношение на първия въпрос и той е свързан с необходимостта от нови мощности. БАН категорично каза, че след 2030 година не само в България, но и в целия регион ще има дефицит на мощности\". Петкова посочи, че окончателно решение по въпроса с централата трябва да бъде взето от българския парламент, като управляващите имат готовност въпросът да бъде разгледан максимално бързо.", "date": "2017.11.26", "title": "Енергийният министър Теменужка Петкова: Парламентът ще решава за  АЕЦ „Белене\""}
{"url": "http://pik.bg/22-%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D1%87%D0%B0%D1%81%D1%82%D0%B8%D1%87%D0%BD%D0%BE-%D0%BF%D1%80%D0%BE%D0%BF%D0%B0%D0%B4%D0%B0%D0%BD%D0%B5-%D0%BD%D0%B0-%D0%BF%D0%BE%D0%B4%D0%B0-%D0%BD%D0%B0-%D0%BD%D0%BE%D1%89%D0%B5%D0%BD-%D0%BA%D0%BB%D1%83%D0%B1-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D1%82%D0%B5%D0%BD%D0%B5%D1%80%D0%B8%D1%84%D0%B5-%D0%B2-news707704.html", "text": "22-ма души са пострадали, след като част от пода на нощен клуб на испанския остров Тенерифе се е срутил, предаде Франс Прес, цитиран от Фокус. Инцидентът е станал в около 02:30 часа местно време в заведение в Адехе, в югозападната част на острова. Представители на местните власти посочват, че са рухнали около четири квадратни метра от пода на заведението и хората са пропаднали в мазето на сградата. Службите са евакуирали клуба, а 22-ма души са били приети в болница. Двама от пострадалите са с тежки травми. Сред ранените има двама френски граждани, белгиец и румънец. От полицията са започнали разследване.", "date": "2017.11.26", "title": "22-ма души са пострадали при частично пропадане на пода на нощен клуб на остров Тенерифе (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B2%D1%82%D0%BE%D0%B1%D1%83%D1%81-%D0%B5-%D0%B3%D0%BE%D1%80%D1%8F%D0%BB-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D1%82%D0%B0%D0%B7%D0%B8-%D1%81%D1%83%D1%82%D1%80%D0%B8%D0%BD-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news707711.html", "text": "Туристически автобус се е запалил в ранните часове на деня днес на автомагистрала „Тракия“. Той превозвал пътници от Одрин. От пресцентъра на МВР  потвърдиха за случилото се пред ПИК. „Инцидентът е станал около 01:00 часа тази нощ. На автомагистрала „Тракия“, на 53-ия километър, посока Пловдив, автобус се е запалил в движение – заявиха от МВР. – Благодарение на бързата реакция на шофьора няма пострадали пътници. Образувано е досъдебно производство“.", "date": "2017.11.26", "title": "ИЗВЪНРЕДНО! Автобус е горял на автомагистрала „Тракия“ тази сутрин, няма пострадали"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D1%82%D1%87%D0%B8%D1%82%D0%B0-%D1%81%D0%B2%D1%8A%D1%80%D1%88%D0%B5%D0%BD%D0%BE%D1%82%D0%BE-%D0%BE%D1%82-%D0%B3%D0%B5%D1%80%D0%B1-%D0%BF%D1%80%D0%B5%D0%B4-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5---news707683.html", "text": "Шефа на парламентарната група на ГЕРБ Цветан Цветанов и зам.-председател на партията отчита свършеното пред делегатите на Четвъртото редовно отчетно-изборно национално събрание. \"Във всички 265 общини имаме изградени структури и офиси, като работещите в тях са 385 души\", заяви Цветанов, като благодари на всички структури за свършената работа през 2014 година за европейските избори. \"Всички ние знаем какъв беше периода и какъв беше подхода на управляващите тогава. Май месец 2014 беше времето когато българските граждани трябваше да дадат гласа си за партията, която може да води страната напред. С подкрепата от над 680 хиляди гласа, българските граждани показаха, че ГЕРБ е партията, която води страна напред и се заговори за предсрочни избори\", заяви още Цветанов. На първо място той поздрави младежите в ГЕРБ, които дават възможност на младите за развитие и похвали най-младият евродепутат Андрей Новаков, както и Георг Георгиев, който беше най-младият в родния парламент, а днес вече е зам.-министър на външните работи. Цветанов отчете и, че има над 2 хиляди нови членове, млади хора, влели се в редиците на ГЕРБ. Цветанов благодари на Обединени патриоти за подкрепата им в мандата на \"Борисов 2\", когато Реформаторите са се разцепили на две. \"Аз не смятам, че това беше нормално и реално, за да се случва в управлението за което ние носихме отговорност\", заяви още той. \"Днешното управление е стабилно, България и стабилна и ГЕРБ сме стабилни, както ще продължава и в бъдеще и по време на европредседателството\", заяви още Цветанов. Зам.-председателят на ГЕРБ обаче не скри, че са загубили Добрич и Плевенска област. По заръка на Борисов обаче, там щяло да се работи усилено и във всички останали общини, които са били леко разклатени. Цветанов също издаде своя глас, който със сигурност ще бъде за това премиера Борисов да бъде преизбран. \"Три правителства в управление, три служебни кабинета предполага отстлабване на партията. Но се получи точно обратното. Немерена еформулата - силно и здраво лидерство. Вие ни водитеа,а ние работим. Вашият интелект, чувствителност, стили близост ни прави относими къмвсяка нужда. Г-н Борисов, вашето е лидерство е признато не самов България, но в цяла Европа\", каза лидерката на женската организация на ГЕРБ Ирена Соколова. \"Опитите за конфронтация в парламента, фалшиви новини няма да спре. Нашето управление върна целия преход и да се търсят виновниците. В приватизацията кой ще участва - тези, които ограбиха народа. ГЕРБ се появи и обърка техните сметки. През първите два мандата те не можаха да издържат. ГЕРБ ще играе в шампионска лига, а БСП ще изпадне в аматьорските отбори\", каза Спас Гърневски. България щяла да гласува заследващите 3 правителства на Борисов. \"ГЕРБ успя да направи политика за всяко едно населено място - това е силата на партията. „Точно затова, когато бяхме на изборите за местна власт, ние се нуждаехме от убедителна победа. ГЕРБ за пореден път участваше самостоятелно, защото знаем, че трябва да имаме своята идентичност и своята енергия“, каза заместник-председателят на ГЕРБ. Той отчете, че през 2015 г. най-силният момент в чисто организационно естество са били пълните листи за общински съветници в цялата страна. Цветанов коментира, че с резултатите от 130 кметове на местните избори през 2015 г. са дали възможност ГЕРБ да представлява 5, 5 млн. български граждани. „Най-важното в 2015 г. е че успяхме да покрием цялата страна с представителност. Успяхме да затвърдим добрите резултати в местните региони, което даде възможност да бъдем единствената алтернатива там. БСП ги няма“, посочи Цветанов. Той подчерта, че през 2019 г. в смесените райони на Кърджалийска област, ГЕРБ ще има първите кметове на общини. Според него, когато се говори за малките градове и малките населени места за живеене, трябва да се отчита, че генераторът на истинската и реална промяна, са областните кметове. По отношение на победите на частичните избори, Цветанов заяви, че с тях ГЕРБ показва своята сила.", "date": "2017.11.26", "title": "ИЗВЪНРЕДНО В ПИК TV! Цветан Цветанов отчита свършеното от ГЕРБ пред конгреса и министрите - гледайте НА ЖИВО (ОБНОВЕНА)"}
{"url": "http://pik.bg/%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B8%D1%81%D0%BA%D0%B0%D1%82-%D1%88%D0%B8%D1%80%D0%BE%D0%BA%D0%B0-%D1%83%D0%BF%D1%80%D0%B0%D0%B2%D0%BB%D0%B5%D0%BD%D1%81%D0%BA%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news707669.html", "text": "Bild am Sonntag Лидерът на Християнсоциалния съюз (ХСС) Хорст Зеехофер призова за формирането на нова широка коалиция със Социалдемократическата партия. В интервю за Зеехофер заяви, че такъв алианс е най-добрият вариант за Германия и такова правителство би имало има по-добри перспективи в сравнение с тези пред евентуалната ямайска коалиция – между блока ХДС/ХСС, Свободните демократи и Зелените, или правителство на малцинството. Германският политик обаче предупреди социалдемократите, че не трябва да залагат неизпълними изисквания за продължаването на работата на коалицията.", "date": "2017.11.26", "title": "Християнсоциалистите искат широка управленска коалиция в Германия"}
{"url": "http://pik.bg/%D0%B4%D0%BD%D0%B5%D1%81-%D0%B5-%D0%BF%D1%80%D0%B0%D0%B7%D0%BD%D0%B8%D0%BA%D1%8A%D1%82-%D0%BD%D0%B0-%D0%B4%D0%B5%D1%82%D0%B5%D0%BF%D0%B0%D0%B7%D0%B8%D1%82%D0%B5%D0%BB%D1%8F-news707639.html", "text": "Днес Православната църквата почита паметта на Св. Стилиян Пафлагонийски. Роден е в Пафлагония, Мала Азия. Живял е в края на IV и началото на V век. Стилиян раздал имуществото си, станал монах. Прочул се като чудотворен лечител на децата, заради което получил прозвището „Детепазител“. Светецът се приема за патрон на педиатрията и педагогиката. На иконите най-често се изобразява как с дясната си ръка извършва „благославящ“ жест, държи патерица, сочи с дете или държи в лявата си ръка пеленаче. Почита се най-вече като покровител на децата и особено на кърмачетата. Народният култ към Св. Стилиян е развит предимно в южните български земи, където наричат светеца и празника му „Щири“ (в Родопите), „Шилимен“ (в Пирин) или „Щилиян“ (в странджанския край) и още „Щилено“ или „Детешки празник“. На днешния ден майките месят и раздават за здравето на рожбите си питки, намазани отгоре с мед, а на някои места и варена царевица. Жените палят свещи пред иконата на светеца и през целия ден не работят нищо, за да не боледуват децата им.", "date": "2017.11.26", "title": "Днес е празникът на Детепазителя"}
{"url": "http://pik.bg/%D0%BF%D0%B8%D1%81%D0%B0%D1%82%D0%B5%D0%BB%D1%81%D0%BA%D0%B8-%D1%88%D0%B0%D0%BC%D0%B0%D1%80-%D0%BA%D0%B0%D0%BB%D0%B8%D0%BD-%D1%82%D0%B5%D1%80%D0%B7%D0%B8%D0%B9%D1%81%D0%BA%D0%B8-%D0%B7%D0%B0-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%82%D0%BE%D0%B9-%D0%B5-%D0%B5%D0%B4%D0%BD%D0%BE-%D0%BA%D0%BB%D0%B5%D1%82%D0%BE-%D0%BC%D0%BE%D0%BC%D1%87%D0%B5-%D0%BA%D0%BE%D0%B5%D1%82%D0%BE-%D0%BF%D1%80%D0%BE%D1%81%D1%82%D0%BE-%D0%B8%D0%B3-news707649.html", "text": "Писателят Калин Терзийски за пореден път разбуни духовете с непопулярната си гледна точка към успехите и поводите за национално самочувствие. Коментарът му, че Григор Димитров за успеха си във финалния турнир „Мастърс“ в Лондон е получил 2,5 млн. долара, а той за един разказ в Лондон взима 25 паунда взриви социалните мрежи. „Става дума за сто хиляди пъти по-ниска оценка – аргументира се Терзийски през сутрешния блок на Нова телевизия „Събуди се“. – Господстващите кръгове се опитват да елементализират и деградират масите от хора, за да им станат удобни. Масите от хора са длъжни не да се псуват и да мразят писателите си и да възвеличават едно клето момче, което просто играе добре тенис – игра с топка, и печели от това. Да, фин и хубав спорт, но все пак – спорт. Лувъра ли е по-важен за цивилизацията или стадион „Маракана\"? Там не би трябвало да има дори и съмнение. Аз обичам Григор Димитров, но не мога да го приема насериозно, защото не приемам насериозно спорта като цяло“. Калин Терзийски е категоричен, че българският народ не прави нищо, за да издигне на световно ниво писателите си. „Те знаят за мен, че съм пиел, но не знаят какво съм написал. Това е трагично - обобщи той. - Народът е стъпкан и трябва да се радва на боклуците от Китай\". Писателят взе отношение и по въпроса около новата Мис България. \"Защо всички обвиняват новата Мис България, че не е красива според техния вкус? Българинът знае, че всичко става по втория начин и тя така е станала Мис. Е да, ама ако не е? Ние приемаме всичко това за даденост, защото всички сме се уредили по втория начин. Мис България е хубаво момиче. Има особена физиономия и й прави чест, че не пипнала нищо по нея. В България вече пластичните операции се приемат за даденост. Д-р Енчев е национален герой\", коментира Калин Терзийски. \"В личния си живот съм добре. Не пия от много време. Аз съм човек, който като реши нещо и го прави. Пред вас мога да си отхапя пръста. Трябва да се изпитва удоволствие от живота\", добави писателят.", "date": "2017.11.26", "title": "ПИСАТЕЛСКИ ШАМАР! Калин Терзийски за Григор Димитров: Той е едно клето момче, което просто играе добре тенис"}
{"url": "http://pik.bg/%D0%B7%D0%B5%D0%BC%D0%B5%D0%BD-%D1%82%D1%80%D1%83%D1%81-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-27-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%B2%D1%80%D0%B0%D0%BD%D1%87%D0%B0-news707659.html", "text": "Земетресение с магнитуд 2,7 по скалата на Рихтер е било регистрирано в Района на Вранча, съобщава \"Дунав мост“, позовавайки се на Европейския сеизмологичен център. Според информацията, тр усът е станала в 00:43 часа днес. Епицентърът е бил на 147 километра северно от столицата Букурещ. Трусът е бил на дълбочина 140 км. на 45.71 северна ширина и 26.61 източна дължина. Няма данни за жертви и разрушения.", "date": "2017.11.26", "title": "Земен трус с магнитуд 2,7 по Рихтер бе регистриран в района на Вранча"}
{"url": "http://pik.bg/%D0%BD%D0%BE%D0%B2%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%B8-%D0%B8-%D0%BF%D0%BE%D0%BB%D0%B8%D1%86%D0%B8%D1%8F-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-news707652.html", "text": "Активисти на ислямистка партия подновиха сблъсъците със силите за сигурност в околностите на пакистанската столица, Исламабад, предаде Reuters, цитирани от Фокус. Протестиращите са опожарили няколко автомобила, преди да се върнат в протестния лагер, който окупират от две седмици. Няколко хиляди полицаи и членове на паравоенна милиция се опитаха вчера да разпръснат седящия протест, който блокира главния път, свързващ Исламабад със съседния Равалпинди. Според информация на местните медии, шестима души са загинали при възникналите сблъсъци, а над 150 са ранени, включително 80 членове на силите за сигурност.", "date": "2017.11.26", "title": "Нови сблъсъци между протестиращи ислямисти и полиция в Пакистан"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D0%B7%D0%B0%D0%B2%D0%BE%D0%B4-%D0%B2-%D0%BA%D0%B8%D1%82%D0%B0%D0%B9-news707642.html", "text": "BBC, цитиран от \"Фокус\" На-малко двама души са загинали, а десетки са ранени в резултат на експлозия в източния пристанищен китайски град Нинбо, предаде . Взривът е станал в завод в индустриалната зона на града в около 09,00 часа местно време. Т Взривът е причинил срутване на околните сгради. Полицията е започнала разследване на инцидента.", "date": "2017.11.26", "title": "Най-малко двама души са загинали, десетки са ранени при взрив в завод в Китай"}
{"url": "http://pik.bg/%D0%BC%D0%B8%D1%81%D0%B8%D1%8F-%D1%8F%D0%BF%D0%BE%D0%BD%D0%B8%D1%8F-%D0%BF%D1%80%D0%B0%D1%89%D0%B0-%D0%B0%D1%81%D1%82%D1%80%D0%BE%D0%BD%D0%B0%D0%B2%D1%82%D0%B8-%D0%BD%D0%B0-%D0%BB%D1%83%D0%BD%D0%B0%D1%82%D0%B0-%D0%BF%D1%80%D0%B5%D0%B7-2020-%D0%B3%D0%BE%D0%B4%D0%B8%D0%BD%D0%B0-news707630.html", "text": "Япония планира да изпрати астронавти на Луната през 2020 година, съобщава РИА Новости, като се позовава на изданието Иомиури. Според информация от правителствените кръгове на страната, включването на японски астронавти в лунните мисии може да стане възможно благодарение на участието на страната в проекта по построяването на модулна среда на обитаване в околната орбита - Deep Space Gateway.", "date": "2017.11.26", "title": "Мисия! Япония праща астронавти на Луната през 2020 година"}
{"url": "http://pik.bg/%D0%BF%D0%BE%D0%B2%D0%B5%D1%87%D0%B5-%D0%BE%D1%82-30-%D0%B4%D1%83%D1%88%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D0%B8%D0%B7%D1%82%D0%BE%D1%87%D0%B5%D0%BD-%D0%BA%D0%B8%D1%82%D0%B0%D0%B9-news707629.html", "text": "Взрив е прогърмял рано тази сутрин в една от производствените сгради в района на Цзянбей, в източния китайски пристанищен град Нинбо, провинция Чжецзян, съобщава ТАСС, цитирани от Фокус. Според съобщението, в момента на взрива в сградите и нейните околности са работили много хора. Причината за инцидента остава неизвестна. Стъклата на прозорците на близките домове са избити от ударната вълна.", "date": "2017.11.26", "title": "Повече от 30 души са пострадали при взрив в Източен Китай"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%BE%D0%B9-%D0%B0%D0%BB%D0%BA%D0%BE%D1%85%D0%BE%D0%BB-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%BF%D1%80%D0%B5%D0%B4%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0-%D1%85%D0%BE%D1%80%D0%B0%D1%82%D0%B0-%D0%BA%D1%8A%D0%BC-%D1%81%D0%B5%D0%BA%D1%81-news707579.html", "text": "Алкохолните напитки влияят различно на настроението, установи изследване в 21 държави, с което учени анализират пиенето и емоциите, съобщиха в. \"Дейли мейл\" и Би Би Си. Концентратите правят хората по-енергични и по-агресивни, а червеното вино отпуска, предразполага към секс, но и човек от него става по-летаргичен и сантиментален. Ефектът от бялото вино е като от червеното, но по-слаб. Бирата успокоява като виното, но повишава и самочувствието. Учените от университета в Бангор и лондонския Кингс колидж са работили с данни от Глобалното изследване на употребата на упойващи средства, обхванало с интернет анкета 30 000 души от цял свят. Анкетираните са казали, че се чувстват най-спокойни, когато пият вино или бира. Повече от 40 процента са признали, че от концентратите се чувстват секси или стават влюбчиви, а над половината - че след като пийнат нещо по-силно, са по-уверени. Според повече от 50 процента от анкетираните концентратите дават енергия, но една трета признават, че когато ги пият, стават по-агресивни и неспокойни. Самият алкохол, известен с химическото име етанол, химически е идентичен, независимо от напитката, обясни проф. Марк Белис от екипа. За различното емоционално въздействие е отговорен начинът на пиене. Концентратите обикновено се пият по-бързо и в тях има повече алкохол. Резултатът е по-бърз стимулиращ ефект. Напитките се консумират по различни социални поводи. Хората могат да ги пият съзнателно, за да се напият бързо, или пък бавно с храна. Важен е и ефектът на очакването. Сред жените има повече емоционални реакции, докато мъжете по-често стигат до агресивност.", "date": "2017.11.26", "title": "ВАЖНО! Разкриха кой алкохол най-много предразполага хората към секс"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B5-%D0%B5-%D0%B2%D1%80%D1%8F%D0%B7%D0%B0%D0%BB-%D0%B2-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%81%D1%82%D0%B8-%D0%B2%D1%8A%D0%B2-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%BA%D0%B0%D0%BB%D0%B5-news707640.html", "text": "Автомобил с мигранти връхлетя срещу жандармеристи в северния френски град Кале, съобщава телевизионният канал LCI, цитиран от БГНЕС. Според информацията,  един служител на реда е бил ранен. До инцидента се е стигнало, след като патрул се опитал да провери колата. „В резултат на удара жандармерист е получил травма на коляното, а силите за сигурност са били принудени да открият огън\", се посочва в съобщение на префектурата на Кале. В колата е имало девет мигранти: шестима иракчани и трима афганистанци. Всички вероятно са щели нелегално да прекосят границата.", "date": "2017.11.26", "title": "Инцидент! Автомобил с мигранти се е врязал в жандармеристи във френския град Кале"}
{"url": "http://pik.bg/%D0%BD%D0%B0%D0%B4-70-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%BF%D1%80%D0%B8-%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8%D1%82%D0%B5-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D1%80%D0%BE%D0%B1%D1%81%D1%82%D0%B2%D0%BE%D1%82%D0%BE-%D0%B2-%D0%BB%D0%B8%D0%B1%D0%B8%D1%8F-news707627.html", "text": "Органите на реда в Брюксел са задържали 71 души по време на избухналите вчера безредици в града, предава ТАСС, като се позовава на информация от белгийското издание Le Soir. Множество младежи се събраха на „митинг против робството на мигранти в Либия“. Протестното движение прерасна в безредици, в хода на които демонстрантите започнаха да трошат витрини на магазини в търговската част на града, близо до центъра на европейската столица. Според сведенията на изданието няма пострадали.", "date": "2017.11.26", "title": "Над 70 задържани в Брюксел при безредиците по време на протест срещу робството в Либия"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%81%D0%BB%D0%B5%D0%B4-%D0%BF%D1%8A%D1%80%D0%B2%D0%B8%D1%8F-%D1%81%D0%BD%D1%8F%D0%B3---%D1%82%D0%BE%D0%BF%D0%BB%D0%B0-%D0%B5%D1%81%D0%B5%D0%BD-%D0%B4%D0%BE-%D0%BD%D0%B8%D0%BA%D1%83%D0%BB%D0%B4%D0%B5%D0%BD-news707238.html", "text": "От няколко дни над Централното Средиземноморие се вихри мощен циклон. Той е причина за изключително неблагоприятното време в Италия и западните части на Балканите. При нас ще усетим само малка част от това лошо време, казват метеоролозите. През следващите дни циклонът бавно ще се премества на изток към Егейско море, но силата му ще отслабва. Температурите до понеделник ще са с обичайните стойности - между 6 и 13 градуса. Синоптиците съветват шофьорите да са подготвени за истински зимни условия, особено тези, които ще преминават през планинските проходи. Там ще има обилни снеговалежи, виелици и навявания. През последните дни на месеца, както и през първите дни на декември вероятността за мъгли нараства. В температурно отношение времето ще е късно есенно с минуси сутрин и по-приятно време следобед.", "date": "2017.11.26", "title": "ДОБРА ПРОГНОЗА! След първия сняг - топла есен до Никулден"}
{"url": "http://pik.bg/%D0%B0%D0%BB%D0%B0%D1%80%D0%BC%D0%B0-%D1%85%D0%B8%D0%BB%D1%8F%D0%B4%D0%B8-%D0%BD%D0%B0-%D0%BB%D0%B5%D0%B3%D0%BB%D0%BE-%D0%B7%D0%B0%D1%80%D0%B0%D0%B4%D0%B8-%D1%84%D0%B0%D0%BB%D1%88%D0%B8%D0%B2-%D0%B3%D1%80%D0%B8%D0%BF-news707240.html", "text": "Фалшив грип повали хиляди на легло само за една седмица. Той е причинен от рино- и аденовируси и се проявява с висока температура, болки в гърлото, втрисания и тежка хрема. Това показват данните на регионалните здравни инспекции в страната. Само за пет дни като остри респираторни заболявания в столицата са регистрирани 1378 случая. Според лекарите от инспекцията обаче броят им е неколкократно повече, тъй като не всички ходят на лекар, а сами си „предписват“ лекарства. Заради самолечението и ходенето на работа с инфекцията броят на заразените расте с всеки изминал ден, смятат медиците. По думите на главния здравен инспектор д-р Ангел Кунчев в момента ни атакуват остри респираторни заболявания, но грипът все още е далече от България. Според него колкото и да не ни харесва противогрипната ваксина, тя остава най-добрата защита срещу вируса за уязвимите групи и е препоръчителна, особено за хората над 65-годишна възраст Той припомни, че ваксината засега е единственият надежден начин за по-леко изкарване на грипа и предпазване, но посочи, че тя пази от инфекцията 70 и 75 процента. Като превенция на острите респираторни заболявания, които наподобяват грипа, директорът на Националния център по заразни и паразитни болести проф. Тодор Кантарджиев посочи чистият въздух. Той препоръча по-чести проветрявания на стаите и офис залата и избягване на транспортни средства с много хора в тях.", "date": "2017.11.26", "title": "АЛАРМА! Хиляди на легло заради фалшив грип"}
{"url": "http://pik.bg/%D1%80%D0%B0%D0%B7%D1%87%D0%B8%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D1%81%D0%BC%D0%B5%D1%82%D0%BA%D0%B8-%D1%81%D0%B5%D0%B4%D0%B5%D0%BC-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80%D0%B8-%D0%B2-%D1%80%D0%B8%D0%BE-%D0%B4%D0%B5-%D0%B6%D0%B0%D0%BD%D0%B5%D0%B9%D1%80%D0%BE-news707631.html", "text": "Седем души са загинали след престрелка между наркодилъри в района на пристанището на бразилския град Рио де Жанейро, съобщават от полицията в града, цитирани от Франс Прес. Военната полиция е арестувала 13 души и е конфискувала 14 огнестрелни оръжия, както и гранати и амуниции, разкриват още охранителните органи. Заподозрените са откарани в затвор, докато полицията е съсредоточила голям брой свои служители в района на инцидента, който е известен като „Комплексо до Кажу“. Фокус", "date": "2017.11.26", "title": "Разчистване на сметки! Седем загинали при престрелка между наркодилъри в Рио де Жанейро  "}
{"url": "http://pik.bg/%D0%B1%D0%B0%D0%BB%D0%B8-%D0%B2-%D1%82%D1%80%D0%B5%D1%81%D0%BA%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D1%82-%D1%81%D0%B0%D0%BC%D0%BE%D0%BB%D0%B5%D1%82%D0%B8%D1%82%D0%B5-%D0%B4%D0%B0-%D0%BB%D0%B5%D1%82%D1%8F%D1%82-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%B8%D0%B7%D1%80%D0%B8%D0%B3%D0%B2%D0%B0%D0%BD%D0%B5-%D0%BD-news707633.html", "text": "BBC, цитиран от \"Фокус\" Авиокомпаниите получиха предупреждение за непосредствена опасност от вулканично изригване в района на индонезийския остров Бали, след като вулканът Агунг изпусна дим на над 1500 м височина, предаде . По-рано тази седмица вулканът изригна за пръв път за последните 50 години, като изхвърли стълб от дим и пепел на височина 700 метра. Главното летище на острова засега работи нормално, но някои авиокомпании отмениха полетите си, след като през септември за пръв път бе установена вулканична активност. В изявление на местните власти се посочва, че туризмът в Бали все още е безопасен, с изключение на зоната в радиус от 7,5 км около вулкана. Над 140 000 напуснаха домовете си през последните месеци, когато вулканолози засякоха активизиране. При последното изригване на Агунг през 1963 г. загинаха близо 1600 души.", "date": "2017.11.26", "title": "Бали в треска, предупреждават самолетите да летят внимателно заради опасност от изригване на вулкан"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D1%8A%D0%B6-%D1%81-%D1%87%D0%B5%D1%80%D0%B5%D0%BD-%D0%B2%D0%B0%D0%BD-%D0%BE%D0%BF%D0%B8%D1%82%D0%B0-%D0%B4%D0%B0-%D0%B8%D0%B7%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BA%D0%BE%D1%80%D1%82%D0%B5%D0%B6%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news707632.html", "text": "Опит да попречи на преминаването на кортежа на президента на САЩ Доналд Тръмп е направил в събота мъж във Флорида, предаде БГНЕС, цитирани от Нова телевизия. Инцидентът е станал, когато Тръмп се връщал от голф клуб в резиденцията си Мар-а-Лаго. \"В един момент, мъж с червен ван се опита да пресече пътя на кортежа. Местни служителите на реда спряха за проверка автомобила, чийто шофьор правеше неприлични жестове и крещеше ругатни\", съобщава журналист, цитиран от пресслужбата на Белия дом.", "date": "2017.11.26", "title": "Инцидент! Мъж с черен ван опита да изскочи срещу кортежа на Доналд Тръмп"}
{"url": "http://pik.bg/%D0%B3%D0%B5%D1%80%D0%B1-%D0%B3%D0%BE%D1%82%D0%B2%D0%B8-%D0%BC%D1%83%D0%BB%D1%82%D0%B8%D0%BC%D0%B5%D0%B4%D0%B8%D1%8F-%D0%B8-3d-%D0%B5%D1%84%D0%B5%D0%BA%D1%82%D0%B8-%D0%B7%D0%B0-%D0%B4%D0%B5%D0%BB%D0%B5%D0%B3%D0%B0%D1%82%D0%B8%D1%82%D0%B5-%D0%BD%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%B0-news707628.html", "text": "Четвъртото редовно отчетно-изборно делегатско национално събрание на ГЕРБ ще се проведе днес от 12.00 часа в Интер Експо Център на бул.\"Цариградско шосе\" 147. След поредица от големи специални събития в Арена Армеец, най-голямата политическа партия в България - ГЕРБ, отново поставя началото на новаторски и иновативен подход за своите мероприятия, съобщава пресцентърът на политическата организация. Предстоящото Четвърто редовно отчетно-изборно делегатско национално събрание на ПП ГЕРБ ще бъде запомнено с невиждана досега за политическо събитие мултимедия и 3D ефекти. Тази технология се радва на изключителна популярност по света и за първи път в нашата страна ще бъде специално изградено по време на мероприятието на партия ГЕРБ. Посланията и речите на силните членове на ГЕРБ, както и приятелските послания на техните европейски гости ще бъдат илюстрирани по наистина впечатляващ и въздействащ начин, се допълва в съобщението.", "date": "2017.11.26", "title": "ГЕРБ готви мултимедия и 3D ефекти за делегатите на конгреса"}
{"url": "http://pik.bg/%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%B7%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B5-%D1%80%D0%B0%D0%B4%D0%B2%D0%B0-%D0%BD%D0%B0-%D0%BF%D1%80%D0%BE%D0%B2%D0%B0%D0%BB%D0%B8%D1%82%D0%B5-%D0%BD%D0%B0-%D0%BC%D0%B5%D1%80%D0%BA%D0%B5%D0%BB-news707636.html", "text": "AFP Крайно-дясната германска партия „Алтернатива за Германия“ гледа на провала на изпълняващия длъжността канцлер на Германия Ангела Меркел да формира правителство като на доказателство за нарастващата си сила и възможности да преобърне политическия ред в страната, предава , като се позовава на думите на лидера на парламентарната група на партията Александър Гауланд, пише \"Фокус\". Той заяви, че текущата политическа криза в страната е показала, че 4-годишната „Алтернатива за Германия“ е постигнала първостепенната си задача на парламентарните избори в Германия, проведени на 24 септември. „На Меркел й предстои само спускане от тук нататък и това отчасти е наше постижение“, похвали се той, сипвайки си чаша розе в италиански ресторант край езерото в близост до Потсдам. „Времето й изтече – искаме тя да слезе от политическата сцена“. „Алтернатива за Германия“ проведе кампанията си под надслова „Меркел трябва да си тръгне“, критикувайки нейното решение да допусне в страната повече от един милион мигранти след 2015-а година. С това послание те спечелиха близо 13 процента от гласовете на избирателите, открадвайки милиони гласове от системните партии и влизайки за първи път в долната камара на парламента с близо 100 депутата. Въпреки че Меркел спечели изборите и е в удобна позиция за четвърти мандат като канцлер, тя към момента не може да сглоби управляващо мнозинство – безпрецедентна ситуация в следвоенната история на Германия. Кризата може да предизвика предсрочни избори. Независимо от това, че социологическите проучвания показват, че „Алтернатива за Германия“ ще постигне още по силен резултат заради задънената улица, в която влязоха преговорите, 76-годишният Гауланд изглежда резервиран относно възможността за ново гласуване. „Решението за провеждане на предсрочни избори не зависи от нас и ние не сме го искали, но сме готови за това“, обясни той. „Никой от членовете ни не е много ентусиазиран около това, но ние най-вероятно ще спечелим от нов вот“. Всички социологически проучвания сочат, че Съюза (ХДС/ХСС) на Меркел и Германската социалдемократическа партия (ГСДП) ще загубят допълнителна част от подкрепата си, ако избирателите бъдат върнати до избирателните секции. С неговите маркови якета от туийд и очила с диоптър, Гауланд култивира образа на английски провинциален джентълмен и изразява гордостта си от подкрепата за неговото анти-имиграционно послание, получена от голяма част от британските консерватори. През май той предизвика ярост с изказването си, че германските запалянковци обичат футболната звезда Джером Боатенг, който е роден в Берлин в семейство на майка германка и баща ганаец, „но не искат да имат Боатенг за съсед“. Тъй като германската икономика е за пример, а безработицата е на рекордно ниски нива, „Алтернатива за Германия“ изобщо не се опитва да използва икономическите въпроси, за да печели подкрепа. Гауланд, който е бивш член на Християндемократичния съюз (ХДС), призна, че иска да играе на струната на страховете и негодуванията на германците, най-вече в бившата комунистическа Източна Германия, в частност за съвременния мултикултурализъм на Германия. „Ние винаги сме казвали, че искаме да дадем гласност на хорските страхове“, заяви той. „Не искаме страната да се променя до такава степен, че да се обърне назад“. Освен текущата политическа нестабилност, Гауланд вижда, че вятърът да духа в платната на „Алтернатива за Германия“ и заради скорошния анонс на един от най-големите работодатели в Германия – Сименс – че ще съкрати близо 7 хиляди работници от своите предприятия в Германия. Индустриалният гигант обяви, че планира да затвори заводите си в градовете Гьорлиц и Лайпциг – и двата в източната провинция Саксония, която „Алтернативата“ спечели през септември. „Това най-вероятно ще помогне на партията“, предположи Гауланд. „За всеки случай това не е много умна политика във връзките с обществеността - когато записваш рекордни печалби и в същото време уволняваш хората“. Гауланд изглежда спокоен относно това, че партии като „Свободните демократи“ (СвДП) се опитват да откраднат някои от основните теми на „Алтернатива за Германия“ като тази за строгия контрол над границите и с това част от гласовете за партията. „Има стар спор относно това кой кого се опитва да копира и кой е оригинала“, каза той, усмихвайки се. „Ако СвДП се движи в нашата посока, няма да ги обвиня, че са сгрешили“. Лидерът на „Алтернатива за Германия“ омаловажи вътрешните борби в партията, които се характеризират със знаковото напускане на бившия съпредседател Фрауке Петри, случило се само един ден след изборния успех. Гледайки към предстоящия партиен конгрес в Хановер, Гауланд заяви, че партията ще се съсредоточи върху платформата си, а не върху кадрови въпроси. „Хора моля не гласувайте за „Алтернатива за Германия“ заради определени личности, а заради неодобрението си за това, което се случва“. Той не смята, че партията е яхнала вълната на популизма. „Всички винаги казват: „Брекзит и Тръмп ще ви дадат тласък“, но аз не гледам на това по този начин“, обясни Гауланд, сочейки към различните национални коренни причини, поради които са възникнали отделните движения. „Винаги съм бил скептичен относно пактове на солидарността с партии, които се считат за подобни“, включително френският „Национален фронт“ и \"Холандската партия на свободата“. „Единственото изключение е „Австрийската партия на свободата““, добави Гауланд, посочвайки „културната“ близост с австрийската крайно-дясна формация, която в момента води преговори за формирането на управляваща коалиция в Австрия. Попитан за протестния акт на група активисти миналата седмица, които тайно издигнаха реплика на берлинския Мемориал на жертвите на холокоста пред дома на политика от „Алтернатива за Германия“ Берндт Хьоке, който призова Германия да спре да се обвинява за престъпленията на нацистите, Гауланд избухна. „Това е скандално и фактът, че пресата не се противопостави категорично на деянието ме разярява изключително много“. „Разбира се... това ще помогне (на Хьоке) – това е повече от ясно“.", "date": "2017.11.26", "title": "\"Алтернатива за Германия\" се радва на провалите на Меркел"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%BE%D1%81%D1%82%D0%BE%D0%B2-%D0%BF%D0%B0%D0%BA-%D1%81%D0%B5-%D1%80%D0%B0%D0%B7%D1%81%D1%8A%D1%80%D0%B4%D0%B8-%D0%BD%D1%8F%D0%BC%D0%B0%D0%BC-%D0%BD%D1%83%D0%B6%D0%B4%D0%B0-%D0%BE%D1%82-%D0%BD%D0%B0%D1%80%D0%BE%D0%B4%D0%BD%D0%B0-%D0%BB%D1%8E%D0%B1%D0%BE%D0%B2-%D0%BD%D0%B5-%D0%BC%D0%B5-%D0%B2%D1%8A%D0%BB%D0%BD%D1%83%D0%B2%D0%B0-%D0%BA%D0%BE%D0%B9-%D1%89%D0%B5-%D0%BC%D0%B5-%D0%BF%D0%BB-news707647.html", "text": "Иван Костов отново е сърдит на народа и на политиците, стана ясно от интервюто му днес впредаването \"Тази неделя\" по Би Ти Ви. Повод за разговора бяха готвените конституционни промени за приватизацията. \"Нищо не искам от хората да ме запонят, не ме вълнува това. Аз съмправил това, което е трябвало. Направил съм всичко според силите си, не ме интересува, че някой ще го оплюе. Нямам нужда от народна любов\", каза бившият премиер. Резултатът от приватизацията бил 4,8 млрд. лв. \"Това са официални данни на българската статистика. А не измисени като от Филчев и от Плевнелиев. Да се твърди, че тези милиарди са откраднати, е ненормално\", поясни Костов. България била най-бедната държава в Европа, защото обявявала два пъти фалити. \"През 1997 г. дойдоха инвеститори. Те не могат да бъдат наречени крадци, защото върнаха живота на умрели предприятия. Стотици инвеститори от чужбина дойдоха да приватизират. Резултатът е положителен. Аз съм горд. Ако твърдим, че е престъпна приватизацията, къде са осъдените. Как тогава в продължение на тези години прокуратурата е повдигнала десетина или да речем 20 обвинения и не ги е доказала\", разгневи се Костов. Той призова да се направи приключителен баланс на Агенцията по приватизация, за да\" излезе българското общество от тежката травма\". \"Приравняването на приватизацията с престъпление срещу човечеството, нека си остане на съвестта на тези, които го предлагат. Приватизация се направи в цяла Европа. Нямам от какво да се страхувам, ако се приемат проомените в конституцията за приватизацията\", призна Костов. \"Приватизацията е единственият начин да се създаде пазарна икономика в България. Тези които сега се радват на европейските средства, излиза, че са везли в съдружество с престъпници, ако се слушат сегашните митове. Сега се сеят ветрове, защото се атакува сърцевината на страната.Трябва да се внимава, в очите на европейците звучи много асурдно\", каза Костов. И прекъсна гневен интервюто с думите: \"Неми се говори повече\".", "date": "2017.11.26", "title": "ЕКСКЛУЗИВНО! Костов пак се разсърди: Нямам нужда от народна любов, не ме вълнува кой ще ме плюе за приватизацията"}
{"url": "http://pik.bg/%D0%B3%D1%8E%D0%BD%D1%82%D0%B5%D1%80-%D1%84%D0%B5%D1%80%D1%85%D0%BE%D0%B9%D0%B3%D0%B5%D0%BD-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D1%81%D1%82%D0%B0%D0%B1%D0%B8%D0%BB%D0%BD%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-%D1%81-%D1%80%D0%B0%D0%B7%D0%B2%D0%B8%D0%B2%D0%B0%D1%89%D0%B0-%D1%81%D0%B5-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-news707644.html", "text": "В България съм за първи път след близо седем години и наистина съм много впечатлен. Веднага се вижда, че има стабилна демокрация и развиваща се икономика. Това заяви пред сутрешния блок на Нова телевизия „Събуди се“ бившият еврокомисар Гюнтер Ферхойген. „Имах разговори с български семейни фирми. Това е и причината за посещението ми. Срещнах се със Сдружението на българските семейни предприятия. От разговорите с тях установявам, че до голяма степен очакванията от присъединяването към Европейския съюз са изпълнени“, анализира Ферхойген. Той бе категоричен, че Европейският съюз няма да се разпадне, въпреки все по-засилващите се страхове за това. „Опасността за това е била и по-голяма от сегашната – каза Гюнтер Ферхойген. - Миналата година, когато беше взето решението в референдума за Brexit. Тогава трябваше да се борим и с последствията от финансовата и икономическата криза. Тогава надигнаха глава десни популистки екстремистки партии, тогава беше много опасно, много по-опасно от сега. Но Брюксел успя да стабилизира нещата”. Според Гюнтер Ферхойген, не може да се говори за криза в Германия заради проблема около съставянето на ново правителство, а по-скоро за необичайна ситуация. „Много държави са били без правителства дълго време – заяви Ферхойген. – Застоят в Германия обаче е опасен, тъй като би осакатил европейската политика. Не бих пожелал Германия без правителство докато България председателства Европейския съюз. Европа върви добре, когато Франция и Германия са в челото. Убеден съм, че още преди Коледа Германия ще има свое правителство“.", "date": "2017.11.26", "title": "Гюнтер Ферхойген: В момента България е стабилна демокрация с развиваща се икономика"}
{"url": "http://pik.bg/%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%80%D0%B0%D0%B7%D0%BF%D0%B8%D1%82%D0%B0-%D0%B4%D0%B2%D0%B0%D0%BC%D0%B0-%D0%BC%D1%8A%D0%B6%D0%B5-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D0%BC%D0%B0%D1%81%D0%BE%D0%B2%D0%B0%D1%82%D0%B0-%D0%BF%D0%B0%D0%BD%D0%B8%D0%BA%D0%B0-%D0%B2-%D0%BC%D0%B5%D1%82%D1%80%D0%BE%D1%81%D1%82%D0%B0%D0%BD%D1%86%D0%B8%D1%8F-oxford--news707650.html", "text": "Лондонската полиция разпита двама мъже във връзка със спора, довел до масова паника в метростанция Oxford Circus в центъра на британската столица, предаде BBC, цитирани от Фокус. Мъжете, на възраст 21 и 40 години, са се явили в полицейски участък доброволно, след като властите разпространиха снимките им. Разследването на инцидента продължава. 16 души бяха ранени при паническо бягство след слух за стрелба на платформата на метростанцията по централната линия на метрото. Няма доказателства, че е било използвано оръжие, посочват от полицията.", "date": "2017.11.26", "title": "Лондонската полиция разпита двама мъже във връзка с масовата паника в метростанция Oxford Circus"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%87%D0%B0%D1%81%D1%82%D0%B8-%D0%BD%D0%B0%D0%BF%D1%83%D1%81%D0%BD%D0%B0%D1%85%D0%B0-%D1%83%D0%BB%D0%B8%D1%86%D0%B8%D1%82%D0%B5-%D0%BD%D0%B0-%D1%85%D0%B0%D1%80%D0%B0%D1%80%D0%B5-%D0%B6%D0%B8%D0%B2%D0%BE%D1%82%D1%8A%D1%82-%D0%B2-%D0%B7%D0%B8%D0%BC%D0%B1%D0%B0%D0%B1%D0%B2%D0%B5-%D1%81%D0%B5-%D0%B2%D1%80%D1%8A%D1%89%D0%B0-%D0%BA%D1%8A%D0%BC-%D0%BE%D0%B1%D0%B8%D1%87%D0%B0%D0%B9%D0%BD%D0%B8%D1%8F-%D1%81%D0%B8-%D1%85%D0%BE-news707634.html", "text": "Войниците и бронетранспортьорите, които бяха разположени край правителствените сгради и министерствата в зимбабвийската столица Хараре, се върнаха в казармите, съобщава ТАСС, цитирани от БТА. Животът в града се връща към обичайния си ход след оставката на Робърт Мугабе и встъпването в длъжност на новия президент. Обстановката по улиците е спокойна, магазините, пазарите и ресторантите работят. Вече нищо не възпрепятства уличното движение. Обсъждането на политическата ситуация се премеси в печата и социалните мрежи. Особено коментирана е речта на новия президент Емерсън Мнангагва, в която той обеща да осигури икономическо възстановяване на страната и равни възможности за всички нейни граждани. В центъра на вниманието е и въпросът за евентуално съдебно преследване срещу задържаните от военните членове на правителството и на управляващата партия „Африкански национален съюз на Зимбабве - Патриотичен фронт\" (ЗАНУ-ПФ), както и разпределянето на постовете в новото правителство. Съдът остави под стража до началото на следващата седмица бившия министър на финансите и икономическото развитие Игнейшъс Чомбо, срещу когото са повдигнати обвинения в корупция. В понеделник съдът ще обсъди възможността да го освободи под гаранция. Министърът е обвинен в разхищаване на средства, възлизащи на общо 3,6 милиона долара. Емерсън Мнангагвa ще отслужи остатъка от мандата на Мугабе до следващите общи избори, които трябва да се състоят не по-късно от септември 2018 г. Под стража остава също водачът на младежкото крило на ЗАНУ-ПФ Кудзи Чипангу. Чомбо и Чипангу бяха част от група, оформила се около съпругата на бившия президент Мугабе - Грейс, наречена Г40 (Generation 40) и представляваща по-младото поколение в партията. Редица нейни членове бяха задържани от военните и полицията по обвинения в злоупотреби по време на събитията преди оставката на Мугабе на 21 ноември", "date": "2017.11.26", "title": "Военните части напуснаха улиците на Хараре, животът в Зимбабве се връща към обичайния си ход"}
{"url": "http://pik.bg/%D1%83%D0%BB%D0%B8%D1%87%D0%BD%D0%BE-%D0%BA%D1%83%D1%87%D0%B5-%D1%81%D0%BF%D0%B0%D1%81%D0%B8-%D0%B6%D0%B5%D0%BD%D0%B0-%D0%BE%D1%82-%D0%B3%D1%80%D0%B0%D0%B1%D0%B8%D1%82%D0%B5%D0%BB-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%B2%D0%B8%D0%B4%D0%B5%D0%BE-news707637.html", "text": "Улично куче спаси жена от грабител в Черна гора, съобщава местният телевизионен канал RTCG, показвайки кадри от случилото се, появили се в социалните мрежи. Според информацията, инцидентът станал в района на Старото летище в Подгорица. Неизвестен мъж последвал жена по улицата. Когато я приближил, той опитал да й измъкне чантата от ръцете. Грабителят обаче бил неприятно изненадан от улично куче, което било наблизо. Неочакваната атака накарала крадеца да избяга.", "date": "2017.11.26", "title": "Улично куче спаси жена от грабител в Черна гора (ВИДЕО)"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0%D0%B4%D0%B5%D0%BB%D1%8F-420-%D0%BC%D0%BB%D0%BD-%D0%B5%D0%B2%D1%80%D0%BE-%D0%BE%D1%82-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%BD%D0%B0%D0%B4-news707651.html", "text": "Президентът на Франция Еманюел Макрон ще отдели от бюджета на страната 420 млн. евро за борбата с насилието над жените и за равенство между половете. Това обяви самият Макрон в личния си профил в една от социалните мрежи, съобщи електронното издание Газета. „Средствата от държавния бюджет, които през 2018 година ще бъдат насочени към постигането на равенство между половете ще бъдат увеличен и ще достигнат до 420 млн. евро“, написа френският президент. По информация на Le Point, официалните данни показват, че през 2016 година близо 225 000 жени са станали жертва на домашно насилие. Близо една трета от тях обаче са потърсили съдействие от полицията.", "date": "2017.11.26", "title": "Президентът на Франция заделя 420 млн. евро от бюджета на страната за борба с насилието над жените"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B7%D0%B0-%D0%BF%D1%80%D0%B8%D1%82%D0%B5%D0%B6%D0%B0%D0%BD%D0%B8%D0%B5-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2-%D0%B8%D1%81%D0%BF%D0%B5%D1%80%D0%B8%D1%85-news707677.html", "text": "Двама души са били задържани за притежание на наркотици, съобщиха от Областната дирекция на МВР – Разград, цитирани от Фокус. Лек автомобил „Сеат Ибиса” е спрян за проверка около 12:30 часа в петък в град Исперих. 30-годишният водач с инициали И.К. е изпробван с „Drug check”, който реагирал положително на канабис. При извършеното претърсване на автомобила във връхна дреха на задната седалка са намерени 1,4 грама канабис. След личен обиск на пътуващия в колата 33-годишния с инициали К.Р. от Русе са открити още 1,7 грама суха тревиста маса, която при нарко-полевия тест реагира на марихуана. В хода на проверката са извършени претърсвания в дома на И.К. в Исперих. Намерени са 2 метални грендера, електронна везна, 0,4 грама канабис и 2 метални лули за пушене на канабис. Двамата мъже не са криминално проявени и не са осъждани. Задържани са за срок от 24 часа. По случая е образувано досъдебно производство по чл.354 А, ал.3 и по чл.343 Б, ал.3 от НК.", "date": "2017.11.26", "title": "Двама задържани за притежание на наркотици в Исперих"}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%B4%D0%BD%D0%B5%D1%81-%D0%BD%D0%B0-%D1%88%D0%B5%D1%81%D1%82%D0%B4%D0%BD%D0%B5%D0%B2%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BC%D0%B8%D0%B0%D0%BD%D0%BC%D0%B0-%D0%B8-%D0%B1%D0%B0%D0%BD%D0%B3%D0%BB%D0%B0%D0%B4%D0%B5%D1%88-%D0%B7%D0%B0%D1%80%D0%B0%D0%B4%D0%B8-%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD-news707646.html", "text": "Папа Франциск заминава днес на шестдневно посещение в Мианма и Бангладеш - център на една от най-тежките хуманитарни кризи в света, предаде ДПА. В Мианма се очаква папата да се срещне с главнокомандващия въоръжените сили генерал Мин Аун Хлаинг, с цивилния лидер на страната - носителката на Нобелова награда за мир Аун Сан Су Чжи, и с влиятелни будистки монаси. Предполага се, че пред тях Светият отец ще повдигне въпроса за рохингите, но мианманската Католическа църква го посъветва да се въздържа от пряко споменаване на мюсюлманската групи, за да не засегне твърде чувствителна тема. Мнозина в Мианма, включително правителството, използват наименованието \"бенгалци\" за етноса рохинга, за да намекнат, че те са натрапници от Бангладеш, и оспорват твърденията на ООН, че тези хора са подложени на гонения от армията. Папата ще бъде в Мианма от 27 до 30 ноември, а в Бангладеш - от 30 ноември до 2 декември. Пътуването му е било планирано преди ескалирането на кризата с рохингите. Над 620 000 мюсюлмани рохинги са избягали от Мианма в Бангладеш от август насам в резултат на нещо, което ООН определи като \"христоматиен пример за етническо прочистване\". Дни преди папската визита Мианма и Бангладеш подписаха споразумение за връщане на бежанците рохинга в родината им, но според ООН това все още не е безопасно за тях.", "date": "2017.11.26", "title": "Папа Франциск заминава днес на шестдневно посещение в Мианма и Бангладеш заради хуманитарната криза"}
{"url": "http://pik.bg/%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-%D0%B5-%D0%BD%D0%B0%D0%B9-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-%D0%B2-%D1%81%D0%B2%D0%B5%D1%82%D0%B0-news707596.html", "text": "Бягството по море взима най-много жертви сред мигрантския поток. Само тази събота 25 души загинаха, след като лодката, с която бягали, потъна край западните брегове на Либия. Трафикантите обикновено товарят бежанците на нестабилни надуваеми лодки, които често се пукат или потъват. А Либия е главната отправна точка на хората, опитващи се да пресекат Средиземно море, за да достигнат Европа. Само за 3 дни 1500 мигранти бяха спасени в Средиземно море, а международната организация по миграция определя водите му като най-смъртоносната граница в света. Повечето бегълци са спасявани от международни кораби, които ги отвеждат в Италия. Страната е приела над 115 000 мигранти от началото на годината.", "date": "2017.11.26", "title": "Средиземно море е най-смъртоносната граница в света"}
{"url": "http://pik.bg/%D1%88%D0%B5%D1%81%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%BC%D0%B0%D1%80%D1%88%D1%80%D1%83%D1%82%D0%BA%D0%B0-%D0%B8-%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D0%B2-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-news707542.html", "text": "Шестима човека загинаха, а други седем бяха ранени при катастрофа между маршрутка и локомотив в предградие на Жанаозен в Казахстан, съобщава електронното издание lada. По предварителни данни, в микробуса са пътували 13 човека. Сред пострадалите има и един непълнолетен. Причините за инцидента се изясняват.", "date": "2017.11.26", "title": "Шестима загинали при катастрофа между маршрутка и локомотив в Казахстан"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D1%8F%D0%BB%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%81%D0%B5-%D1%8F%D0%B2%D0%B8-%D0%BD%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D0%B3%D0%B5%D1%80%D0%B1-1200-%D0%B4%D0%B5%D0%BB%D0%B5%D0%B3%D0%B0%D1%82%D0%B8-%D1%87%D0%B0%D0%BA%D0%B0%D1%82-%D1%80%D0%B5%D1%87-news707678.html", "text": "Всички министри, независимо към коя партия принадлежат и кого представляват в кабинета, от правителството на ГЕРБ и Обединените патриоти са в залата, където се провежда 4-о национално отчетно-изборно събрание на партията на Бойко Борисов. 1200 делегати очакват речта на лидера си и премиера Бойко Борисов. Първо се очаква шефът на парламентарната група Цветан Цветанов да открие конгреса и да произнесе слово.", "date": "2017.11.26", "title": "ИЗВЪНРЕДНО В ПИК TV! Цялото правителство се яви на конгреса на ГЕРБ, 1200 делегати чакат речта на Борисов (ОБНОВЕНА)"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D0%B1%D0%B0%D0%BD%D0%B4%D0%B8%D1%82%D1%81%D0%BA%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news707495.html", "text": "Американски дипломат пострада при нападение в Бразилия, съобщава Globo, цитирани от Фокус. По данни на изданието, неизвестни лица са открили стрелба срещу автомобила, в който е пътувала вицеконсулът на САЩ в Рио де Жайнейро Стефани Болън заедно със съпруга си. В резултат Болън е ранена в крака. По предварителни данни, атаката е с цел гребеж. От дипломатическото представителство на САЩ потвърдиха инцидента. Обстоятелствата около случилото се се изясняват.", "date": "2017.11.26", "title": "Американски дипломат пострада при бандитско нападение в Бразилия"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D1%82%D1%8F%D0%BB%D0%BE-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B5%D1%86-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-news707599.html", "text": "Японската брегова охрана намери изхвърлено на крайбрежието човешко тяло, за което се предполага, че е на мъж от Северна Корея, съобщиха официални лица, пише Asahi Shimbun. Мъртвият човек е открит около 6:30 часа сутринта (местно време) в събота на брега на остров Садо. Край него е имало останки от дървена лодка, открита е и кутия цигари с корейски надпис. Причината за смъртта на мъжа не е ясна. Изданието напомня, че това е вторият път този месец, в който предполагаема севернокорейска дървена лодка се разбива на острова. По-рано в петък бе съобщено за друг случай. Японската полиция потвърди, че е открила осем рибари от Северна Корея в северните части на островната държава, които са обяснили, че имат проблем с лодката си. На 13-ти ноември пък севернокорейски войник успя да избяга от страната си в Южна Корея, преминавайки през демилитаризираната зона между двете държави.", "date": "2017.11.26", "title": "Откриха тяло на севернокореец край бреговете на Япония"}
{"url": "http://pik.bg/%D0%BE%D1%89%D0%B5-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-%D0%BE%D0%B1%D0%B0%D0%BC%D0%B5%D1%8F%D0%BD%D0%B3-%D1%81-%D0%BD%D0%BE%D0%B2-%D0%BE%D1%82%D0%B1%D0%BE%D1%80-news707591.html", "text": "Ръководството на Борусия (Дортмунд) е готово да продаде през януарския трансферен прозорец звездата Пиер-Емерик Обамеянг, пише \"Гол\", позовавайки се на информация от Германия. Визира се, че от клуба ще искат да приберат за габонския голаджия 60 милиона евро. Към Оба интерес не липсва и той в последните години е свързван с едни от най-добрите отбори в света. 28-годишният нападател акостира в тима от Сент Етиен през 2013 година срещу 13 милиона евро. През този сезон обаче той има проблеми с дисциплината и дори бе изваден от състава заради това нещо. В крайна сметка шефовете на тима са стигнали до извода, че няма да могат да задържат голаджията насила в тима и продажба ще е най-добрият вариант.", "date": "2017.11.26", "title": "Още през зимата! Обамеянг с нов отбор!?"}
{"url": "http://pik.bg/%D1%81%D1%82%D1%80%D0%B0%D1%85-%D1%81%D0%BA%D0%BE%D0%B2%D0%B0-%D0%B1%D0%B0%D0%BB%D0%B8-%D1%83%D0%BD%D0%B8%D1%89%D0%BE%D0%B6%D0%B8%D1%82%D0%B5%D0%BB%D0%BD%D0%B8%D1%8F%D1%82-%D0%B2%D1%83%D0%BB%D0%BA%D0%B0%D0%BD-%D0%B0%D0%B3%D1%83%D0%BD%D0%B3-%D0%B1%D1%8A%D0%BB%D0%B2%D0%B0-%D0%BF%D0%B5%D0%BF%D0%B5%D0%BB-%D0%BE%D1%82%D0%BD%D0%BE%D0%B2%D0%BE-news707597.html", "text": "Вулканът Агунг на индонезийския остров Бали днес започна да бълва пепел втори път за седмица, съобщиха Асошиейтед прес и ТАСС. Стълбът пепел е достигнал височина от 1500 метра, превишавайки със 700 метра показателите от първото изригване от 21 ноември, съобщава Националната агенция за предупреждение при стихийни бедствия. В района не се наблюдава сеизмична дейност, няма опасност за туристите, полетите и работата на международното летище на острова се извършват в обичаен режим, няма данни за разрушения и пострадали. Равнището на тревога обаче остава на втората най-висока степен. Агунг е с надморска височина малко над 3000 м и се намира на около 75 км от основните туристически дестинации Кута и Семиняк. При предишното изригване на Агунг, през 1963 година, загинаха близо 1600 души, а около 100 000 загубиха домовете си.", "date": "2017.11.26", "title": "Страх скова Бали, унищожителният вулкан Агунг бълва пепел отново"}
{"url": "http://pik.bg/%D1%83%D0%B6%D0%B0%D1%81-31-%D0%B6%D0%B5%D1%80%D1%82%D0%B2%D0%B8-%D1%81%D0%BB%D0%B5%D0%B4-%D0%BF%D0%BE%D1%82%D1%8A%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B2%D0%B5-%D0%BB%D0%BE%D0%B4%D0%BA%D0%B8-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%80%D0%B0%D0%B9-%D0%BB%D0%B8%D0%B1%D0%B8%D1%8F-news707638.html", "text": "31 тела са открити след потъването на две лодки с мигранти в Средиземно море близо до западното крайбрежие на Либия, съобщи Reuters, цитирата от Фокус. 200 оцелели са били спасени от бреговата охрана и отведени обратно на пристанището в Триполи. Лодките са потънали вчера близо до Гарабули, източно от Триполи. Сред загиналите има няколко деца. Либия е главната отправна точка на повечето африкански мигранти, опитващи се да пресекат Средиземно море, за да достигнат Европа. Трафикантите обикновено ги товарят на нестабилни надуваеми лодки, които често се пукат или потъват. Повечето мигранти са спасявани от международни кораби и отвеждани в Италия, която е приела над 115 000 души от началото на годината. Въпреки това, все повече от заелите се с опасното пътешествие биват прихващани от либийската брегова охрана и връщани обратно", "date": "2017.11.26", "title": "Ужас! 31 жертви  след потъването на две лодки с мигранти край Либия"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%BE%D0%BC%D0%B8%D1%80-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B1%D0%B8%D1%82%D0%BA%D0%B0%D1%82%D0%B0-%D0%BD%D0%B0-%D0%BF%D0%B5%D0%BF%D0%B5%D0%BB%D1%8F%D0%BD%D0%BA%D0%B0%D1%82%D0%B0-%D0%B8--news707242.html", "text": "Българинът нарича с гальовните имена Пепи или Уси ту жена си, ту тъщата. Иначе те са съкратено от пепелянка и усойница – две малки, но изключително отровни змийчета по нашите земи. Ми май ни предстои да гледаме „срещите” между Пепи и Уси и в парламента. Сиреч между Цвета и Корнелия. Даже във въображението си виждам току до трибуната едно малко спретнато алпинеумче, по което Пепи и Уси, пардон - Цвети и Корни си пълзят и си съскат. Ама това в кръга на закачките. А сега сериозно. Един питомник на Спортната академия, а понастоящем лидер на най-многобройната група в Народното събрание, няма умора да повтаря, че сме били „парламентарна република”. Не, питомнико, не, братко. Член 1 на Конституцията ни ясно указва, че България е „република с парламентарно управление”. Както се казва, разликата с твоята теза е уж малка, но иначе много съществена. А ако впрегнеш целия си наличен интелектуален потенциал, можеш да стигнеш и до глава трета, четвърта и пета от основния ни закон. Където също ясно е описана и „ранглистата” на държавните институции. Там на първо място е Народното събрание, както повелява и член 1. На второ място е президентът, защото е избран пряко от нацията и олицетворява единството й. И чак след това идва и Министерският съвет начело с неговия председател. Който обаче се избира от парламента и подлежи на негов постоянен контрол. Така е според Конституцията. Уви, не и според политическата практика. Според която ние периодически се оказваме в състоянието на „република с премиерско управление”. Като се започне от Луканов, мине се през Костов и се стигне до Борисов. Доказаха го и събитията от миналата седмица. Ако някой почне да ме убеждава, че г-н Главчев самостоятелно е взел решението за оставката си като председател на парламента, просто ще го посъветвам да не си губи времето. Връхлита рано заранта в кабинета му г-н Борисов, говорят си час и половина и хоп – готово. Сиреч премиерът „обезглавчава” Народното събрание и веднага след това го „оцветява”. България е преживяла няколко смени на председатели на парламента – от г-н Савов до г-н Герджиков. Но те са били инициатива на депутатите, а не плод на брутален външен натиск. Но както и тогава, сега пак няма да има никаква парламентарна криза. Или както е казал поетът: „Аз паднах, друг ще ме смени и толкоз, какво тук значи някаква си личност?”. Г-жа Нинова ще си върне депутатите в пленарната зала. Още повече че ако ги държи извън нея, те губят средно по над 500 лева на седмица. И не биха й го простили, колкото и иначе да си я обичат. Депутатите от ГЕРБ ще полицемерничат още малко по „моралния жест” на г-н Главчев, макар и прекрасно да знаят, че му е наложен отвън. Но никой от тях няма да смее да рече, че всъщност парламентът е под ботуша на министър-председателя. И така, пито – платено. Яд ме е обаче за повода, по който г-н Борисов отстреля вече бившия председател на Народното събрание. Значи щял бил да идва поредният брюкселски чиновник, колкото и високопоставен да е той. И предявил капризи – ще говори само пред пълна пленарна зала! Абе, бюрократе, аз редовно следя репортажите от европарламента. Значи там можеш да говориш пред почти винаги полупразната зала, ама тук искаш да е пълна? Двойно повече яд ме хваща, че г-н Борисов се върза на капризите на брюкселеца. Ние до 1989 г. бяхме уж Народна република, макар и всички да знаехме, че всъщност сме „ЕООД Тодор Живков”. После за малко станахме само република. Но след 2007 г. все повече се превръщаме във Васална република България. И го доказахме и миналата седмица. А нас, простите българи, ни чака сапунката „Пепи и Уси”...", "date": "2017.11.26", "title": "САМО В ПИК И \"РЕТРО\"! Проф. Драгомир Драганов с ексклузивен коментар: Битката на пепелянката и усойницата  "}
{"url": "http://pik.bg/%D0%BF%D0%BE%D1%80%D0%BD%D0%BE%D0%B7%D0%B2%D0%B5%D0%B7%D0%B4%D0%B0-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D1%81%D0%B5%D0%BA%D1%81%D1%8A%D1%82-%D0%BF%D1%80%D0%B5%D0%B4-%D0%BA%D0%B0%D0%BC%D0%B5%D1%80%D0%B0-%D0%B5-%D0%BD%D0%B0%D0%B9-%D0%BB%D0%BE%D1%88%D0%B8%D1%8F%D1%82-%D0%BA%D0%BE%D0%B9%D1%82%D0%BE-%D1%81%D1%8A%D0%BC-%D0%BF%D1%80%D0%B0%D0%B2%D0%B8%D0%BB%D0%B0-news707601.html", "text": "Австралийската порнозвезда Мадисън Мисина разказа че сексът в порното не е такъв, какъвто изглежда. Тя направи това пред сайта News.com.au. 35-годишната Мадисън работи в индустрията от 18-годишна и вече пет години се снима във филми за възрастни. Три години поред тя получава и отличието „Порнозвезда на годината“. Тя признава, че сексът пред камера изглежда доста по-хубав, отколкото е в действителност, пише Тялото.бг. „Всичко се случва доста мрачно... И напълно лишено от това, което прави добрия секс добър.“ По думите ѝ, актрисите ги боли по време на снимките, защото са принудени да стоят в неестествена поза, което води често и до наранявания. Следвайки правилата, режисьорите се опитват да заснемат всичко в един дубъл. Прекъсване на снимките има само в случаи, в които актьорът няма ерекция. Затова преди снимките на актьора му спретват фотосесия. За смяна на позата понякога се стига до практикуване почти на акробатични трикове. „Сексът по време на снимки е най-лошият секс, който някога ми се е случвал“, потвърждава актрисата. Покрай професионалната си работа е започнала да има проблеми в личния си живот. Месина се жалва, че мъжете я възприемат като трофей, а не като нормално момиче. Въпреки това тя обича „човешката страна на нейната професия, необичайния живот и лудите приключения, свързани с нея“. Признанието на Мадисън не е първото, което се прави от порноактьорите. В края на август нейни колеги помолиха зрителите да не подражават на видяното на мониторите, тъй като то невинаги е приятно за всички. Те призоваха да се пита партньора какво му харесва и да се съсредоточат върху това.", "date": "2017.11.26", "title": "Порнозвезда с шокиращо признание: Сексът пред камера е най-лошият, който съм правила!"}
{"url": "http://pik.bg/%D1%81%D1%83%D0%B4%D0%B0%D0%BD-%D1%89%D0%B5-%D0%BA%D1%83%D0%BF%D1%83%D0%B2%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%B8-%D0%B7%D0%B5%D0%BD%D0%B8%D1%82%D0%BD%D0%B8-%D1%80%D0%B0%D0%BA%D0%B5%D1%82%D0%BD%D0%B8-%D0%BA%D0%BE%D0%BC%D0%BF%D0%BB%D0%B5%D0%BA%D1%81%D0%B8-%D0%BE%D1%82-%D1%80%D1%83%D1%81%D0%B8%D1%8F-news707538.html", "text": "Президентът на Судан Омар ал Башир е обсъдил с руските власти възможността страната му да закупи изтребители СУ-30 и Су-35, както и зенитни ракетни комплекси С-300, съобщи РИА Новости. „Интересуваме се от самолети Су-30 за охрана на въздушното пространство на Судан. Такава е и ситуацията около интереса ни към Су-35. Нямаме намерения за агресия спрямо други страни. Целта ни е защита на нашата страна“, коментира Ал Башир. Той каза още, че в момента Судан продължава да използва стари съветски системи ПВО, заради което и логичен е и интереса към зенитните ракетни комплекси С-300 По-рано държавният глава на Судан заяви, че е обсъдил с руския лидер Владимир Путин и министърът на отбраната на Русия Сергей Шойгу възможността за създаването на военни бази на Червено море.", "date": "2017.11.26", "title": "Судан ще купува изтребители и зенитни ракетни комплекси от Русия"}
{"url": "http://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%B8%D1%81%D0%BB%D0%B0%D0%BC%D0%B0%D0%B1%D0%B0%D0%B4-news707470.html", "text": "Десетки хора са били арестувани от пакистанстката полиция в хода на протестите в Исламабад, съобщава телевизионният канал Geo TV. По-рано бе съобщено, че органите на реда са били принудени да използват сълзотворен газ и водни струи за да разгонят протестиращите. В последните няколко дни в столицата на Пакистан се провеждат масови протести. Повод за тях стана решението на властите за промени в изборния закон. Според корекцията, кандидатите от средите на мюсюлманите се задължават да подписват заявление, в което потвърждават съгласието си, че няма да прилагат ислямското вероучение. Съобщава се за около 30 пострадали, 14 от които военни. Отбелязва се за протести и в град Карачи, както и в населените пунктове Самбрил и в Сиалкотския район на пакистанската провинция Пенджаб.", "date": "2017.11.26", "title": "Десетки арестувани от полицията по време на протестите в Исламабад"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%B8%D0%B7%D0%B8%D0%B1%D0%B8%D1%80%D0%B0%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BB%D0%B8%D0%B4%D0%B5%D1%80-%D0%BD%D0%B0-%D0%B3%D0%B5%D1%80%D0%B1---%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B6%D0%B8%D0%B2%D0%BE-news707653.html", "text": "ГЕРБ преизбира лидера си и премиер Бойко Борисов. Партията заседава на 4-о си редовно национално отчетно-изборно делегатско събрание. Очаква се лидерът Бойко Борисов да направи отчет пред делегатите, както и да даде оценка на управлението през третия си мандат, да бъдат гласувани нови ръководни органи на партията и да бъдат направени персонални промени в ръководството ѝ. Доскорошният председател на Народното събрание Димитър Главчев най-вероятно ще влезе вв висшия ръководен орган на политическата организация - Изпълнителният съвет. Гледайте на живо по ПИК TV!", "date": "2017.11.26", "title": "ИЗВЪНРЕДНО В ПИК TV! Преизибират Бойко Борисов за лидер на ГЕРБ  - гледайте НА ЖИВО!"}
{"url": "http://pik.bg/%D0%BA%D0%B0%D0%BC%D0%B8%D0%BA%D0%B0%D0%B4%D0%B7%D0%B5-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%B8-%D1%83%D0%B1%D0%B8-%D0%BF%D0%B5%D1%82%D0%B8%D0%BC%D0%B0-%D0%B4%D1%83%D1%88%D0%B8-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-news707614.html", "text": "Терорист самоубиец се взриви и уби петима души от паравоенен конвой в югозападната част на Пакистан, съобщава радио Войс оф Америка. Според разпространено от властите съобщение, „доказателствата от мястото показват, че взривът е бил дело на самоубиец, който е изчаквал конвоя в малка уличка край хотел“. Отговорност за нападението почти веднага са поели талибаните.", "date": "2017.11.26", "title": "Камикадзе се взриви и уби петима души в Пакистан"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81-%D0%BE%D1%81%D1%82%D1%80%D0%BE-%D0%BF%D0%BE%D1%81%D0%BB%D0%B0%D0%BD%D0%B8%D0%B5-%D0%BA%D1%8A%D0%BC-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D1%83%D0%B1%D0%B8%D0%BB%D0%B8-%D0%BD%D0%B0%D0%B4-300-%D0%B4%D1%83%D1%88%D0%B8-%D0%B2-%D0%B5%D0%B3%D0%B8%D0%BF%D0%B5%D1%82-news707569.html", "text": "Турският президент Реджеп Тайип Ердоган определи извършилите нападението в Египет като „убийци“, предава Anadolu Agency. По думите на Ердоган, нападателите организирали атаката срещу джамия в Северен Синай вследствие на която 305 души загинаха, са „убийци, които нямат общо“ с мюсюлманската религия. Турският държавен глава е заявил това по време на обръщение в събота. Припомняме, че в петък екстремисти задействаха взривно устройство в джамия, разположена на египетската територия на Синайския полуостров. Впоследствие организаторите са открили огън по събралите се за традиционната петъчна молитва хора. По последни данни жертвите на атентата са 305 души а още множество са ранени.", "date": "2017.11.26", "title": "Ердоган с остро послание към терористите, убили над 300 души в Египет"}
{"url": "http://pik.bg/%D0%B1%D0%BE%D1%82%D0%B0%D1%81-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%85%D0%B0%D0%BC%D0%B8%D0%BB%D1%82%D1%8A%D0%BD-%D0%B8-%D1%84%D0%B5%D1%82%D0%B5%D0%BB-%D0%B2%D0%B0%D0%BB%D1%82%D0%B5%D1%80%D0%B8-%D1%81%D0%BF%D0%B5%D1%87%D0%B5%D0%BB%D0%B8-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D1%8F%D1%82%D0%B0-%D0%B2-%D0%B0%D0%B1%D1%83-%D0%B4%D0%B0%D0%B1%D0%B8-news707584.html", "text": "Пилотът на Мерцедес - Валтери Ботас, спечели квалификацията за неделната Гран При на Абу Даби. Финландецът шокира съотборника си и грабна полпозишъна под носа на звездата и шампион за 2017 година Люис Хамилтън. Валтери остави основния конкурент на отбора на Мерцедес на пистата \"Марина бей\" Себастиан Фетел от Ферари на трето място. Фетел нямаше как да навакса изоставането на болида на Скудерия от летящите в квалификацията \"Сребърни стрели\" и въпреки всичките си усилия изостана с половин секунда в последната си бърза обиколка от лидера Ботас. Пилотът на Ред Бул Даниел Рикардо се вклини между двете коли на Ферари и успя да измъкне четвърта стартова позиция от Кими Райконен. Финландецът ще трябва да стартира от пето място и ще му е много трудно да се пребори за позиция на подиума в Абу Даби. Макс Верстапен претърпя разочарование тази квалификация и продължи със слабото си представяне от началото на уикенда за последната Гран При от сезона. Верстапен остана едва шести с изоставане на повече от секунда в сравнение с времето на лидера Ботас. Седми се класира германският пилот на Рено Нико Хюлкенберг. Осми остана Серхио Перес от тима на Форс Индия, следван на девето място от съотборника си в индийския тим Естебан Окон. Топ десет в последната квалификация в кариерата си допълни бразилският пилот на Уилямс Фелипе Маса, пише \"Спортал\".", "date": "2017.11.26", "title": "Ботас изненада Хамилтън и Фетел! Валтери спечели квалификацията в Абу Даби"}
{"url": "http://pik.bg/%D0%B4%D0%BE%D0%B1%D1%80%D1%83%D0%B4%D0%B6%D0%B0-%D1%81%D1%8A%D1%81-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%87%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news707573.html", "text": "Носителят на Купата на България за 2017 година Добруджа 07 (Добрич) реализира светкавичен трансфер по средата на сезона. Добричлии привлякоха опитния универсален играч Невен Нешев от тима на Арда (Кърджали), информира \"Спортал\". Очаква се Нешев, който до скоро бе и един от най-добрите родни волейболисти на плажа, да дебютира за добричлии още в следващия мач срещу Хебър на 29 ноември.", "date": "2017.11.26", "title": "Добруджа със светкавичен трансфер!"}
{"url": "http://pik.bg/%D0%BD%D0%B5%D1%87%D1%83%D0%B2%D0%B0%D0%BD%D0%BE-%D1%87%D0%B5%D1%80%D0%BD%D0%B8%D1%8F%D1%82-%D0%BF%D0%B5%D1%82%D1%8A%D0%BA-%D0%BD%D0%B0%D0%BF%D1%80%D0%B0%D0%B2%D0%B8-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D0%B4%D0%B6%D0%B5%D1%84-%D0%B1%D0%B5%D0%B7%D0%BE%D1%81-100-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news707616.html", "text": "Състоянието на бизнесмена Джеф Безос достигна 100 млрд. долара, съобщи агенция „Блумбърг”, цитирана от БГНЕС. Според данните на медията капиталът на Безос се е увеличил неимоверно заради отчетения ръст на акциите на компанията му - „Амазон“, която се смята за най-големия онлайн търговец в целия свят. Високата котировка на акциите пък се дължи на големия брой осъществени продажби в т.нар. Черен петък в САЩ. На този ден магазините традиционно организират най-големите големи си разпродажби. По-рано тази година Безос стана най-богатият човек в света, измествайки дори един от основателите на „Майкрософт\" Бил Гейтс.", "date": "2017.11.26", "title": "НЕЧУВАНО! Черният петък направи състоянието на бизнесмена Джеф Безос 100 млрд. долара"}
{"url": "http://pik.bg/%D1%80%D0%BE%D0%BD%D0%B0%D0%BB%D0%B4%D0%BE-%D1%81%D1%8A%D1%81-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news707570.html", "text": "Нападателят на Реал (Мадрид) - Кристиано Роналдо не е щастлив в клуба и иска да напусне \"белите\" през лятото, пише \"Новспорт\", позовавайки се на пикантна трансферна информация от \"Острова\". Визира се, че 32-годишният португалец е в конфликт с президента на Реал - Флорентино Перес. Роналдо се е срещнал тайно с представители на Пари Сен Жермен в хотел в Мадрид. Парижани са готови да удовлетворят финансовите условия на португалеца, защото искат той да се присъедини към клуба. През ноември миналата година Кристиано Роналдо подписа нов договор с Реал до 2021 година и с годишна заплата от 21 милиона евро без допълнителните бонуси. Тази година португалецът отказа да продължи контракта си с испанския гранд. През настоящата кампания Роналдо има 10 гола в 15 мача за Реал Мадрид във всички турнири.", "date": "2017.11.26", "title": "Роналдо със сензационен трансфер?"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B8-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%BC%D1%8A%D0%B6-%D0%BE%D1%82-%D1%81%D1%82%D0%B0%D1%80%D0%BE%D0%B7%D0%B0%D0%B3%D0%BE%D1%80%D1%81%D0%BA%D0%BE-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news707615.html", "text": "Закопчаха 26-годишен мъж от Мъглиж за притежание на дрога. Мъжът е задържан на 22 ноември, съобщиха от МВР. При извършени процесуално-следствени действия у него са намерени и иззети 5,61 г амфетамини и марихуана - 1,46 г. В дома му са намерени и иззети още 19,52 г марихуана и 14,74 г амфетамин. В хода на спецоперация на полицията е извършена проверка и на 22-годишен, който доброволно предал към 0,7 г амфетамин и 0,7 г марихуана. Друг младеж - на 24 години бил спипан с 0,67 г марихуана. По случаите са образувани бързи производства. Мъжете са задържани за срок до 24 часа.", "date": "2017.11.26", "title": "Полицаи закопчаха мъж от Старозагорско заради наркотици"}
{"url": "http://pik.bg/%D1%82%D0%B5%D0%B7%D0%B8-%D1%88%D0%B5%D1%81%D1%82-%D0%BD%D0%B5%D1%89%D0%B0-%D1%89%D0%B5-%D1%83%D0%B1%D0%B8%D1%8F%D1%82-%D0%BB%D1%8E%D0%B1%D0%BE%D0%B2%D1%82%D0%B0-%D0%BF%D0%BE%D0%BC%D0%B5%D0%B6%D0%B4%D1%83-%D0%B2%D0%B8-%D0%BD%D0%B5-%D0%B3%D0%B8-%D0%B4%D0%BE%D0%BF%D1%83%D1%81%D0%BA%D0%B0%D0%B9%D1%82%D0%B5-news707604.html", "text": "Любовта е едно от най-силните чувства, но е неразумно да се вярва, че е непобедима. Тя изисква постоянно поливане и презареждане, но как да „изключите“ пагубните чувства от ритъма на сърцето си? Ето шест от тях, които могат да унищожат привързаността и доверието. Недоверие Партньорът три пъти на ден и под различен претекст иска да разбере какво сте направили снощи, опитвайки се да ви хване в лъжа. Опитва да получи паролата от вашия смартфон, за да разгледа съобщенията ви. Когато сте извън града се обажда в хотела да разбере колко души са се регистрирали във вашата стая... Списъкът може да бъде дълъг! Ревността е проява на мания и зависимост и няма нищо общо със здравата и зряла любов. Единственият универсален съвет в тази ситуация е да се поддържа адекватно самоуважение. И все пак – не трябва цялото ви съществуване да е съсредоточено само в един човек. Създавайте нови приятелства, пътувайте, не се отказвайте от хобитата си. Но в същото време трябва да бъдете по-чувствителни с вашия партньор. Рутина Започвате да правите едни и същи неща, които не ви носят същата радост, когато сте ги правили първите пъти заедно. Ако всеки петък гледате на дивана филм с парче пица в ръка, идва и въпросът – това ли очакваме от връзката. Рутината е куршум за нашите сексуални желания. Страстта е една от най-мистериозните и свободолюбиви прояви на любовта и това чувство не трябва да бъде затворено в клетка. Не трябва да планирате, че „всяка събота в 23:30 ще правите секс“. За да избегнете рутината трябва да поддържате страст в отношенията. Постоянно възмущение Спорове, извинения, нападки, извинения, конфронтация, извинения... Тази поредица не е много добра за връзката ви. Зад такива спорове заради глупости по правило има друг, много по-значителен неразрешен конфликт. И единият от партньорите не се чувства равнопоставен. Не спестявайте обидата – единственото решение е да говорите честно за всичко. Скука Всички планове за вечерята изглеждат добре, организацията е протекла с устрем, а на масата всеки заровен в телефона си... В една връзка неизбежно идва време, когато ви се струва, че любовта достига своя връх. Вече няма нужда да впечатляваме и да печелим човека, когото харесваме, не се страхуваме да се губим един друг. Трябва да се помни, че любовта изсъхва и умира, ако не я храните редовно. Не можете да сте сигурни, че едно силно чувство и с него самият партньор няма да изчезнат. Неравенство Възниква тогава, когато започвате да мислите по-често, че вашите вкусове са несъвместими и се развивате с различни скорости. Вие не сте сигурни, че можете да бъдете щастливи до края на живота си до човек, който до четири сутринта лежи на дивана, играещ Play Station. Ключът е да осъзнаете и приемете разногласията, те са неизбежни. Краят на любовта е опит да се промени другия човек. Не можеш да направиш някого да изглежда като картина в главата ти. Изградете взаимоотношения за сходството на вашите интереси и бъдете съпричастни към съществуващите различия. В края на краищата и вие няма да сте доволни ако ви моделират. Гордост И най-малката кавга неминуемо минава през един и същ сценарий – партньорът не прави отстъпки, независимо от това дали той е виновен или не в действителност. Да бъдеш близо до човек, който никога не се извинява за грешките си – това е като да се омъжиш за вечното страдание. Без съмнение, смирението и способността да се извинявате е важно проявление на емоционалната интелигентност, което подхранва взаимното доверие. Заслужава си да го развивате и в себе си и вашият партньор също.", "date": "2017.11.26", "title": "Тези шест неща ще убият любовта помежду ви, не ги допускайте"}
{"url": "http://pik.bg/%D0%BC%D0%B8%D0%BB%D0%B0%D0%BD-%D0%BD%D0%B0%D0%BF%D0%B8%D1%80%D0%B0-%D0%B7%D0%B0-%D0%B4%D0%B5%D0%BC%D0%B1%D0%B5%D0%BB%D0%B5-news707594.html", "text": "Отборът на Милан иска да привлече звездата на Селтик - Муса Дембеле, пише \"Новспорт\", позовавайки се на информация от Апенините. Скаути на \"росонерите\" са наблюдавали нападателя в мача на Селтик с ПСЖ в Шампионската лига. В двубоя Дембеле отбеляза гол в 56-ата секунда! В момента Дембеле е оценен на 23 милиона евро. 21-годишният талант впечатлява с голмайсторските си умения и много добра скоростна техника.", "date": "2017.11.26", "title": "Милан напира за Дембеле!"}
{"url": "http://pik.bg/%D0%BE%D1%82-40-%D0%B4%D0%BE-44-%D1%82%D0%BE%D1%82%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D0%B2-%D0%B1%D1%83%D0%BD%D0%B4%D0%B5%D1%81%D0%BB%D0%B8%D0%B3%D0%B0%D1%82%D0%B0-news707595.html", "text": "Борусия (Дортмунд) не успя да победи Шалке 04 в дербито от 13-ия кръг на германското футболно първенство. Двубоят на стадион \"Сигнал Идуна Парк\" завърши при резултат 4:4. Точни за домакините бяха Обамеянг, Гьотце, Герейро и Стамбули, пратил топката във вратата на собствения си отбор. За гостите се разписаха Бургщалер, Харит, Калигури и Налдо. Двата отбора се изправиха един срещу друг в 91-ото издание на рурското дерби в Бундеслигата, в което моментната форма никога не е от ключово значение, пише \"Топспорт\". Първото полувреме се разви по невероятен начин за домакините, като в рамките на едва 13 минути те реализираха цели 4 попадения във вратата на Шалке. Обамеянг откри резултата в 12-ата минута, а само една атака по-късно Стамбули прати топката в мрежата, вкарвайки си злощастен автогол. Гьотце оформи класиката в 20-ата минута, а още 5 по-късно Герейро покачи на 4:0. Именно при този резултат двата тима се оттеглиха в почивка. Гостите отговориха подобаващо, като в средата на второто полувреме се отчетоха с два гола, реализирани за само 4 минути - между 61-ата и 65-ата. Техни автори станаха Бургщалер и Харит. \"Лъжичката катран\" за домакините бе червеният картон, който лидерът в атаката на тима Обамеянг получи в 72-ата минута. Четири минути преди последния сигнал Калигури вкара за 4:3, а в заключителните секунди на даденото продължение Налдо оформи крайното 4:4, шокирайки домакините. За последните 18 години Борусия има само четири победи на свой терен срещу вечния съперник, който разполага с цели седем успеха на този стадион.", "date": "2017.11.26", "title": "От 4:0 до 4:4! Тотална драма в Бундеслигата "}
{"url": "http://pik.bg/%D0%B2%D1%8A%D0%B2%D0%B5%D0%B4%D0%BE%D1%85%D0%B0-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B0-%D1%81%D1%82%D0%B5%D0%BF%D0%B5%D0%BD-%D0%BD%D0%B0-%D0%B1%D0%BE%D0%B9%D0%BD%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D1%81%D0%BB%D0%B5%D0%B4-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%B5%D0%B3%D0%B8%D0%BF%D0%B5%D1%82-news707613.html", "text": "Въведоха най-висока степен на бойна готовност след атентата в Египет. Това съобщиха държавни медии, цитирани от ТАСС. На най-важните места в африканската страна ще бъдат разположени допълнителни контингенти войници. Със засилено военно присъствие ще бъдат туристически зони, държавни институции, полицейски управления, банки, кина, театри, храмове, както и точки, на които вече е имало терористични атаки. След нападението на джамия в петък загинаха 305 души. А в страната беше обявен тридневен траур.", "date": "2017.11.26", "title": "Въведоха най-висока степен на бойна готовност след атентата в Египет"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BF%D1%80%D0%B8-%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-news707587.html", "text": "Ръководството на баскетболния шампион Лукойл Академик потвърди назначението на Георги Давидов за старши треньор на клуба. Давидов заема мястото на Шарон Друкер, който напусна поста. \"Лукойл Академик вече има нов старши треньор и неговото име е Георги Давидов. Ръководството на клуба дава шанс за изява на двамата свои млади български специалисти в щаба на мъжкия отбор. Давидов, който притежава безупречен професионализъм, работна и човешка етика, застава начело на шампионите като първата му изява в новата роля е на 2 декември срещу Ямбол в Правец. Йордан Янков, който бе привлечен в Лукойл това лято, пък ще продължи да изпълнява функциите на помощник-треньор в името на доброто бъдеще на отбора\", се казва в официалното съобщение на отбора. Новото име в щата на \"студентите\" е на легендарния треньор в българския баскетбол Петко Маринов. \"Георги Давидов и Йордан Янков, както и всички наши момчета от състава, ще имат привилегията да черпят от опита, мъдростта и знанията на легендата Петко Маринов, който влиза в щаба на Лукойл Академик в качеството си на съветник на президента Валентин Златев\", обявиха още от ръководството на шампионите.", "date": "2017.11.26", "title": "Важно решение при \"студентите\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B0%D0%B9-%D0%B8%D0%B2%D0%B0%D0%BD-%D0%BE%D1%82-%D1%81%D0%B5%D0%BB%D0%BE-%D1%87%D0%B0%D0%B2%D0%B4%D0%B0%D1%80-%D0%B8%D0%B7%D1%85%D0%B2%D1%8A%D1%80%D0%BB%D0%B8%D1%85-100-%D0%BA%D0%B0%D0%BC%D1%8A%D0%BA%D0%B0-%D0%BE%D1%82-%D0%B6%D0%BB%D1%8A%D1%87%D0%BA%D0%B0%D1%82%D0%B0-%D1%81-%D0%B4%D0%BE%D0%BC%D0%B0%D1%88%D0%B5%D0%BD-%D0%B8%D0%BB%D0%B0%D1%87-news707280.html", "text": "„Лошо ми беше, викам си – ще се мре. Готвеха ме за операция, но като чуех за болница и ми призляваше. Слава на Бога, че чух оттук-оттам как народни лечители премахват камъни в жлъчката. Поразрових се и направих тези смеси. Изхвърлих над сто камъка. По-добро лекарство на света няма“, разказва бай Иван от село Чавдар, който помогнал на десетки познати и непознати хора да се справят с болежката си. Първата рецепта на пенсионера включва един килограм корени от магданоз, които обаче трябва да са ситно нарязани. Трябва да се сварят добре в литър вода дотогава, докато видим, че течността не е поизвряла и е останала наполовина. После оставяме илача да изстине добре и го прецеждаме през марля. Чак тогава към него добавяме 400 грама зехтин и сока от един килограм изстискани лимони. Разбъркваме много хубаво цялата тази смес и я оставяме да се съхранява на тъмно, задължително в здраво затворен стъклен съд. В пластмасов не е добре, защото се губят свойствата на продуктите. Всяка сутрин от цяра се взима по една супена лъжица, но на гладно. Преди това не е хубаво да се пие нито чай, нито кафе или вода. После се приемат още две лъжици – една на обяд и една вечерта, но преди да се седне на масата. Тази рецепта има изпитан и доказан ефект за премахване на камъни в жлъчката, както и за пречистване и детоксикация на целия организъм. Помага още при заболявания на бъбреците, както и при увеличен черен дроб, като само за месец го вкарва обратно в нормалните размери. Бай Иван практикува от години и втора рецепта, която помага не по-малко от първата, ако имате камъни в жлъчката или пясък. За нея трябва да вземете три пакетчета с бял тамян. Вечерта е добре да сварите едното пакетче в три кафени чаши вода. Варите го, докато от течността остане само една чашка. На сутринта лекарството се прецежда добре отново през фина марля и се пие. Най-добре е да се приема със сламка, за да не остава по зъбите. Ако са ви слаби, е възможно да изрони емайла или да промени цвета му към по-жълто. Тази процедура се прави три поредни дни, като тамянът се вари всеки ден, за да е пресен. Това продължава, докато не свършите и трите пакетчета. Те се продават свободно, а разфасовките най-често са по около десет грама всяка. Ако откриете по-големи, гледайте да не надвишавате приема от 30-40 грама. Важно е да запомните, че вечерта на третия ден трябва да се пие глицерин, за да се завърши процесът и да може целият пясък и камъни в жлъчката да излязат и да бъдат изхвърлени от организма завинаги. Това е безболезнено, за разлика от някои процедури, които предлагат лекарите.", "date": "2017.11.26", "title": "САМО В ПИК И \"РЕТРО\"! Бай Иван от село Чавдар: Изхвърлих 100 камъка от жлъчката с домашен илач"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%B0%D0%B2%D0%B0%D1%80%D0%B8%D1%8F-%D0%BA%D1%80%D0%B0%D0%B9-%D0%BD%D0%BE%D0%B2%D0%B0-%D0%B7%D0%B0%D0%B3%D0%BE%D1%80%D0%B0---%D1%86%D0%B5%D0%BB%D0%B8-%D1%81%D0%B5%D0%BB%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B2-%D0%BD%D0%B5%D0%B4%D0%B5%D0%BB%D1%8F-news707580.html", "text": "Пет новозагорски села остават без вода в неделя. Това съобщиха от ВиК - Сливен. Поради авария на главен водопровод на 26 ноември в 18 часа ще бъде прекъснато водоподаването в Млекарево, Бял кладенец, Радецки, Любенец и Любенова махала. Водата ще бъде пусната отново на 27 ноември /понеделник/ след отстраняване на проблема.", "date": "2017.11.26", "title": "Голяма авария край Нова Загора - цели села остават без вода в неделя"}
{"url": "http://pik.bg/%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8-%D1%81%D1%8A%D0%B4-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%81%D0%BC%D1%8A%D1%80%D1%82%D0%BD%D0%B8%D1%82%D0%B5-%D0%BF%D1%80%D0%B8%D1%81%D1%8A%D0%B4%D0%B8-%D0%BD%D0%B0-%D1%81%D0%B5%D0%B4%D0%B5%D0%BC-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BE%D1%82-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news707527.html", "text": "Наказателният съд в Кайро е потвърдил окончателно смъртните присъди на седем членове на либийска клетка на терористичната групировка „Ислямска държава“, действаща на територията на Египет, съобщава изданието Ал Ахрам. Други десет терористи са били осъдени на доживотен затвор. Всички подсъдими са били обвинени в причастност към дейността на клетка на „Ислямска държава“ в египетския град Марса Матрух, разположен в западната част на страната По данни на следствието, задържаните са били свързани с либийското крило на терористичната огранизация, като част от тях са участвали в разправа над египтяни-копти през 2015 година. Отбелязва се, че решението на съда е окончателно, като е изнесено след като преди това е било подкрепено и от върховния мюфтия на страната.", "date": "2017.11.26", "title": "Египетски съд потвърди смъртните присъди на седем терористи от „Ислямска държава“"}
{"url": "http://pik.bg/%D1%88%D0%BE%D0%BA-%D0%BE%D1%81%D0%BB%D0%B5%D0%BF%D0%B8%D1%82%D0%B5%D0%BB%D0%BD%D0%B0-%D0%BC%D0%B0%D0%BD%D0%B5%D0%BA%D0%B5%D0%BD%D0%BA%D0%B0-%D0%B4%D1%8A%D1%89%D0%B5%D1%80%D1%8F-%D0%BD%D0%B0-%D1%87%D0%B5%D0%BD%D0%B3%D0%B5-%D0%B8%D0%B7%D0%B3%D0%BE%D1%80%D1%8F-%D1%81-%D0%BA%D0%BE%D0%BA%D0%B0-%D1%81%D0%BF%D0%B8%D0%BF%D0%B0%D1%85%D0%B0-%D1%81-26-%D0%BA%D0%B8%D0%BB%D0%B0-news707302.html", "text": "Друг пост на девойката, който е от особен интерес е публикуван на 8 ноември във Фейсбук: „Избирам да бъда щастлива. Не защото всичко около мен е ок. Избирам щастието, защото животът е твърде малък, за да живея в мизерия“. Както стана ясно, 19-годишната е дъщеря от Митилини. Баша й е полицейски служител, който след като научил новината изпаднал в шок. За него в момента се грижи психолог. Девойката е напуснала преди време остров Лесбос и според родителите си е била студентка в Каламата. Делото за престъплението е насрочено за 19 февруари 2018 година, съобщава \"Български новини\". Според местното законодателството, за подобно престъпление се присъжда доживотен затвор. Новината, че 19-годишната Ирини Мелисаропулу, красиво момиче от Митилини, беше арестувана на летище Хонг Конг с торба с 2,6 кг висококачествен кокаин, поставен в кеша в раницата си, шокира гръцкото общество. Тя бе арестувана от летищната полиция и, както съобщават китайските медии, сега е изправен пред доживотна присъда. Ирини Мелисаропулу е пристигнала в Хонг Конг през Етиопия. Доказателство за това е публикуваната снимка във фейс-профила й от хотелската стая, където е била отседнала в Адис Абеба в събота 18 ноември, със статуса: «Life is short #enjoy_it». Копирано от в. Български новини", "date": "2017.11.26", "title": " ШОК! Ослепителна манекенка, дъщеря на ченге, изгоря с кока! Спипаха с 2,6 кила!"}
{"url": "http://pik.bg/%D0%B0%D1%80%D1%81%D0%B5%D0%BD%D0%B0%D0%BB-%D0%B2%D0%B0%D0%B4%D0%B8-40-%D0%BC%D0%B8%D0%BB%D0%B8%D0%BE%D0%BD%D0%B0-%D0%B7%D0%B0-%D0%B0%D1%81-%D0%BD%D0%B0-%D1%80%D0%B5%D0%B0%D0%BB-news707583.html", "text": "Арсенал е готов да привече в редиците си нападателя на Реал Мадрид - Карим Бензема, пише \"Новспорт\", позовавайки се на информации от Острова. От клуба възнамеряват да отправят оферта за французина на стойност 40 милиона евро. Арсен Венгер желае нов нападател, в случай, че Алексис Санчес напусне \"Емирейтс\" през зимата. От Реал не са дали коментар по повод слуховете. Този сезон Бензема има само 1 гол в 8 срещи за Кралския клуб и е обект на критики от привържениците на тима.", "date": "2017.11.26", "title": "Арсенал вади 40 милиона за ас на Реал"}
{"url": "http://pik.bg/%D0%BD%D0%B0%D0%B3%D1%8A%D0%BB-%D0%BA%D1%80%D0%B0%D0%B4%D0%B5%D1%86-%D0%B7%D0%B0%D0%B4%D0%B8%D0%B3%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD-%D0%BE%D1%82-%D1%81%D0%BB%D0%B0%D0%B4%D0%BA%D0%B0%D1%80%D0%BD%D0%B8%D1%86%D0%B0-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B3%D0%BE-news707582.html", "text": "Кражба на мобилен телефон разкриха полицаи от РУ-Казанлък. На 13 ноември 27-годишна жена съобщила в районното управление за кражба на мобилния й апарат на 8 ноември. Той е задигнат от работното й място - сладкарница в града, съобщиха от полицията. Образувано е досъдебно производство по случая. От проведени оперативно-издирвателни действия е установен извършителят. Крадецът е 49-годишен мъж от Габрово. Той е задържан за срок до 72 часа с постановление на РП - Казанлък.", "date": "2017.11.26", "title": "Нагъл крадец задигна телефон от сладкарница в Казанлък, арестуваха го"}
{"url": "http://pik.bg/%D0%B5%D1%81-%D0%B0%D0%BA%D1%82%D0%B8%D0%B2%D0%B8%D0%B7%D0%B8%D1%80%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D0%B1%D0%BE%D1%80%D0%B1%D0%B0-%D1%81%D1%80%D0%B5%D1%89%D1%83-%D0%B4%D0%B5%D0%B7%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F%D1%82%D0%B0-%D0%B8-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D0%BE%D1%82-%D1%80%D1%83%D1%81%D0%B8%D1%8F-news707523.html", "text": "The Guardian, цитиран от \"Фокус\". Брюксел активизира кампанията си за борба срещу дезинформацията и фалшивите новини от Русия, съобщава британският вестник Европейският съюз ще отделя ежегодно 1,1 млн. евро за финансиране на оперативна работна група по стратегическите комуникации (East StratCom Task Force). Финансирането на групата вече е заложено в бюджета за периода 2018-2020 г., посочва изданието. Миналата седмица на срещата на върха на „Източно партньорство“ в Брюксел председателят на Европейския съвет Доналд Туск заяви, че един от реалните проблеми, с които се сблъсква Европа, са „кибератаките, фалшивите новини и хибридната война“. „Трябва да останем много внимателни, бдителни и също много откровени. Ако искаме да се защитим, ако искаме да помогнем на нашите партньори, трябва да сме наясно със заплахите в ЕС“, каза Туск. По-рано премиерът на Великобритания Тереза Мей обвини Русия, че се е намесила в референдума за Брекзит и че разпространява фалшиви новини в опит да използва информацията като оръжие и да всее разделения в Запада, допълва британският ежедневник.", "date": "2017.11.26", "title": "ЕС активизира кампанията си за борба срещу дезинформацията и фалшивите новини от Русия"}
{"url": "http://pik.bg/%D1%81%D1%80%D0%B0%D0%BC%D0%BE%D1%82%D0%B0-%D0%B2%D0%B0%D0%BD%D0%B4%D0%B0%D0%BB%D0%B8-%D1%81%D0%B0-%D0%BD%D0%B0%D0%BD%D0%B5%D1%81%D0%BB%D0%B8-%D1%89%D0%B5%D1%82%D0%B8-%D0%BD%D0%B0-%D0%B4%D0%B5%D1%82%D1%81%D0%BA%D0%B8-%D0%BF%D0%BB%D0%BE%D1%89%D0%B0%D0%B4%D0%BA%D0%B8-%D0%B2-%D1%80%D1%83%D1%81%D0%B5-%D0%B7%D0%B0-%D0%BE%D0%BA%D0%BE%D0%BB%D0%BE-11-000-%D0%BB%D0%B5%D0%B2%D0%B0-news707513.html", "text": "Зачестяват вандалските прояви по детски площадки в Русе. От началото на годината щетите се оценяват на около 11 000 лева. Това съобщи заместник-кметът по комунални дейности на града Наталия Кръстева. Неизвестни трошат люлки, клатушки, огради, драскат със спрей или с боя, чупят кошчета и пейки. Преди няколко дни вандали посегнаха и на коледни светещи елементи, поставени на стълбове за улично осветление. Кръстева посочи, че са предприети допълнителни мерки, свързани с увеличаване на зоните с видеонаблюдение, където се констатират най-често нарушения. Общината разчита и на съдействието на бдителни граждани, които да сигнализират и предоставят информация за установяване на извършителите. През миналата година стойността на нанесените щети по общинската собственост - като детски площадки, улично осветление, чешми, пътни знаци, спирки, се оценява на над 42 000 лева.", "date": "2017.11.26", "title": "СРАМОТА! Вандали са нанесли щети на детски площадки в Русе за около 11 000 лева"}
{"url": "http://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D1%82%D0%B5%D0%B7%D0%B8-%D0%B4%D0%B2%D0%B5-%D0%B8%D0%BC%D0%B5%D0%BD%D0%B0-%D0%B8%D0%BC%D0%B5%D0%BD%D0%B0-%D1%89%D0%B5-%D1%81%D0%B0-%D0%BD%D0%B0%D0%B9-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B8%D1%82%D0%B5-%D1%81%D1%80%D0%B5%D0%B4-%D0%B1%D0%B5%D0%B1%D0%B5%D1%82%D0%B0%D1%82%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B4%D0%BE%D0%B3%D0%BE-news707572.html", "text": "Ема и Джак. Очаква се това да са най-популярните имена в Англия и Уелс през 2018 година, пише таблоидът „Метро”, цитиран от БТА. В първата петица в хит парада на имена за пеленачета от женски пол фигурират също Шарлот, както се казва правнучката на кралица Елизабет Втора, Сейди, Вайълет и Кенеди. За момченца в Топ 5 са включени още имената Атикъс, Оливър, Тиодор и Рубън. Таблоидът припомня, че през 2017 година най-популярните имена за бебета в Англия и Уелс бяха Амилия за момичета и Оливър за момчета.", "date": "2017.11.26", "title": "Любопитно! Тези две имена имена ще са най-популярните сред бебетата във Великобритания догодина"}
{"url": "http://pik.bg/%D0%BC%D0%B5%D1%81%D0%B8-%D1%81-%D0%B2%D0%B0%D0%B6%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news707566.html", "text": "Суперзвездата на Барселона - Лионел Меси, посочи Манчестър Сити и Пари Сен Жермен като двата най-добре представящите се отбора през този сезон, пише \"Гол\". \"Сити е един от най-силните отбори в момента, заедно с ПСЖ. За момента те са двата тима, които показаха, че са фаворити, но пък сезонът е дълъг. Не трябва да отписваме Реал Мадрид заради резултатите им до момента, които са далеч от очакваните. Не се съмнявам, че накрая ще се стегнат, както направиха миналата година. Това се отнася и за Байерн Мюнхен, но към днешна дата Сити и ПСЖ са най-добрите\", каза Меси. По думите на Лео се очертава много интересна битка в елиминационната фаза на Шампионска лига. Където всички визирани отбори ще участват.", "date": "2017.11.26", "title": "Меси с важно изказване"}
{"url": "http://pik.bg/%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%BD%D0%B0-%D1%82%D1%8A%D1%80%D0%B3-%D1%81%D0%BC%D1%8A%D1%80%D1%82%D0%BD%D0%B8%D1%8F-%D0%B0%D0%BA%D1%82-%D0%BD%D0%B0-%D1%82%D1%83%D0%BF%D0%B0%D0%BA-%D0%B8-%D0%BF%D1%8A%D1%80%D0%B2%D0%B8%D1%82%D0%B5-%D0%B3%D0%BE%D0%BB%D0%B8-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%BC%D0%B0%D0%B4%D0%BE%D0%BD%D0%B0-news707555.html", "text": "Предлагат на търг оригиналния смъртен акт на Тупак Шакур. Онлайн аукционът включва още над 1100 вещи на знаменитости. Сред продаваните на търг неща е и човешки череп, подписан от Салвадор Дали, колекция от първите голи снимки на Мадона, както и ръкописни текстове на \"Live a Rolling Stone\" от Боб Дилън. Приблизителната цена на артикулите варира от няколкостотин до десетки хиляди долара", "date": "2017.11.26", "title": "Предлагат на търг смъртния акт на Тупак и първите голи снимки на Мадона"}
{"url": "http://pik.bg/%D0%BF%D1%80%D0%B0%D0%B2%D0%BD%D1%83%D1%87%D0%BA%D0%B0-%D0%BD%D0%B0-%D0%B2%D1%8A%D0%B7%D1%80%D0%BE%D0%B6%D0%B4%D0%B5%D0%BD%D0%B5%D1%86-%D0%B6%D0%B8%D0%B2%D0%B5%D0%B5-%D0%BD%D0%B0-%D1%82%D1%80%D0%BE%D1%82%D0%BE%D0%B0%D1%80-news707516.html", "text": "Правнучката на възрожденеца Цани Пинчев, на когото са кръстени село и училище у нас, живее вече четвърти ден на тротоар в столичния квартал „Хаджи Димитър“, съобщават от в. Телеграф. 85-годишната баба Дора от сряда студува ден и нощ на метри от спирката на тролеите до блок 112. Получава минимална пенсия и от години не работи. „Хазяинът ми ме изхвърли. Биеше ме често. Накрая дойде сметка за ток от 30 лева, които за мен са непосилна сума.“ Бабата отказва да си тръгне, затова наемодателят изнася всички вещи на възрастната дама. Дора е с три операции и четири трайни увреждания по тялото. Едвам ходи. Въпреки това успява да се „установи“ на ъгъла, където завива тролея. Сякаш е изградила катун. Четири дни не е спала, за да го охранява. Не я интересуват одеялата, дрехите и обувките. Иска да опази купищата книги в кашоните, защото са най-ценното за нея. „Хората са добри. Помагат ми с храна, но аз почти не ям. Искам покрив над главата. Трябва ми само едно помещение в баня, не съм се къпала от два месеца“, споделя баба Дора. От общината вече са й предложили да й намерят убежище, но без вещите й.", "date": "2017.11.26", "title": "Правнучка на възрожденец живее на тротоар"}
{"url": "http://pik.bg/%D1%89%D0%B0%D1%81%D1%82%D0%BB%D0%B8%D0%B2-%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%BF%D1%80%D0%B8%D0%B7%D0%BD%D0%B0-%D1%87%D0%B5-%D0%BE%D1%82%D0%BD%D0%BE%D0%B2%D0%BE-%D0%B8%D0%BC%D0%B0-%D0%B6%D0%B5%D0%BD%D0%B0-%D0%B4%D0%BE-%D1%81%D0%B5%D0%B1%D0%B5-%D1%81%D0%B8-news707674.html", "text": "Веселин Маринов потвърди, че отново има жена до себе си и е щастлив. Пред сутрешния блок на Нова телевизия „Събуди се“ той не отрече, че новата му любима е била в публиката по време на последния му концерт в София, като отказа да навлиза в повече подробности. „Когато се усещаш, че те обичат. Когато имаш чувството, че бързаш да се прибереш, защото те чакат, това са неща, които всеки един от нас желае”, заяви изпълнителят. Той добави, че в днешно време е много трудно да намериш наистина точната си половинка. „Както се казва в една моя песен – най-доброто за накрая ми е отредено в любовта. Известен съм с браковете ми през годините. В нашите среди това е прието”, коментира Веселин Маринов. За бившите жени в живота си той казва, че помни само хубавите мигове. Певецът заяви още, че е изключително доволен от последното си турне, тъй като е посетил за първи път много места. „Заради огромния интерес дори решихме да разделим тура за представянето на последния ми албум на две части. Така ще можем да посетим много повече места и да зарадваме много повече хора“, коментира Веско Маринов.", "date": "2017.11.26", "title": "Щастлив! Веселин Маринов призна, че отново има жена до себе си"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B2%D1%81%D1%8F%D0%BA%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B5-%D0%B1%D0%B8%D0%BB%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%B4%D0%BE%D0%BC%D0%B0%D1%88%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5-news707578.html", "text": "Всяка трета жена в ЕС е била жертва на някаква форма на насилие, съобщава анализ на Евростат, посветен на днешния 25 ноември, определен от ООН като Международен ден за премахването на насилието срещу жени. Около четвърт милион насилствени сексуални престъпления са били регистрирани от полицията в ЕС през миналата година, като една трета от тях – близо 80 000 – са били изнасилвания. У нас, по данни на неправителствени организации, занимаващи се с проблемите за премахването на насилието срещу жени, почти всяка четвърта българка е била жертва на някакъв вид домашно насилие, като най-често срещаната форма е била сексуално насилие, предаде БТА. Според официални данни на родната статистика делата за изнасилване през миналата година у нас са били 66, а ефективно осъдени за това са 61 сексуални насилници. През миналата година за блудство има заведени 107 дела и 44 ефективни присъди, а за сводничество – 13 дела и 7 присъди. За последните пет години са намалели значително регистрираните в полицията случаи на изнасилване и осъдените за това лица: през 2012 г. е имало регистрирани 187 случая на изнасилване, а осъдените лица са били 99, през 2013 г. – 164 случая (осъдени –101), 2014 г. ( 148 случая – осъдени 87), през 2015 г. – 119 регистрирани случая – осъдени 51). Въпреки тези официални данни, експертите обаче твърдят, че българката има ниска склонност да споделя подобни проблеми и едва около 5 до 10 на сто от жените, пострадали от сексуално насилие, публично признават това или търсят компетентни органи. Пак според експерти почти 8 от 10 изнасилени жени у нас са познавали насилника си, но не повече от 2 от тях съобщават за това в полицията. Освен това българските жени оценяват риска да станат жертва на сексуално насилие почти еднакво – у дома – 55 на сто, на работа – 48 на сто, на друго публично място – 57 на сто. За повече от половината от българите – 55 процента – сексуалното насилие е изключително сериозно престъпление и заслужава подобаващо наказание. От регистрираните близо четвърт милион сексуални посегателства над жени в ЕС през миналата година, близо 80 хиляди са били случаите на изнасилване, отчита анализът на Евростат. Най-голям брой сексуални посегателства срещу жени и съответно изнасилвания са регистрирани във Великобритания 64 500 случая, от които 35 800 са били изнасилвания, следвани от Германия – 34 300 сексуални посегателства (7000 изнасилвания), Франция – 32 900 (13 000 изнасилвания) и Швеция – 17 300 случая (5500 изнасилвания). По отношение на регистрираните сексуални престъпления на глава от населението на всяка държава-членка, Швеция регистрира най-голям брой от 178 насилствени сексуални престъпления на 100 000 жители пред Шотландия /163/, Северна Ирландия /156/, Англия и Уелс /113/ и Белгия /91 /. Данните от анализа показват също, че процентът на сексуално малтретираните жени е значително по-нисък в страните от Югоизточна Европа, отколкото от тези в централните и западните части на континента. Така например последни данни показват тенденцията на сексуалните посегателства в някои балкански страни: Сърбия – 61 изнасилвания, Македония – 45, Албания – 56, Босна и Херцеговина – 36, Косово – 37, Черна гора – 5 и др. На базата на тези негативни факти ЕС работи усилено, за да постави правата на жените в центъра на новите цели за устойчиво развитие, включително конкретни цели за премахване на насилието, свързано с пола, и на вредните практики срещу жените и момичетата, отчита европейската статистика. От януари 2016 г. вече се прилага нов план за действие относно равенството между половете за периода 2016-2020 г., а борбата срещу всички форми на насилие над жени и момичета е една от приоритетните цели в Евросъюза, отчита Евростат. Според международни изследвания между 1,5 и 2 млн. жени от цял свят стават жертви на сексуално насилие всяка година, но едва 20 на сто от тях официално подават жалби или се оплакват в полицията.", "date": "2017.11.26", "title": "Потрес! Всяка четвърта българка е била жертва на домашно насилие"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%82%D1%80%D0%BE%D0%B2%D1%8F%D1%82-%D0%BD%D0%B8-%D1%81-%D0%BF%D0%B0%D1%80%D0%B0%D1%84%D0%B8%D0%BD-%D0%B2-%D0%BC%D0%B0%D0%BD%D0%B4%D0%B0%D1%80%D0%B8%D0%BD%D0%B8%D1%82%D0%B5-news707234.html", "text": "Търговците масово пръскат мандарините с цветен органичен парафин за по-апетитен вид. Веществото е разрешено за употреба, но може да доведе до поява на силна алергична реакция, като най-уязвими са болните хора и децата. От Българската агенция по безопасност на храните обясняват, че боядисването на цитруси е разрешено от ЕС. То се практикува за 80% от плодовете, тъй като у нас пристигат със зелени кори, а търговците се стремят към по-добрия пазарен вид на стоката си. Най-голяма опасност от алергия носят корите, когато биват използвани за сладкиши или други кулинарни цели. Специалистите съветват плодовете да се мият с четка и сапун преди консумация, дори корите да не се използват.", "date": "2017.11.26", "title": "ВНИМАНИЕ! Тровят ни с парафин в мандарините"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B3%D0%B5%D1%80%D0%B1-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%BE-%D0%BF%D0%BE%D1%81%D0%BB%D0%B0%D0%BD%D0%B8%D0%B5-%D0%BA%D1%8A%D0%BC-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0--news707699.html", "text": "Премиерът и лидер на ГЕРБ Бойко Борисов отправя важно послание към държавата, партията си и управляващата коалиция преди да бъде преизбран за председател на политическата сила с трети мандат в управлението месец преди българското европредседателство. Премиерът Борисов благодари на коалиционните партньори, че разсейват ежедневно страховете, които се опитват всеки ден да им вменят и за това, че имаме монолитно мнозинство в парламента. \"Искам да кажа на тези, които искат предсрочни избори, че едни избори струват 50 милиона. Само преди 6 месеца се преброихме. Хвърлихме оставка и им казахме, ето управлявайте, ако ви изберат хората, само че останаха втори и четвърти. 50 милиона струват добавките на пенсиите на хората\", заяви още Борисов. Борисов повдигна въпроса и за протеста срещу кметът на София Йорданка Фандъкова. \"Стана ми мъчно за Фандъкова преди малко - стотина души и то от София излезли да спасяват София. Аз като станах кмет 50 детски градини бяха откраднали. Когато нападат жена и то с такива думи, ГЕРБ е длъжен да скочи и да я защити. Ние 90 нови детски градини направихме, но ако бяха онези 50, щяха да са 150. Сега питат защо искаме да махнем давността. Защото за едно престъпление не може да има давност. Не може да излезе един усмихнат да не казвам какъв - магазините, детмаг, ЦУМ, ами общинснките фирми, как си мислят, че ще забравим какво е ставало. С туша се събираха там Пъпката и други. Вълци и мечки се занимаваха с чистотата. Сега като излезеш в събота и неделя не можеш да минеш от народ по Южен парк, Витошка - метроко, музеи, култура. Няма несанирано училище само за 6-7 години\", заяви Борисов. Лидерът на ГЕРБ коментира и интервюто на Иван Костов тази сутрин, като заяви, че дълбоко го уважава, защото е държавник. Но все пак иска да се види, коя партия е подготвила приватизаторите и на входа и на изхода. Борисов запита, защо да не се изчисти прехода, защо да не се види, как едно преприятие е източено и фалирано и е естествено да го продават за 1 лев. \"Ние четвърти конгрес правим, те правят 49-и. Ние хиляди блокове направихме, а тяхното е хиляди предприятия откраднаха. Председателят щял да гласува \"за\", а партията - против. Защо? ЗА да хвърлят прах в очите на хората. Защо да не видим приватизацията. Това е единственото правилно\", заяви лидерът на ГЕРБ. По повод протестите срещу Фандъкова, Борисов измисли и нов девиз \"Да спасиме София от спасителите\" и припомни, че когато той е станал кмет е нямало нито един фонтан, един шадраван, един парк. \"Те не искат да има успешно председателство. Те, ако могат да го провалят, ще го провалят, най-гадната дума, която знам в живота това е завист. И срещу Григор Димитров пуснаха коментар. Не му се зарадвахте. Казват, всички сме работили за Македония. Всики сте работили, но не сте го направили\", заяви Борисов. Той зачекна и темата за оградата на границата, като припомни, че преди не е имало дори такава. По думите му, понеже всички чужденци ни хвалят за оградата, то веднага трябва да бъдем очернени.  \"Прескочили били оградата. Ами той и Левски може да я прескочи. Филми, чуда, но като отиде Цветанов там, настана суматоха\", каза още Борисов. \"Мобилизирайте се\", призова Борисов, като заяви, че те няма да се спрат и допълни, че Сидеров е напълно прав, че само те могат да се свалят. \"Всички изследвания показват, че другото е СП - ДПС. Сега ще приемем една декларация, за да стане ясно. Ние никога не сме ги канили, никога не сме си говорили\". Той припомни, как е им е дал властта е се е проявил като демократ, но пък от БСП не можели да се справят. \"Втори път - ето ви властта. Пак не могат. И сега точно за европредседателството - предсочни избори. Как си го представят. Служебно правителство и - моите уважения - проф. Герчиков премиер. Това е като ние с Валери Симеонов - ако почнем да спорим кой е по-велик, винаги ще се скараме. Само, че сега е момента да предвижим колкото се може по-напред темата за Западните Балкани. Виждате колко сме мирни, колко внимателно си подбираме думите, надявам се заради България през следващите 8 месеца да сме по-спокойни като държава\". Борисов благодари специално на колегите си от Обединените патриоти, ча са с него и припомни управлението с Реформаторите, когато едни били в управлението, други върла опозиция, трети да са министри и краят не е бил добър.", "date": "2017.11.26", "title": "ИЗВЪНРЕДНО В ПИК TV! Лидерът на ГЕРБ Бойко Борисов с важно послание към държавата, партията и управляващата коалиция преди избора си (ОБНОВЕНА)"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%B4%D0%B0-%D1%8F%D0%B4%D0%B5%D1%82%D0%B5-%D0%B7%D0%B0-%D0%B4%D0%B0-%D0%BF%D1%80%D0%B5%D0%B1%D0%BE%D1%80%D0%B8%D1%82%D0%B5-%D0%B1%D0%B5%D0%B7%D1%81%D1%8A%D0%BD%D0%B8%D0%B5%D1%82%D0%BE-news707654.html", "text": "Зacпивaтe тpyднo или ce въpтитe пoд зaвивĸитe дo cyтpинтa? Toвa нямa дa ce пoвтopи пoвeчe, aĸo xaпвaтe xpaни, ĸoитo ca бoгaти нa витaмини D и В и мaгнeзий! Извoдитe ca нaпpaвeни cлeд изcлeдвaнe oт бpитaнcĸи yчeни, cвъpзaнo c ĸaчecтвeния пoĸoй пpeз нoщтa, пише дело.бг. Зacпивaнeтo щe бъдe yлecнeнo, aĸo пpиeмaтe дocтaтъчни дoзи oт витaминитe В3, В5, В6, В9 и В12. Te peгyлиpaт paвнищaтa нa тpиптoфaн – aминoĸиceлинa, ĸoятo имa ĸлючoвa poля в пpoизвoдcтвoтo нa мeлaтoнин – xopмoнa нa cъня. Eтo зaщo e дoбpe дa xaпвaтe пoвeчe яйцa, пилeшĸo мeco, pибa, вapивa и млeчни пpoдyĸти. Aĸo дeлниĸът Bи e зaбъpзaн, мoжe дa cи ги нaбaвитe и нa ĸaпcyли – т.нap. витaмин B ĸoмплeĸc. Πoзнaтият ĸaтo „cлънчeв“ витaмин D пoдпoмaгa cъщo бъpзoтo зacпивaнe. Ocвeн тoвa тoй e нeoбxoдим зa здpaви зъби, ĸocти и мycĸyли. Bитaмин D имa в cиpeнeтo, тeлeшĸия чepeн дpoб, pибaтa и яйцaтa. Πpeпopъчитeлни ca 10 миĸpoгpaмa витaмин D нa дeн. Дoбpият cтap мaгнeзий e нeoбxoдим зa пoвeчe oт тpиcтa биoxимични peaĸции в opгaнизмa ни. Cpeд тяx ca peгyлиpaнe нa ĸpъвнoтo, здpaвинaтa нa ĸocтитe и нa мycĸyлaтypaтa ни. Beчe e яcнo, чe мaгнeзият пoмaгa и пpи бeзcъниe. Eлeмeнтът пoнижaвa ĸopтизoлa – т.нap. cтpecoв xopмoн. Cъдeйcтвaйĸи зa oтпycĸaнe нa мycĸyлитe ни, мaгнeзият вoди и дo cпoĸoйнo „cънливo“ yceщaнe. Moжe дa cи гo нaбaвитe oт бaдeмитe, чepния шoĸoлaд и cпaнaĸa. Изcлeдoвaтeли oт Hopвeгия и Beлиĸoбpитaния пъĸ пocoчиxa xpaнитe, ĸoитo пpeдoтвpaтявaт зaбoлявaния нa cтoмaшнo-чpeвния тpaĸт, в тoвa чиcлo и paĸ. Oт yнивepcитeтa в Уopиĸ нaзoвaxa cлeднитe xpaни зa пpoфилaĸтиĸa нa пoдoбни бoлecти: гpax, нap, чepвeнo гpoздe, гъби, ĸpyши, coя и лeщa. Учeнитe ca ĸaтeгopични, чe тe пpeдoтвpaтявaт paзвитиeтo нa възпaлeниятa в opгaнизмa и oĸaзвaт пoлoжитeлнo влияниe нa пpoцeca, пpи ĸoйтo ĸлeтĸaтa ycвoявa coбcтвeнитe cи вpeдни ĸoмпoнeнти, пoзнaт ĸaтo aвтoфaгия.", "date": "2017.11.26", "title": "Вижте какво да ядете, за да преборите безсънието"}
{"url": "http://pik.bg/%D0%B7%D0%B0%D0%B4%D0%B0%D0%B2%D0%B0%D1%82-%D1%81%D0%B5-%D0%BE%D0%B1%D0%BB%D0%B0%D1%86%D0%B8-%D0%B8-%D0%BC%D1%8A%D0%B3%D0%BB%D0%B8-%D0%B2%D1%80%D0%B5%D0%BC%D0%B5%D1%82%D0%BE-%D0%BE%D0%B1%D0%B0%D1%87%D0%B5-%D0%BE%D1%81%D1%82%D0%B0%D0%B2%D0%B0-%D1%82%D0%BE%D0%BF%D0%BB%D0%BE-%D0%B7%D0%B0-%D1%81%D0%B5%D0%B7%D0%BE%D0%BD%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%83%D0%B4%D1%80%D1%8F%D1%82-15-%D0%B3%D1%80%D0%B0%D0%B4-news707619.html", "text": "Днес  от запад облачността ще се увеличава и вплътнява. Преди обяд все още на много места в равнините ще има мъгла. Около и след обяд ще се появи слаб, в източните райони и северно от планините до умерен юг-югозападен вятър. Максималните температури ще бъдат между 10° и 15°, в места с трайна мъгла: 6°-9°. Такава е прогнозата на Националния институт по метеорология и хидрология към БАН. Над Черноморието ще преобладава облачно време, преди обяд на места с мъгла. Около и след обяд ще се появи слаб до умерен юг-югозападен вятър. Максимални температури на въздуха: 13°-15°. Температурата на морската вода е 12°-13°. Вълнението на морето ще бъде 1-2 бала. Над планините облачността ще се увеличи и вплътни, все още без валежи. Ще духа силен юг-югозападен вятър. Максимална температура на височина 1200 метра около 7°, на 2000 метра – около 2°. Атмосферното налягане бавно ще се понижава и вече ще бъде по-ниско от средното за ноември. Още през нощта срещу понеделник в Западна България ще завали дъжд, а в понеделник валежите ще се усилят и ще продължат на изток, като до вечерта ще обхванат цялата страна. Вятърът ще се ориентира от северозапад и ще се усили, а с него ще нахлува студен въздух. С понижението на температурите, във високите полета в Западна България и Предбалкана дъждът ще премине в сняг. През нощта срещу вторник в северозападната половина от страната ще продължи да превалява сняг, в югоизточната - дъжд, но валежите ще отслабнат и ще започнат да спират. Във вторник все още на места, главно в Северна България, ще превалява сняг, но до края на деня валежите и там ще спрат. През нощта срещу сряда облачността ще се разкъса, а вятърът ще отслабне. В сряда сутринта ще е студено, с отрицателни минимални температури, достигащи на места до минус 5°, минус 7°. През деня ще има разкъсана облачност, вятърът ще се ориентира от юг-югозапад и ще се затопля.", "date": "2017.11.26", "title": "ЗАДАВАТ СЕ ОБЛАЦИ И МЪГЛИ! Времето обаче остава топло за сезона, температурите удрят 15 градуса"}
{"url": "http://pik.bg/%D1%82%D1%8A%D0%B6%D0%BD%D0%BE-%D0%BC%D0%B8%D1%81-%D1%81%D0%B8%D0%BB%D0%B8%D0%BA%D0%BE%D0%BD-%D0%B7%D0%B0%D0%B3%D1%83%D0%B1%D0%B8-%D0%B1%D0%B5%D0%B1%D0%B5-%D0%B7%D0%B0%D1%80%D0%B0%D0%B4%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81-%D0%BA%D1%83%D0%BC%D0%B0-%D0%BB%D0%B8%D1%81%D0%B0-%D0%BB%D0%B8-%D0%BF%D0%BE%D0%BC%D0%B5%D1%82%D0%BD%D0%B0-news707320.html", "text": "Виктория Петрова е направила аборт, след като е заченала по време на мимолетна връзка, твърди нейна близка, която я придружила до столична АГ-клиника. Тези твърдения се подсилват и от снимка, която силиконката публикува в социалните мрежи. На нея се вижда, че Вики е в болнична стая с абокат на ръката. После Петрова неизвестно по каква причина реши да изтрие кадъра. Наскоро силиконката се е разделила с гаджето си, с което имала почти три годишна връзка. Малко след това се запознала с 30-годишен мъж, по когото хлътнала на часа. Връзката им тръгнала с бързи обороти - скъпи подаръци, романтични почивки. Докато в един миг миската установила, че е бременна. Веднага след това била попарена с признанията на баровецът, че всъщност той е женен, информира \"Блайф\". Освен всичко това пишман любовникът се оказал и с доста сериозно криминално досие. От стреса, научавайки всичко това, от какво ли, но Виктория е загубила бебето си. По деликатната тема миската няма желание да се впуска в обяснения. Приятелките й обаче напомнят, че силиконката имаше и друг инфарктан инцидент неотдавна. , решила да потърси храна край ресторант \"Лебед\" в Панчарево.", "date": "2017.11.26", "title": "ТЪЖНО! \"Мис Силикон\" загуби бебе! Заради инцидента с Кума Лиса ли пометна?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%B8%D0%B7%D0%B1%D1%80%D0%B0%D1%85%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BB%D0%B8%D0%B4%D0%B5%D1%80-%D0%BD%D0%B0-%D0%B3%D0%B5%D1%80%D0%B1-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BE%D0%B4%D0%BE%D0%B1%D1%80%D0%B8-%D0%B2%D0%B0%D0%B6%D0%BD-news707729.html", "text": "Бойко Борисов беше преизбран за председател на ГЕРБ с пълно мнозинство. Премиерът призова всички да не се стига до етнически конфликт и когато съветват своите партньори, трябва да дават пример. \"За това в ГЕРБ езика на омразата е забранен\", заяви той. Борисов се обърна към всички членове на ГЕРБ да бъдат внимателни и най-вече към тези, които живеят в смесените района и призова всички да работят за нови училища, нови паркове и АМ \"Хемус\". По повод на това, че БСП не отстраняват никого, Борисов припомни, че ГЕРБ са махнали един депутат заради една спирка, един прекрасен министър в лицето на Николай Петров и напомни как са отстранили Главчев. По думите му БСП никога не биха направили подобно нещо. Освен преизбирането на Борисов за лидер на ГЕРБ, партията прие и декларация, от която става ясно, че никога няма да управлява с БСП. Предлагаме Ви пълния текст на декларацията: ПОЛИТИЧЕСКА ДЕКЛАРАЦИЯ От своя висш партиен форум ние, делегатите на Националното събрание на ПП ГЕРБ, се обръщаме към своите привърженици и симпатизанти, както и към всички български граждани. Политическата ни декларация днес е отговор на непрестанните през последните месеци груби спекулации на опозицията на тема „Коалиционни намерения на ГЕРБ към БСП”. На последния конгрес на БСП председателят на партията обяви, че опозицията е отказала на премиера Борисов „да бъде нахранена с постове и да бъде опитомена”. Ние гледаме на говоренето за коалиция между ГЕРБ и БСП преди всичко като на търсене на повод за вътрешнопартийно разчистване на сметки в БСП. За да се справи с политическото недоволство и с напрежението сред съпартийците си, председателят на БСП предизвиква извънредни и революционни ситуации. В началото на работата на сегашния парламент предложихме председателското място в Народното събрание на БСП, но не с идеята да „опитомяваме” опозицията, а защото имаме държавнически подход и национално отговорно поведение във връзка с предстоящото българско председателство на Съвета на ЕС. Ръководството на БСП твърди, че в БСП има хора, които влизат в колаборация с ГЕРБ. Подобни подозрения са абсолютно неверни, правят невъзможен политическия диалог между управляващи и опозиция, както и минират усилията ни за успешно и безпроблемно провеждане на българското председателство. Председателството на България на Съвета на ЕС е национална кауза и е нова база за обединение на българското общество – от ГЕРБ не искаме да пропуснем този шанс. Очевидно БСП работят председателството да се провали при управлението на ГЕРБ, та дори и на цената на загуба на национален престиж и на важни за хората политики. Ние от ГЕРБ неведнъж сме заявявали, че никога не са били водени разговори за съвместно управление с БСП. Подобна коалиция е невъзможна. От трибуната на върховния ни политически форум днес заявяваме категорично, че не желаем да се коалираме с БСП не само днес, но и в бъдеще, защото: • имаме непреодолими различия във визиите си за развитието на България; • имаме различни представи за политически морал и ценности; • ние сме модерната европейска партия у нас, чийто глас се чува в Европа. Ние от ГЕРБ приемаме за своя основна политическа задача защитата на принципите на демократичната правова държава. Заявяваме политическата си решимост да съхраним и развиваме демократичния, европейски модел на държавност, чрез който да решаваме ефективно проблемите на своята сигурност, на институционалния и правов ред. Това изисква мъдрост и воля за противопоставяне на антидемократичните тенденции. Ние осъзнаваме колко голяма е отговорността ни да отстояваме идеала за свободна, демократична и европейска България. Защото ГЕРБ е българската политическа партия, която гарантира реално участие на страната ни във формирането на европейския дневен ред. Ние предлагаме активно българско председателство на ЕС, както и ангажиране на институциите на ЕС с подкрепа на устойчиви политики в интерес на България.", "date": "2017.11.26", "title": "ИЗВЪНРЕДНО И ПЪРВО В ПИК TV! Преизбраха Бойко Борисов за лидер на ГЕРБ! Партията одобри важна декларация - никога управление с БСП (ОБНОВЕНА)"}
{"url": "http://pik.bg/%D1%81%D0%B5%D0%B4%D0%B5%D0%BC-%D0%BD%D0%B0%D1%87%D0%B8%D0%BD%D0%B0-%D0%B4%D0%B0-%D1%80%D0%B0%D0%B7%D0%B1%D0%B8%D0%B5%D1%88-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81%D0%B8-news707672.html", "text": "Често започваме взаимоотношения, понесени на вихъра на любовната магия, благодарение на която, сякаш всичко се нарежда в наша полза и то без да полагаме особени усилия. Понякога обаче, се случва така, че неслед дълго връзката ни рухва изненадващо, оставяйки ни сами и объркани да се чудим  къде точно сме сгрешили. За да не допускаш повече подобно развитие на взаимоотношенията, днес ще ти представим 7 от най-честите грешки, които може да допуснеш, когато започнеш нова връзка: 1. Държиш се така, сякаш си „сингъл“. Какво е нужно, за да съществува любовта? Двама души, разбира се! Когато обаче, се държиш така, сякаш все още си необвързана, ще получиш точно това – връзка без ангажименти. Причините за такова поведение може да бъдат различни - от страх от неодобрението на околните, през неприключили напълно стари любовни взаимоотношения или опит да укротиш собствените си твърде еуфорични емоции, та чак до „игра“ на няколко фронта. Мисли бързо и вземи решение, защото ако искаш да задържиш човека до себе си и да се радваш на пълноценна връзка, ще трябва да започнеш да уважаваш чувствата на половинката си и да показваш, че мислиш за двама ви като за едно цяло. Представи любимия на близките си, планирайте заедно почивките и развлеченията. А ако усещаш, че животът на необвързана дама все още те дърпа, просто го признай и продължи напред сама. 2. Харчиш пари само за себе си Независимо дали ни се иска, парите играят главна роля и в любовните взаимоотношения. Когато разходите ти са свързани единствено с удовлетворяването на собствените ви нужди, връзката започва да се разпада. Когато сте двама, споделянето е на първо място. Поеми отговорност пред своя партньор и участвай в общите разходи. Научи се да даваш и ще получиш в замяна. 3. Нямаш собствени интереси Да се държиш така, сякаш си необвързана, е почти толкова пагубно за връзката, колкото и да се залепиш за някого и да изискваш вниманието му през цялото време. Не е нужно да участваш във всичко, което партньорът ти прави. Трябва да имаш и собствен живот, приятели и интереси. В стремежа си да се слеят с половинката, някои хора забравят за собствените си нужди и цели, а понякога точно това са нещата, които са впечатлили партньорите им първоначално. За да разбереш доколко си попаднали в подобна зависимост, направи списък на това как и с кого прекарваш свободното си време преди да срещнете половинката си. Колкото и да ти се иска постоянно да сте заедно, наложи си да правиш някои неща сама, без да изискваш от любимия да те придружи. Отиди на фитнес, запиши се на курс за развиване на конкретни умения, които сте искала да подобриш, обядвай с приятелите, с които преди сте поддържала отношения. Обещаваме ти, че всички тези малки „жертви“ ще допринесат за разнообразяването и обогатяването на отношенията ти с другите. 4. Прекалено си чувствителна или несигурна Нищо не вреди на връзката ти повече, отколкото това да се чувстваш недостойни за нея. Несигурността, която изпитваш винаги води до съмнения, ревност и скандали. Може би не си с достатъчно надежден партньор? Постави себе си на първо място и прекрати връзката. Но ако любимият ти с нищо не е заслужил твоята мнителност, а ти продължаваш да живееш в страх и напрежение, тогава трябва да търсиш проблема в самата теб. Остави миналото, спри да ръчкаш в стари рани и да оправдаваш агресивното си поведение с това, че някой някога не е оправдал очакванията ти и те е наранил. Дори грешката да е била допусната от настоящия ти партньор, бъди реалист – има ли положителна промяна в поведението му, искаш ли да изградиш връзка с него? Ако отговорът е \"Да\", то и ти ще трябва да положиш малко усилия. 5. Въртиш очи, саркастична си и не уважаваш партньора си Остроумието и хумора се харесват на всички, стига да не граничат с наглост и неуважение. Знай, че подобно поведение не разчупва ледовете, а дори напротив - изгражда солидна бетонна стена. Спри да дразниш партньора си умишлено и да търсиш слабите му места, за които да натякваш под формата на шега. Замисли се дали сарказмът ти не е опит за установяване на контрол и смирение у другия? Дали не е породен от собствената ти несигурност? 6. Не показваш привързаност Както прекарването на времето заедно би могло да бъде пречка във взаимоотношенията ви, така и липсата на привързаност може да ти навреди. Не забравяй защо сте се събрали – за да се обичате и да се дарявате един друг с щастие. Показвай нежност на партньора си: докосвай го, дръж го за ръка, целувай го, сготви любимото му ястие и го изненадай – всеки един обикновен момент може да се превърне в специален, стига да покажеш нежност и отношение. 7. Обясненията в чата Колкото социалните медии и новите технологии ни събират, толкова ни и разделят. Представи си следната ситуация: скарала си се с половинката си, тръшнала си силно вратата след себе си и след час вече беснееш, че той все още не се е опитал да се сдобри с теб и да ти се обясни в любов. Какво правиш? Хващаш телефона и започваш писането на дълги излияния, разбира се, с хиперболизирани упреци и нестихващи нападки, че не го е грижа за теб. Казваш тежката си дума, а отсреща получаваш единствено мълчание... И тогава наистина полудяваш! Е, познато ли ти е? Знай, че обяснението на сериозни теми в чата би могло да бъде възприето по погрешен начин от отсрещната страна. За да не изпадаш в подобни ситуации, те съветваме да се научиш да обсъждаш емоциите си лице в лице с половинката си.", "date": "2017.11.26", "title": "Седем начина да разбиеш връзката си"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B2%D0%B0-%D0%BC%D0%B5%D1%81%D0%B5%D1%86%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%BD%D0%B0%D1%85%D0%B0-%D0%BD%D0%B0-%D1%81%D1%82%D0%BE%D0%B9%D1%87%D0%BE-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-%D1%82%D1%8A%D1%80%D1%81%D0%B8-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%BD%D1%8F%D0%BC%D0%B0-%D0%BD%D0%B8-%D0%B2%D0%B5%D1%81%D1%82-%D0%BD%D0%B8-%D0%BA%D0%BE%D1%81%D1%82--news707723.html", "text": "Вече два месеца Александра Саркизова, бившата половинка на сина на футболната легенда Стойчо Младенов Александър, няма вест от 7-годишната си дъщеря Дария. Жената пише до всички институции, стои с часове пред дома на спортното семейство и се опитва да осъществи какъвто и да е контакт с детето си, но неуспешно. Драмата на Александра започва отдавна – с поредица от семейни скандали и физически тормоз от страна на Александър. Последната саморазправа завършва със счупен нос за младата жена. За травмата тя си вади медицинско, напуска Александър и заминава с детето си във Варна. На 26 септември обаче бащата отива в училището на дъщеря си, взима я и Александра повече не я вижда. Съдебно решение за родителски права все още няма, но майката твърди, че няма никакъв достъп до детето си. \"Няма заповед, но той казва, че докато не излезе решението на съда, детето остава при него. Ние имаме равни права, но аз в момента аз нямам моите. Търсила съм всички институции, подала съм сигнал до главния прокурор, до отдел \"Закрила на детето\", подала съм искова молба за родителски права\", обясни Александра пред България он еър. Тя разказа, че дъщеря й имала рожден ден на 17-ти. \"Звъннах й по телефона и й казах: \"Ела да ти дам подаръка\", но ми беше отговорено да оставя подаръка и да си тръгна\", обясни майката. В телефонен разговор Александър Младенов каза, че ще търси правата си в съда и се въздържа от медийни изяви, за да не стресира 7-годишната си дъщеря. В същото време Александра смята, че бащата и цялото му семейство умишлено настройват детето срещу нея. Тя не разбира и бездействието на институциите. \"Дъщеря ми е записана в друго училище без моето разрешение. До това училище аз нямам достъп. Като майка нямам достъп до детето си, докато съдът не се произнесе\", обясни още Александра и обясни, че няма да се откаже от битката.", "date": "2017.11.26", "title": "ТРАГЕДИЯ! Два месеца бившата снаха на Стойчо Младенов търси дъщеря си, няма ни вест, ни кост от нея"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%81%D0%B5%D0%B4%D0%B5%D0%BC-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B8-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%E2%80%9E%D0%B0%D0%BB-%D0%BA%D0%B0%D0%B9%D0%B4%D0%B0%E2%80%9C-%D1%81%D0%B0-%D0%B5%D0%BB%D0%B8%D0%BC%D0%B8%D0%BD%D0%B8%D1%80%D0%B0%D0%BD%D0%B8-%D0%B2-%D0%B9%D0%B5%D0%BC%D0%B5%D0%BD-news707656.html", "text": "Седем предполагаеми членове на „Ал Кайда“ са загинали при удар на безпилотен самолет в Йемен, съобщава Франс Прес, циритана от Фокус. Местните власти съобщават, че летателният апарат, който е нанесъл удара по три автомобила в провинция Байда, най-вероятно принадлежи на американската армия. Вашингтон смята базираната в Йемен групировка „Ал Кайда на Арабския полуостров“ за най-опасното крило на групировката. Американските удари по ислямистки цели в Йемен се активизираха, след като Доналд Тръмп встъпи в длъжност като президент на САЩ през януари тази година. „Ал Кайда на Арабския полуостров“ процъфтява в хаоса на гражданската война в Йемен, в която подкрепяното от Саудитска Арабия правителство се бори срещу движението на хутите, контролиращо столицата Сана. Над 8 700 души са загинали в конфликта след намесата на ръководената от Рияд международна коалиция на страната на правителството през март 2015 г. Джихадистката групировка „Ислямска държава“ също извърши няколко смъртоносни нападения в страната. Миналият месец САЩ оповестиха, че са ликвидирали десетки бойци на „Ислямска държава“ в тренировъчни лагери в йеменската провинция Байда.", "date": "2017.11.26", "title": "Операция! Седем предполагаеми членове на „Ал Кайда“ са елиминирани в Йемен"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BE%D1%81%D0%B5%D0%BC-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B0-%D0%BA%D0%B0%D0%BC%D0%B8%D0%BE%D0%BD%D0%B0-%D0%B2-%D0%B5%D0%B3%D0%B8%D0%BF%D0%B5%D1%82-news707682.html", "text": "Осем египетски работници са загинали при тежко пътно-транспортно произшествие в централната част на Синайския полуостров, съобщава електронното издание Масрави. Според информацията, два камиона са се сблъскали на извънградско шосе. В единия от камионите са пътували група работници от близка каменоломна. При инцидента са пострадали още двама души. Причините за инцидента се разследват.", "date": "2017.11.26", "title": "Инцидент! Осем загинали и двама ранени след катастрофа между два камиона в Египет"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B7%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-news707691.html", "text": "Министърът на здравеопазването на Израел Яков Лицман, известен с ултраортодоксалните си настроения, подаде оставка, съобщава Франс Прес, цитирана от Фокус. Според говорител на Лицман, той напуска коалиционното правителство на премиера Бенямин Нетаняху заради спор около работата по време на шабат. Уточнява се, че „на този етап“ партията на Лицман  „Яхадут Хатора“ ще остане в управляващата коалиция и така ще запази парламентарното мнозинство на Нетаняху. Причината за оставката на Лицман е работата на израелската железопътна компания по време на шабата, което според него, е в разрез с моралните ценности на еврейския народ.", "date": "2017.11.26", "title": "Напрежение! Здравният министър на Израел хвърли оставка"}
{"url": "http://pik.bg/%D0%BC%D0%B0%D1%89%D0%B0%D0%B1%D0%BD%D0%B0-%D1%81%D0%B5%D0%BB%D0%B5%D0%BA%D1%86%D0%B8%D1%8F-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news707554.html", "text": "С освобождаването на Симон Сандберг и това на Бабатунде Аденижи и Франсис Нар Левски ще спестява на месец около 30 хиляди евро. Толкова прибираха тримата футболисти под формата на месечни възнаграждения. Те са и едни от най-скъпите разочарования за клуба от \"Герена\". Интересното е, че африканците и шведът пристигнаха в отбора с трансфери, а не бяха свободни агенти - за всеки бяха платени по около 200 хиляди евро. Въпреки това никой не успя да защити името си и да помогне на Левски да постигне добри резултати, пише \"Тема спорт\". С освобождаването на Аденижи, Нар и Сандберг Левски освободи бюджет за заплати за нови играчи. По време на зимната пауза \"сините\" ще привлекат поне трима футболисти, като е възможно бройката им да нарасне. Делио Роси настоява за привличането на класен централен нападател. \"Сините\" водиха преговори и с шведския десен бек Антон Тинерхолм. Той става свободен агент на 1 януари - няма да удължи контракта си с Малмьо. Тинерхолм обаче все още не е дал окончателен отговор на Левски дали приема офертата на столичани. Това трябва да стане до средата на следващия месец.", "date": "2017.11.26", "title": "Мащабна селекция при \"сините\""}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D0%B1%D1%8F%D0%B2%D0%B8-%D1%87%D0%B5-%D1%89%D0%B5-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%BE-%D0%BF%D1%80%D0%B8-%D0%B5%D0%B4%D0%BD%D0%BE-%D1%83%D1%81%D0%BB%D0%BE%D0%B2%D0%B8%D0%B5-news707762.html", "text": "Турският президент Реджеп Тайип Ердоган заяви, че ще си подаде оставката, ако опозицията докаже твърденията си, че той и неговото семейство имат участие в офшорни компании в чужбина, пише всекидневникът Хюриет. „В коя офшорна компания имам участие? Докажи го. Ако не можеш, напусни политиката. Ако успееш, аз самият ще се откажа от кариерата си и президентския си пост“, заяви в неделя Ердоган. Думите на турския президент са направени във връзка с по-ранно изказване на лидера на опозицията Кемал Кълъчдароглу, според което хора от близкия кръг на Ердоган са участници в офшорни компании за пране на пари. „Ердоган, ще те попитам нещо. Знаеш ли че твоите деца, твоят зет, тъст, твоят брат и твои бивши съветници имат скрити милиони долари в офшорни компании“, заяви на 21 ноември Кълъчдароглу, като призова президента да разкрие „с колко милиона долара разполага“ самият Ердоган и къде са скрити те.", "date": "2017.11.26", "title": "ИЗНЕНАДА! Ердоган обяви, че ще подаде оставка, но при едно условие"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%BF%D0%BE%D0%B4%D0%BF%D0%B8%D1%81%D0%B0-%D0%B7%D0%B0%D0%BA%D0%BE%D0%BD-%D1%81%D0%BF%D0%BE%D1%80%D0%B5%D0%B4-%D0%BA%D0%BE%D0%B9%D1%82%D0%BE-%D0%B7%D0%B0%D0%BF%D0%B0%D0%B4%D0%BD%D0%B8-%D0%BC%D0%B5%D0%B4%D0%B8%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%89%D0%B5-%D1%81%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D1%82-news707688.html", "text": "Владимир Путин подписа закона, който кара западните медии в Русия да се регистрират като „чуждестранни агенти”, съобщи Нова телевизия. Новите изисквания няма да важат за всички медии, които получават финансиране отвън. Кой ще е в списъка ще решава Министерството на правосъдието. Ако някоя от медиите откаже да се впише, дейността й на руска територия ще бъде прекратена. Промените в медийния закон са отговор на санкции, наложени на руски медии, отбелязват медиите в Русия. Вашингтон накара издържаният от Кремъл телевизионен канал RT да се регистрира като „чуждестранен агент”, защото съдържанието му било пропагандно.", "date": "2017.11.26", "title": "Президентът на Русия  подписа закон, според който западни медии в страната ще се регистрират като „чужди агенти“"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-11-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B0%D0%B2%D1%82%D0%BE%D0%B1%D1%83%D1%81-%D1%81%D0%B5-%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0%D0%BB-%D0%B2-%D1%87%D0%B8%D0%BB%D0%B8-news707718.html", "text": "11 човека са загинали, а други 20 са получили различни наранявания, след като автобус се е преобърнал в южната част на Чили, съобщава Telesur, позовавайки се на информация на местните власти. Уточнява се, че инцидентът е станал в област Араукания. Автобусът е превозвал група сътрудници на администрацията и длъжностни лица от района на Тируа. Президентът на Чили Мишел Бачелет е изразил съболезнования на семействата на жертвите и пострадалите.", "date": "2017.11.26", "title": "Трагедия! 11 загинали, след  като автобус се е преобърнал в Чили"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%81-%D0%B2%D0%B0%D0%B6%D0%BD%D0%BE-%D0%B8%D1%81%D0%BA%D0%B0%D0%BD%D0%B5-%D0%BA%D1%8A%D0%BC-%D1%81%D0%B0%D1%89-news707741.html", "text": "Турция разчита, че САЩ ще прекратят сътрудничеството със сирийските кюрдски Сили за защита на народа /СЗН/, които Анкара смята за клон на забранената в Турция Кюрдска работническа партия, заяви днес турският премиер Бинали Йълдъръм, преди да замине на двудневно посещение във Великобритания по покана на британския премиер Тереза Мей, предаде ТАСС. Турция разчита, че САЩ ще прекратят сътрудничеството със сирийските кюрдски Сили за защита на народа /СЗН/, които Анкара смята за клон на забранената в Турция Кюрдска работническа партия, заяви днес турският премиер Бинали Йълдъръм, преди да замине на двудневно посещение във Великобритания по покана на британския премиер Тереза Мей, предаде ТАСС. Турция разчита, че САЩ ще прекратят сътрудничеството със сирийските кюрдски Сили за защита на народа /СЗН/, които Анкара смята за клон на забранената в Турция Кюрдска работническа партия, заяви днес турският премиер Бинали Йълдъръм, преди да замине на двудневно посещение във Великобритания по покана на британския премиер Тереза Мей, предаде ТАСС.", "date": "2017.11.26", "title": "Турция с важно искане към САЩ"}
{"url": "http://pik.bg/%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BA%D1%80%D0%B0%D0%B9-%D0%BC%D0%B8%D0%BA%D1%80%D0%B5-11-%D0%B4%D1%83%D1%88%D0%B8-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news707765.html", "text": "11 души остават в болница след тежката катастрофа край ловешкото село Микре, която отне 9 човешки живота. Трагедията стана на 17-ти ноември, когато камион се удари в бус, пълен с незрящи пътници. за ужаса от преживяното и загубата на най-близките, разказва един от оцелелите по чудо. 10 дни след трагедията животът в Перник продължава по старо му. Само в клуба на слепите в центъра на града е празно и тихо. „Много скърбя за тях, много скърбим всички. Години наред сме заедно тук всеки ден”, разказва Соня Захариева. Соня е един от пътниците в автобуса, превърнал се в ковчег за много от нейните приятели, които ще помни като весели и обичащи живота. А от катастрофата не помни нищо. Спомня си само минутите преди зверския удар. „Пътувахме, беше спокойно. Хората вътре в автобуса си говориха. В един момент усетих рязко движение на автобуса, рязко наляво, напред и след няколко секунди рязко надясно и оттам не помня нищо”, разказва Соня Захариева. Следващите й спомени са как я вадят от смачкания бус. Порезна рана, дълбока 15 сантиметра. В ловешката болница претърпява операция. Днес травмите й вече отминават, но не и болката по тези, които не са имали нейния късмет. Въпреки това не обвинява никого. Мислите и молитвите й сега са отправени към ранените. Тези, които продължават борбата за живота си. Лечението им ще е дълго и скъпо. По сметката на Българския червен кръст, открита в помощ на пострадалите досега са преведени малко над 5000 лева. „Аз не знам дали дори за един пострадал би стигнала тази сума. Те не са само пострадали при пътно-транспортно произшествие. Тези хора са с много ниски доходи, те са и незрящи”, казва Наталия Минева от Българския червен кръст – Перник. Кампанията продължава. Средствата се събират по банков път и в офисите на БЧК в страната. Набраните средства ще бъдат предоставени за лечение и възстановяване на пострадалите. БЪЛГАРСКИ ЧЕРВЕН КРЪСТ УНИКРЕДИТ БУЛБАНК IBAN: BG64UNCR9660 1010 6880 21 BIC: UNCRBGSF Фонд „Милосърдие“ За пострадалите незрящи граждани на Перник при пътния инцидент край с.Микре, Ловешко", "date": "2017.11.26", "title": "След трагедията край Микре: 11 души остават в болница"}
{"url": "http://pik.bg/%D1%83%D0%B4%D0%B0%D1%80-%D1%85%D0%B2%D0%B0%D0%BD%D0%B0%D1%85%D0%B0-%D1%8F%D1%85%D1%82%D0%B0-%D1%81-2-%D1%82%D0%BE%D0%BD%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%BA%D1%80%D0%B0%D0%B9-%D0%B3%D1%80%D1%8A%D1%86%D0%BA%D0%B8-%D0%BE%D1%81%D1%82%D1%80%D0%BE%D0%B2-news707696.html", "text": "Мащабна операция на гръцките специални служби за борба с организираната престъпност доведе до задържане на яхта с над 2 тона марихуана, съобщи БНР. До момента са арестувани четирима албанци и двама италианци. Преследването на яхтата е продължил над едно денонощие в открити води, като трафикантите са направили опит да напуснат гръцките води в Йонийско море. Яхтата е била засечена в близост до остров Корфу, където гръцките власти са имали предварителна информация, че се очаква голямо количество наркотик. Това е най-мащабната операция на гръцката служба за борба с организираната престъпност, съобщават от полицията. Преследването на яхтата с наркотиците е започнало от остров Корфу и е завършило до остров Кея - югоизточното крайбрежие на Атина. В помощ на гранична полиция са се включили кораби на морска охрана и хеликоптери на отдела за борба с трафика на наркотици. Води се следствие, за да се установият мащабите на мрежата за трафик, както и произходът на наркотиците.", "date": "2017.11.26", "title": "Удар! Хванаха яхта с 2 тона марихуана край гръцки остров"}
