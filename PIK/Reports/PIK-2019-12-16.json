{"url": "https://pik.bg/%D0%BF%D0%B8%D1%8F%D0%BD-%D0%B7%D0%B0%D0%B1%D0%B8-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%B2-%D0%BA%D1%80%D0%B0%D0%B9%D0%BF%D1%8A%D1%82%D0%BD%D0%BE-%D0%B4%D1%8A%D1%80%D0%B2%D0%BE-%D0%B8-%D1%80%D0%B0%D0%BD%D0%B8-%D0%B4%D0%B5%D1%82%D0%B5-news891901.html", "text": "Незабавно на мястото са изпратени полицейски служители. При последвалия оглед е установено, че водачът на \"Мерцедес\" 40-годишен от село Рупци, при движение с несъобразена с пътните условия скорост навлиза в лявата лента за насрещно движение. После излиза от пътното платно и се удря в крайпътно дърво. Вследствие на удара е пострадал 13-годишен - возещ се на задна дясна седалка. Момчето е получило разкъсна рана на лицето и сътресение на мозъка. Транспортирано е в УМБАЛ „Д-р Георги Странски“ - Плевен без опасност за живота. От извършената проверка за алкохол с техническо средство \"Дрегер 7510\" е установено, че водачът е управлявал с концентрация на алкохол 1,82 промила. Издаден е талон за медицинско изследване. Нарушителят е придружен до ФСМП – Червен бряг, където е отказал да му бъде взета кръвна проба. Задържан е за срок до 24 часа по Закона за МВР. Образувано е досъдебно производство за престъпление по чл. 343 „б“, ал. 3 във връзка с ал.1, бук.“б“ и във връзка с чл.342, ал.1 от НК. Уведомен е прокурор при РП - Червен бряг. Работата продължава разследващ полицай. На 14 декември 2019 година в 00:20 часа е получен сигнал за ПТП в град Червен бряг на кръстовището, образувано от улица \"Дядо Вълко\" и улица \"Търговска\". Това съобщиха от ОДМВР-Плевен. Сподели:", "date": "2019.12.16", "title": "Пиян заби колата си в крайпътно дърво и рани дете"}
{"url": "https://pik.bg/%D1%80%D1%83%D0%BC%D1%8A%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B4%D0%B0-%D0%B8%D0%B7%D1%8F%D1%81%D0%BD%D0%B8-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F%D1%82%D0%B0-%D0%BF%D1%80%D0%B5%D0%B7--news891938.html", "text": "Президентът Клаус Йоханис заяви в реч в парламента, че румънските власти са чакали твърде дълго, за да открият истината за революцията от 1989 г. и че правосъдната система на страната трябва изясни истината за революцията през 1989 година да привлече виновните под отговорност, цитира думите му румънското англоезично издание Romania Insider, цитиран от \"Фокус\". „След 1990 г. имаше различни инициативи в чест на паметта на загиналите през декември 1989 г. Улици бяха кръстени на тях, изградени са обществени паметници, организират се възпоменателни събития. Има едно нещо, което все още не сме направили - не успяхме да намерим истината за случилото се по време на антикомунистическото въстание през 1989 г. “, каза Йоханис по време на речта си на специалното съвместно заседание на двете камари на парламента, посветено на отбелязването 30 години от революцията през 1989г. Той каза, че комунистическият режим е установен в Румъния със сила и че „сривът му следва същия модел: чрез престъпления, злоупотреби и нарушаване на закона.“ Румънската революция от декември 1989 г. сложи край на „тази дълга поредица от чудовищни престъпления“, но повече от 1100 души трябваше да загинат, за да изчезне този „анти-румънски режим“. Сега правосъдната система трябва да установи истината за революцията от 1989 г. и да привлече виновните под отговорност. „Жертвата на румънците, застанали пред куршумите, танковете и най-страшните форми на изтезания, не може да остане без отговорите на основните въпроси, които засягат Революцията. Румънската държава чакаше твърде дълго, за да открие истината и това е крайъгълен камък за румънското правосъдие. Да намерим истината е необходимо за жертвите и техните потомци, за румънците, за нашето общо бъдеще.\" Клаус Йоханис каза също, че никоя политическа партия, група, образувание или румънец няма право да „отрича съществуването на това кардинално събитие за демократичното превръщане на Румъния.“ Той добави, че като президент на Румъния категорично отхвърля всяко мнение, което поставя въпроси за съществуването на антикомунистическа революция през декември 1989 г. Председателят на Сената Теодор Мелешкану, председателят на Камарата на депутатите Марсел Чолаку, премиерът Людовик Орбан и други представители на парламентарните групи се обърнаха към Парламента по време на специалното съвместно заседание. Други членове на правителството, бивши президенти, представители на Кралския дом и Църквата бяха сред гостите. Поредица от протести и улични демонстрации избухнаха в Румъния през декември 1989 г., като местните граждански вълнения бяха част от революциите от същата година, настъпили в няколко страни. Революцията в Румъния започва в Тимишоара, разпространявайки се бързо в цялата страна и кулминира с краткия процес и екзекуция на диктатора Николае Чаушеску и съпругата му на Коледа през 1989 г. Двамата са последните хора, осъдени на смърт и екзекутирани в Румъния. Повече от 1100 души са убити по време на Румънската революция, като повечето смъртни случаи са настъпили след протестите, довели до свалянето на Николае Чаушеску (16-22 декември 1989 г.). Сподели:", "date": "2019.12.16", "title": "Румънският президент настоява правосъдната система да изясни истината за революцията през 1989 година"}
{"url": "https://pik.bg/7-%D0%B3-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BC%D1%8A%D0%B6-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BB-%D1%81%D1%8A%D1%81%D0%B5%D0%BB%D1%8F%D0%BD%D0%B8%D0%BD-news891908.html", "text": "Подсъдимият - 66-годишен мъж, е извършил деянието в добричкото село Смолница с незаконно притежавана въздушна пушка, преработена в еднозарядно неавтоматично оръжие за стрелба с бойни патрони. С постановената присъда мъжът е осъден и да заплати по 100 000 лева обезщетение за причинените неимуществени вреди на двама наследници на пострадалия. Според обвинението подсъдимият умишлено е умъртвил 72-годишен мъж, който го предизвикал с тежка обида и с насилие. Престъплението е било извършено в частен дом след употреба на алкохол и възникнал спор между двамата, посочват от съда. Постановената присъда подлежи на обжалване и протест пред Апелативния съд във Варна. Окръжният съд в Добрич постанови седем години затвор при първоначално строг режим за убийство, извършено в състояние на силно раздразнение, съобщиха от пресцентъра на институцията. Сподели:", "date": "2019.12.16", "title": "7 г. затвор за мъж, застрелял съселянин"}
{"url": "https://pik.bg/%D1%88%D0%BE%D1%84%D1%8C%D0%BE%D1%80-%D1%81-272-%D0%BF%D1%80%D0%BE%D0%BC%D0%B8%D0%BB%D0%B0-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%BB%D1%83%D0%BA%D0%BE%D0%B2%D0%B8%D1%82-news891861.html", "text": "Шофьор с 2,72 промила алкохол е катастрофирал в Луковит, съобщават от ОД на МВР в Ловеч. Произшествието станало вчера. Трийсет и шест годишен мъж от града, при управление на лек автомобил, загубил контрол над превозното средство, което напуснало пътното платно и се ударило в бетонна стена и метална ограда. Водачът е с наранявания, а пробата му за алкохол е отчела 2,72 промила в издишания въздух. В Троянското районно управление е задържана пък 21-годишна жена от село Бели Осъм, след като управлявала лек автомобил в Троян с концентрация на алкохол 2,57 промила. И по двата случая е образувано бързо производство. Сподели:", "date": "2019.12.16", "title": "Шофьор с 2,72 промила се разби в Луковит"}
{"url": "https://pik.bg/10-%D1%82%D0%B5-%D0%BB%D1%8E%D0%B1%D0%B8%D0%BC%D0%B8-%D0%BB%D0%B0%D1%84%D0%B0-%D0%BD%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-news891927.html", "text": "Всеки от нас има любим начин на изразяване и обича да използва определени епитети и думи, пише dama.bg. Някои специалисти обвързват това със зодията. Вижте кои са 10-те любими израза на всеки от представителите на зодиака: 1. По-добре не спорете с мен. 2. Първо ще го направя, а после ще помисля. 3. Там където останалите спират, аз натискам газта. 4. Ще бъда вечно млад. 5. Направи го като мен – и без това няма да го направиш по-добре. 6. Най-трудното е да изслушаш събеседника докрай. 7. Упорството не е порок. 8. Лесно е да се контролира ситуацията, сложно – собствените емоции. 9. Един овен е добре, два овена са много. 10. Не нападам пръв, но не дай Боже да ме засегнат. 1. Не ми е жал за парите, дето похарчих, жалко че бих толкова път. 2. Не ми трябва чуждо, не пипай моето. 3. И най-лошият мир е по-добър от най-добрата кавга. 4. Не безпокой този, който се е установил. 5. По-добре красив диван, отколкото красив залез. 6. Яденето е сериозно нещо. 7. Галеното теленце от две майки суче. 8. Когато си втори икономисваш сили. 9. Не мога да понасям запалки-еднодневки! 10. Дегустатор – това е истинското ми призвание. 1. Днес не съм такъв като вчера. 2. Който владее ситуацията, владее инфомацията. 3. Един акъл е добре, два – още по-добре, особено ако принадлежат на един и същи човек 4. Фигаро тук, Фигаро там. 5. Идета, както и всички продукти, не бива да залежава. 6. Един телевизор, телефон в къщата – добре, а три още по-добре. 7. Който не е успял, той е закъснял. 8. Движа се по живота като скутер по вода – без да потъвам, ама затова пък бързо. 9. На пазара не отговарям за пазаруването. 10. Обичам количеството, защото за качеството не ми остава време. 1. Моят дом е моята крепост. 2. Да глезя другите е истинското ми призвание. 3. От всичко на света е най-добре да се запасиш с търпение. 4. Този, който умее да чака, постига всичко. 5. Срещай се с приятели вкъщи, а не в кафето. 6. Нищо не стопля душата така, както вида на пълен хладилник. 7. По-добре спестявай и търпи, но нещо хубаво купи. 8. Тежко се живее там, където няма къде да се скриеш. 9. Нося навсякъде миналото на гърба си. 10. Нима едно палто се износва за 20 години? 1. Ще ви поведа към светлата далечна шир. 2. По-добре да помагаш, отколкото да ти помагат. 3. Добри маниери – половин успех. 4. Слънцето свети за Лъвовете. 5. По-добре хубава длъжност и кабинет, отколкото добра заплата. 6. Обичам да печеля много, но и да харча много. 7. По-добре да имаш у вас роял, отколкото пияно – пък дори и да няма кой да свири на него. 8. Въпреки приветливия си вид, в душата си съм диктатор. 9. Ако ще се прави нещо – да е по-голямо. 10. Защо ви е слънце, щом аз съм с вас? 1. С труд и търпение всичко се постига. 2. Скромността краси не само девойката, но и девата. 3. Всеки живее за себе си, но служи на другите. 4. Навсякъде е нужен ред – и в мислите, и в кухнята. 5. Докажи ми определено логично, че сме създадени един за друг. 6. Кривият таван направо ме побърква. 7. В големите мащаби се губя. 8. Не мога да извадя костилките на цяла кофа череши. 9. Във всяка Дева се крие истинска дама. 10. Мухоморката трябва непременно да бие на очи, а бялата гъба и така си е добре. 1. Без партньор съм като без ръце. 2. Най-противното нещо е да се спори. 3. Побеждавай съгласявайки се. 4. Принципни са само глупаците 5. Ще въвлека който и да е в каквото и да е. 6. Красотата ще спаси света. 7. Всичко трябва да се прави с настроение. 8. Най-трудното е да направиш избор. 9. Всяко правило си има изключения. 10. И сега не знам дали съм за белите или за червените. 1. Жалко е, когато няма кого да ужилиш. 2. Всяко събитие е като дивана: в него винаги има скрити пружини. 3. За усмивка трябва да има сериозна причина. 4. Можеш да се освободиш от всичко, но не и от собствените си страсти. 5. Пея своите любовни песни на бойното поле. 6. Не всеки може да издържи погледа ми. 7. Моите страсти рядко се показват навън – като акула, която рядко излиза на повърхността. 8. Светът ще пропадне без рицари. 9. Беше страхотно, искаш ли да пробваме с нещо по-нестандартно? 10. Приличам на кактус – моето приказно цвете се отваря само за избрани. 1. Трябва да има много добри хора. 2. На когото съм длъжен прощавам всичко. 3. Най-прекрасната отпуска е околосветското пътешествие. 4. Главното в проблема е неговият мащаб. 5. Не е възможно някой да ми се сърди. 7. Угризение на съвестта? Какво е това??? 8. Задълженията красят само посредствените хора. 9. Глупаво е да се притесняваш предварително. Дайте да оправим нещата. 10. Който не си изпълнява задълженията просто трябва да ги изпълнява. 1. Не съм гонче, нито състезателен кон. Аз съм маратонец. 2. И сам воинът е воин. 3. Не нарушавай законите – ще услужиш на някого, но ще хванат теб. 4. На мен ми трябва малко. Моето имущество е огледалото на моите успехи. 5. Животът прилича на влак, който пристига на всяка гара точно по разписание. 6. Приятно е да мислиш за далечни страни докато си седиш вкъщи. 7. Истинският Козирог се познава като коняка – по това колко е отлежал. 8. Струва си цял живот да драпаш към върха пък дори и само за да плюеш веднъж долу в ниското. 9. Само аз се подмладявам с годините. 10. Бавно, бавно, но като хвана – не пускам. 1. Колко скучно е да приличаш на другите! 2. Щом съм те измислил, стани такъв, какъвто искам. 3. Предразсъдъците са измислица на глупаците. 4. Бъдещето просто трябва да бъде прекрасно. 5. Трудно е да бъдеш ангел, но трябва! 6. Доброто намерение е по-важно от добрите дела. 7. За да станеш новатор трябва първо да забравиш за традициите. 8. Секс? В жиеота има и по-важни неща. 9. Първо приятели, после семейство… ако разбира се остане време. 10. Няма по добър и по-бодър от мен. 1. Да почувстваш е по-важно, отколкото да помогнеш. 2. Не мога да се откажа от алкохола, както и рибата от водата. 3. Редът е измислен от скучните хора. 4. Не отлагай за утре това, което може да се отложи за вдругиден. . 5. Малко ли е, че съм обещал… 6. Да бързаш докато работиш е все едно да гълташ без да дъвчеш. 7. Готов съм да разбера всички, само не и себе си. 8. При буря върбата се огъва, а дъбът пада. 9. Всички знаят, че съм зает, но малко знаят с какво точно. 10. Не ме притискайте! Ще ви се измъкна като риба! Сподели:", "date": "2019.12.16", "title": "10-те любими лафа на всяка зодия"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D0%BB%D0%B0-%D0%BF%D0%BE%D0%BC%D0%B5%D1%82%D0%B5-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-%D0%BF%D1%80%D0%B5%D0%B4-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B0-%D1%81%D0%BF%D0%B8%D1%80%D0%BA%D0%B0-%D0%B2-%D0%B1%D1%83%D1%80%D0%B3%D0%B0%D1%81-news891942.html", "text": "Лек автомобил помете пешеходец в близост до автобусната спирка на бул. \"Стефан Стамболов\" до спортна зала \"Младост\" в бургаския ж. к. \"Славейков\", пише \"Флагман\". Инцидентът е станал преди минути в посока кръговото на хотел \"Мираж\". Капакът на колата е смачкан, тя се намира в бус лентата. От удара пострадалият е изхвърчал на метри, както и вещите му от раницата, която е носел. Той е откаран с линейка, все още не е ясно какво е състоянието му. Полиция установява причините за инцидента. Сподели:", "date": "2019.12.16", "title": "ИЗВЪНРЕДНО: Кола помете пешеходец пред автобусна спирка в Бургас"}
{"url": "https://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%BF%D0%BB%D0%B0%D1%81%D1%8C%D0%BE%D1%80-%D0%B4%D0%B0-%D0%B4%D1%80%D0%BE%D0%B3%D0%B0-%D0%B2-%D1%80%D1%83%D1%81%D0%B5-news891863.html", "text": "Mъж е арестуван за разпространение на наркотици при полицейска спецакция в Русе. Това съобщиха от областната дирекция на МВР в крайдунавския град. Задържаният русенец е на 32 години, като вече е осъждан за притежание на наркотици. При претърсването в дома му полицаите са открили метамфетамин, марихуана, екстази, както и инструменти за раздробяване на марихуаната и електронни везни. Наркотични вещества е имало и в автомобила на мъжа. От полицията информират, че при операцията са установени и хора, на които 32-годишният е продавал наркотици. Мъжът е привлечен като обвиняем и е задържан за срок от 72 часа с постановление на наблюдаващия прокурор. Работата по документиране на цялостната престъпна дейност продължава. Сподели:", "date": "2019.12.16", "title": "Закопчаха пласьор да дрога в Русе"}
{"url": "https://pik.bg/%D0%B5%D0%B2%D0%B4%D0%BE%D0%BA%D0%B8%D1%8F-%D0%BC%D0%B0%D0%BD%D0%B5%D0%B2%D0%B0-%D0%B1%D0%BE%D0%BA%D0%BB%D1%83%D1%86%D0%B8%D1%82%D0%B5-%D0%B1%D1%8F%D1%85%D0%B0-%D0%B2%D1%8A%D0%B2-%D0%B2%D0%BB%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B0%D1%84%D0%B8%D1%8F%D1%82%D0%B0-%D0%BE%D1%89%D0%B5-%D0%BE%D1%82-90-%D1%82%D0%B5-%D0%B3%D0%BE%D0%B4%D0%B8%D0%BD%D0%B8-news891944.html", "text": "“Вносът на отпадъци, които не могат да се преработват, е забранен. В България това е забранено само официално”, каза още тя. “ЕС даде огромни средства за депа, които да работят по всички направления. Всички депа са пълни, но с какво”, попита Манева. “Трябват проверки в депата в Югоизточна България и Североизточна България. Там се крие внесен чужд боклук. Тези отпадъци идват от страни в ЕС, които имат проблем с боклуците и голямо обществено недоволство”, разкри тя. “Ако депонираме по-малко отпадък и данъците ще се намалят”, допълни бившият министър на околната среда и водите. “Смятам, че мярката за инкриминиране на горенето на отпадъци е ненужна. Тази мярка няма да работи. Във всички крайни квартали се горят отпадъци от всякакъв вид”, завърши Евдокия Манева. Боклуците бяха във владението на мафията още от 90-те години. Това не се е променило, не само за Италия, но и за целия свят. Този случай не е изолиран, заяви в предаването “Още от деня” по БНТ бившият екоминистър Евдокия Манева относно заловените 800 тона отпадъци от Италия за България. Сподели:", "date": "2019.12.16", "title": "Евдокия Манева: Боклуците бяха във владението на мафията още от 90-те години"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BD%D0%BE%D0%B2-%D0%B2%D0%BE%D0%B4%D0%B5%D0%BD-%D1%80%D0%B5%D0%B6%D0%B8%D0%BC-%D0%B2%D0%BB%D0%B8%D0%B7%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D0%BE%D1%82-%D1%81%D1%80%D1%8F%D0%B4%D0%B0-%D0%B2%D0%B8%D0%B6%D1%82%D0%B5-%D0%B3%D1%80%D0%B0%D1%84%D0%B8%D0%BA%D0%B0-%D0%BF%D0%BE-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0-news891941.html", "text": "Нов воден режим влиза в сила в Перник от сряда, съобщи общинският пресцентър. Централна част на Перник, кметство \"Изток\" и селата Големо Бучино, Люлин и Дивотино ще имат вода по осем часа в денонощие - от 14.00 ч. до 22.00 ч. Чешмите в селата Кладница, Драгичево, Рударци и селището \"Делта хил\" ще текат сутрин от 06.00 ч. до 21.00 ч. вечер. Домовете в ниската част на пернишкия квартал \"Църква\" ще имат вода ежедневно от 05.00 ч. до 12.00 ч., а във високата част - от 17.00 ч. до 22. 00 ч. Квартал \"Кало\" в Рударци ще бъде захранен от 08.00 ч. до 20.00 ч. Пернишките квартали \"Ралица\", \"Могиличе\" и \"Калкас\" ще се радват на вода в домовете си от 05.00 ч. до 13.00 ч. Водоподаването за жителите на гр.Батановци, блоковете в кв. \"Бела вода\" и селата Богданов дол, Черна гора, Ярджиловци и Лесковец ще бъде в интервала от 14.00 ч. до 22.00 ч. Водният обем в язовир \"Студена\" продължава да спада и днес е 4 134 000 куб.м при капацитет 25 519 100 куб. м. Сподели:", "date": "2019.12.16", "title": "ГОРЕЩА ТЕМА: Нов воден режим влиза в Перник от сряда. Вижте графика по населени места"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D1%81%D0%B5%D1%81%D1%82%D1%80%D0%B8-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD-news891940.html", "text": "Министър-председателят Бойко Борисов се среща с представители на протестиращите медицински сестри още тази вечер. Премиерът заяви пред протестиращите, че иска имената на директорите на болниците, в които има недоволство от заплащане и условия на труд. Той заяви, че няма да се поколебае да действа така, както направи при случая с 3-годишното момченце, починало след преглед в столичната Педиатрия. Борисов подчерта, че парите за болниците са увеличени пет пъти, на което недоволните сестри отговориха, че болниците са много, щатът е раздут, а от тук - заплащанията са недостатъчни. \"Ако всички са добронамерени, мога да говоря с всички парламентарни групи, ние трябва да си отговорим на въпроса - нужни ли са толкова болници. За това трябва един консенсус и съгласие. Втори въпрос - трябва ли да продължават да се откриват частни болници. Трето - човекът не се интересува дали сестрата, която го обслужва е от частна или общинска болница\", посочи още Борисов. Министър Ананиев допълни, че ако се намали броят на болниците, решението на проблема със заплащането на медицинските сестри, ще бъде много по-лесно. \"Да, но после ще дойдат и ще кажат - Бойко закри болниците. Но всичко трябва да се започне от там - от здравето на пациента\", коментира премиерът. \"Ние сега не затваряме болници, плащаме, накрая оправяме дълговете. Ние никъде не сме казали - ще затваряме болници\", добави още той. Протестиращите се оплакаха, че лекари злоупотребяват с клинични пътеки и обещаха, че ще дадат конкретни примери за това. \"Ние всички участваме в това и ни писна. Да крадем и да злоупотребяваме. Пишем фалшиви пътеки, даваме фалшиви болнични\", заяви Димитрия Димитрова, представител на протестиращите. Тя допълни, че бивш зам.-министър е бил правомерно уволнен от премиера Борисов заради разкритието, че е злоупотребил с пари по клинични пътеки. \"Нека парите отиват за здравето на хората, нека да спрем с това крадене\", заяви още Димитрова. Сестрите настояха за ускоряване въвеждането на електронната здравна карта - ход, с който, според тях, ще бъде сложен край на \"далаверите\" с клиничните пътеки. Темата за заплащането на медицинските сестри бе поставена \"на масата\" от протестиращите. \"Разберете, няма как да ви направим заплатите 7 хиляди лева. Ние и 3 хиляди няма как да ги направим\", заяви той и допълни, че според европейската статистика България е сред държавите, в които се вдигат най-бързо доходите\", заяви Борисов и припомни, че правителството успява да задържи нарастващ ръст на икономиката. \"Въпросът не е дали парите ги има. Но трябва много тежък контрол, трябва преразпределяне. Не знам как един лекар може да получава 50 хиляди лева. Десет от тях със сигурност са \"на ръка\". Тези хора нямат ли морал\", попита Борисов. Половин час след старта на срещата той нареди да извикат министър Младен Маринов, за да си записва сигналите на сестрите. Протестиращите сестри заявиха, че \"няма болница в момента в България, която да работи по правилата\". Министър Ананиев заяви, че не може да се обобщава и че след приемането на Националния рамков договор много от критичните проблеми ще бъдат контролирани. \"Искаме регламентирани правила за нашето съсловие\", подчертаха сестрите. \"Нас няма кой да ни защити. Работиш за 30 лева на дежурство и си роб\", заяви Димитрова и допълни: \"На вас разчитаме да сложите ред в тази система\". \"Знаете ли, колко е тънка разликата между полицейска държава и демокрация. Всичко това, което казвате, е отвратително. Аз ще го направя - МВР, прокуратура, контролни органи. Но лекарите са най-чистата част от съсловието и знам, понеже и аз съм от такова семейство - сестра ми, леля ми... Майка ми беше учителка и тя говореше - първо за съзнанието, после за заплатата. Знам, че Ананиев се разбира с вас, говорите. Но ако направим една социология - дали хората са доволни от здравеопазването, ще се окаже, че не са\", заяви Борисов. \"Президентът взима повече от мен. И аз ли трябва да протестирам\", пошегува се той, но сериозно добави, че със здравните работници шега не бива. \"Човек като иска да се лекува, дава мило и драго\", каза той. Борисов заяви, че би могло при твърд трудов договор част от заплащането на лекарите да се преразпредели към това на сестрите. \"Ако това го направите...\", заявиха в един глас сестрите. \"Важното е нещата да се мислят, да са законни, да няма обидени\", заяви Бойко Борисов. \"Като първа фаза на нашата среща имаме диалог. Надали в това време ще решим коя концепция е най-права\", каза Борисов. Той уточни, че не му е приятно да гледа медицинските сестри да седят на улицата и затова е искал да се срещне задължително с тях. Борисов обеща всички сигнали на сестрите за нарушения в болниците да бъдат проверени и да бъдат наложени санкции. \"Има много болници, а няма медицински персонал. Назначават се пенсионери. Много голяма част от лекарските дейности са ни прехвърлени на нас. Лекар химикалка не взима\", оплакаха се медсестрите. \"Искам да ви видя доволни, нали не се съмнявате\", увери ги премиерът. \"300 милиона са ни дългове към Австрийската здравна каса, защото българи са се лекували в Австрия. През тези пътечки, пътеки едно по едно човечета се изписват. И ще си платиме милионите като попове. Хората искат навсякъде полицаи, ще се получим в полицейска държава. Навсякъде искат и проверки\", възмути са Борисов. Сподели:", "date": "2019.12.16", "title": "ПЪРВО В ПИК TV! Борисов на среща с протестиращите медицински сестри: Парите за здравеопазване са 5 пъти повече. Те: Има много болници в България -  НА ЖИВО (ОБНОВЕНА)"}
{"url": "https://pik.bg/%D0%B8%D0%BB%D0%B8%D1%8F%D0%BD-%D1%82%D1%83%D0%BF%D0%B0%D0%BB%D0%BA%D0%B0%D1%82%D0%B0-%D0%B7%D0%B0%D0%BA%D1%80%D0%B8%D0%B2%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%B2-%D0%B0%D0%BC%D0%B5%D1%80%D0%B8%D0%BA%D0%B0-news891894.html", "text": "Илиян вече е в Америка, а поводът е неговото поредно турне зад Океана. Певецът не пропусна да направи съпричастни и своите последователи в социалните мрежи със снимки и кратко видео. Той е зареден с невероятна енергия, след първите два концерта, които бяха в Чикаго и Монреал. Следващата среща с българската общност е на 20 декември във Вашингтон. На 21 декември Илиян ще пее отново в Чикаго, а на 22-ри в Нейпълс. Тази година певецът ще посрещне Коледните празници със своите приятели в Америка, а навръх Нова година ще празнува със своите почитатели в столицата на забавленията и хазарта, Лас Вегас. Сподели:", "date": "2019.12.16", "title": "Илиян Тупалката закрива годината в Америка"}
{"url": "https://pik.bg/%D0%B2%D0%B0%D1%81-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B3%D0%B5%D0%BE%D1%80%D0%B3%D0%B8-%D1%81%D1%82%D0%BE%D0%B5%D0%BD%D0%B5%D0%BB%D0%BE%D0%B2-%D0%B5-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%BD%D0%BE%D0%B2%D0%BE-%D1%81%D0%B5%D0%BB%D0%BE-news891898.html", "text": "Касационната жалба е подадена от Борислав Тошев Крумов в качеството му на независим кандидат за кмет на община Ново село. В нея жалбоподателят оспорва пред ВАС решението на Административен съд (АС) Видин, с което е потвърден изборът на Георги Герасимов Стоенелов, издигнат от Инициативен комитет, за кмет на община Ново село. След запознаване с доводите по делото, Върховният административен съд е оставил в сила решението на АС от 21.11.2019 г. и е потвърдил решението на Общинска избирателна комисия-Ново село за определяне на Георги Стоенелов за кмет на община Ново село. Решението на ВАС е окончателно. Върховният административен съд е потвърдил избора на Георги Стоенелов за кмет на община Ново село от проведените на 27.10.2019 г. местни избори, съобщават от преслужбата на Административен съд Видин. Сподели:", "date": "2019.12.16", "title": "ВАС потвърди: Георги Стоенелов е кметът на община Ново село"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%BE%D1%82%D0%B4%D0%B5%D0%BB%D1%8F-%D0%B4%D0%BE-110-%D0%BB%D0%B2-%D0%B7%D0%B0-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%B0-%D0%B5%D0%BB%D1%85%D0%B0-%D0%BF%D0%BE-%D0%BA%D0%BE%D0%BB%D0%B5%D0%B4%D0%B0-news891872.html", "text": "Различия има и при формата, големината, украсата, както и в бюджета, който отделят семействата в различните държави, пише bTV. Това сочи проучване на българска фабрика за пластмасови коледни дръвчета, направено в няколко източноевропейски страни, сред които При покупката на изкуствено коледно дърво семействата държат най-много на това да е максимално близко до естественото. На второ място е височината, а на трето - цената. Във всички 12 държави най-често поръчваната елха е висока 2,20 метра. Семействата, които ползват изкуствени елхи, ги сменят най-често на пет години и рядко след 10-ата, сочи изследването. Според проучването българинът тази година отделя повече средства за покупка на коледно дръвче, което е средно между 100 и 110 лева. Приблизително същата сума залагат в семейния бюджет за елха и в Румъния, Северна Македония, Сърбия, Босна и Херцеговина. С около 20% повече отпускат в Унгария, Словакия, Чехия и Хърватия, а най-много – в Словения и Австрия. В Хърватия, Унгария, Австрия, Словения, Словакия и Чехия това се прави още в средата на ноември и се прибира след 20 януари. В Сърбия, Северна Македония, България, Румъния, Босна и Херцеговина елхата се украсява по-късно - в началото на декември, а украсата се сваля по-рано – между 6 и 15 януари. Най-популярният цвят във всички държави за елха е зеленият. Най-много се търсят дръвчета, които наподобяват естествените. Любопитно е, че в държави като Австрия, Унгария, Словакия и Чехия семействата избират един и същ цвят както за елха, така и за коледната украса. Това е нещо, което не е характерно за държавите на Балканите. На второ място по популярност са з\"аснежените” елхи. Те са посипани със сняг, а клоните им са натежали и обърнати надолу, както е и в природата. Те най-много се търсят в Австрия, Унгария, Чехия, Словения и Словакия. През последните години интерес към тях има и у нас. На елхите в червено, синьо, розово и оранжево все още се спират семейства и търговски центрове в Северна Македония и Хърватия, макар че модата им като че ли вече отшумява. През миналата година най-популярният модел елха в повечето изследвани държави е 3D елхата, който е най-близо до естествената и прилича на борчетата в скандинавските страни. 3D елхата е зелена, обемна, с триизмерни иглички и наподобява истинска. Вторият най-предпочитан модел елха е \"жилковата\" и това е моделът, който е най-търсен в Румъния. Предпочитанията към изкуствените коледни елхи са различни, но най-търсеният цвят си остава зеленият. България, Румъния, Сърбия и Македония, информира БТА. Сподели:", "date": "2019.12.16", "title": "Българинът отделя до 110 лв. за изкуствена елха по Коледа"}
{"url": "https://pik.bg/%D1%87%D0%B5%D0%BB%D0%B5%D0%BD-%D0%BE%D0%BF%D0%B8%D1%82-%D0%B4-%D1%80-%D1%82%D0%B0%D1%81%D0%B5%D0%B2-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D1%81%D1%8A%D0%BB%D0%B7%D0%B8---%D0%B2%D0%B8%D0%B6%D1%82%D0%B5-%D0%BA%D0%BE%D0%B9-%D0%B4%D0%BE%D0%BA%D0%BE%D1%81%D0%BD%D0%B0-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D0%BD%D0%B0%D1%83-news891888.html", "text": "Със сълзи в очите е посрещнал раждането на дъщеря си Амая актьорът от \"Откраднат живот\" Наум Шопов, научи ПИК. Дипломираният лекар и половинката му Теа Минкова станаха родители на 5 декември. През уикенда двойката сподели в своя \"Ютюб\"-канал видео, в което включиха подбрани моменти преди и след раждането, и споделиха емоциите си около появата на новия член на семейството, видя ПИК. Теа е родила със секцио в болница \"Щерев\". Красивата половинка на екранния д-р Тасев сподели възхищението си от екипа на д-р Коновалова, който е изродил Амая за професионализма. \"Буквално на следващия ден се чувствах сякаш изобщо не съм била оперирана. Планирахме секциото няколко дни преди самото раждане\", призна Теа. Когато настъпил денят, вълнението на Наум му дошло в повече и още от сутринта започнало да го избива на рев, пък споделя самият той. А вечерта на 5 декември, след като се прибрал у дома и останал сам с мислите си, си поплакал обилно. Влажните му очи личат и във видеото, докато разказва за емоциите си, съпътствало появата на Теа. \"Все пак малко моменти в живота са по-емоционални от този, когато ставаш баща\", обясни вълнението си екранният д-р Тасев. Теа пък била притеснена дали ще има кърма, заради имплантите, които сложи в гърдите си преди време. Притесненията й се оказали напразни, а малката Амая се храни с апетит. Сподели:", "date": "2019.12.16", "title": "ЧЕЛЕН ОПИТ: Д-р Тасев от \"Откраднат живот\" избухна в сълзи - вижте кой докосна сърцето на Наум Шопов... (ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8-%D0%BA%D0%B0%D0%BA%D0%B2%D0%BE-%D0%B8%D0%B7%D0%B4%D0%B0%D0%B2%D0%B0-%D0%B8%D0%B7%D0%B1%D0%BE%D1%80%D1%8A%D1%82-%D0%BD%D0%B0-%D1%87%D0%B0%D0%BD%D1%82%D0%B0-%D0%B7%D0%B0-%D0%B6%D0%B5%D0%BD%D0%B0%D1%82%D0%B0-news891811.html", "text": "Ти носиш живота си в тазли чанта. Тя е XXL, с форма или тип торба и рядко остава празна. Разбира се, ако някой те попита за лепенка, зарядно устройство или хапче за глава, винаги може да услужиш и да решиш всеки проблем! Ти си човек, който трябва да държи всичко под контрол. Да оставиш нещата ан случайността не е присъщо за теб. Никога не се знае кога ще ти потрябва чадър, ето защо винаги го носиш с теб! Ако някога се окажеш изгубена в средата на нищото, ще може да оцелееш няколко дни със съдържанието на чантата си! Ти обичаш да носиш чантата си стисната в ръката в стил 50-те или ако това е невъзможно, я стискаш в предмишницата си. Съдържанието на чантата е перфектн подредено във всички джобове и отделения (със сигурност имаш мини парфюм и червило). Ти си една модерна принцеса - замечтана и общителна, заключва \"Космополитан\". Определено дамската чанта не е направена за теб, ти си твърде авантюристична и всеки трябва да знае това! Ти си офроуд човек и живееш винаги на макс. Всичко, което искаш е ефективност и комфорт, а какво по-добро решение от раницата? Тя може да побере лаптопа ти, храна, дори някоя резервна дреха! Твоят ангажиран живот и раницата са напълно съвместими. За теб чантата е, за да побира най-необходимото, да не ти пречи, за да се наслаждаваш на всеки миг. Не трябвая да я усещаш като товар с излишни неща в нея. Портфейл, кърпички, ключове и мобилен телефон - това е всичко, от което имаш нужда. А ако случайно ти потрябва нещо, което нямаш в нея, без паника веднага намираш решение! Ти си силен и независим човек. Чантата е натоварване, което пречи на свободата ти. Ти се наслаждаваш на живота и чантата е реална пречка за теб. Слагаш портфейла и ключовете и излизаш от вкъщи! А в случай, че трябва да вземеш лаптопа си или сандвич за обяд? Е, добре де...май не си толкова свободна, колкото ти се иска! Независимо дали си с гигантска чанта, раница или през рамо, моделът разкрива голяма част от твоя характер.За много жени чантата е абсолютно задължителна и са зависими от нея, но има и такива, които се чувстват свободни и не я носят всеки ден. Сподели:", "date": "2019.12.16", "title": "САМО ЗА ДАМИ: Какво издава изборът на чанта за жената"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B4%D0%B2%D0%B0-%D1%87%D0%B0%D1%81%D0%B0-%D0%B8%D0%BD%D1%84%D0%B0%D1%80%D0%BA%D1%82%D0%BD%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D1%81-%D1%81%D0%B5%D1%81%D1%82%D1%80%D0%B8%D1%82%D0%B5---%D0%B8%D1%81%D0%BA%D0%B0%D1%82-1200-%D0%BB%D0%B2-%D1%81-news891930.html", "text": "Два часа продължи инфарктната среща между премиера и медицинските сестри. Сестрите поискаха 1200 лв. заплата. \"На мене ми е жал да ви гледам да стоите вън на студа. Затова, ако се срещаме, можем повече работа да свършим, която да е полезна и за вас, и за хората, и за целия здравен сектор\", каза Борисов. Борисов извика спешно вътрешния министър Младен Маринов да записва сигналите им за нарушения в болниците. И обеща, ако те се докажат, да има наказания. \"Ние искаме да работим, не само пари\", каза медицинските сестри. \"Не трябва да мислим първо за крадците как да ни измамят. Има кадърни хора\", поясни Борисов. Той уточни как е в САЩ. \"Какво беше при президента Обама? Ако паднеш на улицата, си умираш там. Реформата се състоеше в това - ако паднеш, те закарват в болница, за да умреш там\", каза Борисов. Той увери сестрите, че като напусне премиерското място, ще си открие медия. \"Толкова съм подготвен, че свят ще им се завие на тези, които само искат\", каза премиерът. Борисов и сестрите се разделиха с уговорка да започнат срещи, за да решават проблемите, вместо да се конфронтират. \"Обещаха ни изключително много проверки на нашите сигнали.\", коментираха след срещата пред журналистите медицинските сестри. Те изказаха задоволство, че са получили уверение от Борисов и кабинета да работят заедно за по-добро здравеопазване. \"Имаме търпението. Със сигурност ще изискваме промените да се случат, дори да вдигнем палатковия лагер\", поясниха те. Медицинските сестри казаха, че Сестрите благодариха на журналистите и правителството. равителството им е обещало по-строг контрол и преразпределение на публичните средства. Една от протестиращите Мая Илиева разкри още, че медицинските сестри очакват на 19 декември да се проведе среща с министър Ананиев след подписването на Националния рамков договор, на която да бъдат разписани официално поетите от правителството ангажименти. Сподели:", "date": "2019.12.16", "title": "Първо в ПИК TV: Два часа инфарктна среща на премиера Борисов със сестрите - искат 1200 лв. стартова заплата (ОБНОВЕНА)"}
{"url": "https://pik.bg/%D1%82%D0%B8%D0%BA%D0%BD%D0%B0%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BB%D0%B8%D1%85%D0%B2%D0%B0%D1%80-%D0%BE%D1%82-%D1%81%D0%BB%D0%B8%D0%B2%D0%B5%D0%BD-news891875.html", "text": "При операция на полицията в областния град, извършена на 13 декември в района на квартал \"Надежда\", е задържан 54-годишният М.Ч. В дома му са намерени и иззети множество дебитни карти, златни накити и пари. Мъжът, който е криминално проявен, е задържан за 24 часа в РУ-Сливен. Образувано е досъдебно производство под надзора на Окръжната прокуратура в Сливен. Мъж от Сливен е задържан по подозрение за извършването на незаконна лихварска дейност, съобщиха от местната Областна дирекция на МВР. Сподели:", "date": "2019.12.16", "title": "Тикнаха в ареста лихвар от Сливен"}
{"url": "https://pik.bg/%D0%B4%D0%B5%D1%82%D1%81%D0%BA%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BE%D1%82-%D1%85%D0%B8%D1%81%D0%B0%D1%80%D1%8F-%D0%B5-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0%D1%82%D0%B0-%D0%B2-%D1%82%D0%BE%D0%BA%D0%B8%D0%BE-news891886.html", "text": "Детска учителка от Хисаря ще бъде лицето на България на летните олимпийски игри в Токио догодина. Нейна снимка ще бъде увековечена в юбилейна пощенска марка. На снимката Краси Кисьова е с традиционна за района носия, която е на повече от 100 години. Наследила я е от нейната баба. \" Сподели:", "date": "2019.12.16", "title": "Детска учителка от Хисаря е лицето на България на Олимпиадата в Токио"}
{"url": "https://pik.bg/%D0%BC%D0%B8%D0%BD%D1%8C%D0%BE%D1%80-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D1%82%D1%80%D1%83%D0%B4%D0%BE%D0%B2%D0%B0-%D0%B7%D0%BB%D0%BE%D0%BF%D0%BE%D0%BB%D1%83%D0%BA%D0%B0-%D0%B2-%D0%BC%D0%B0%D0%B4%D0%B0%D0%BD-news891884.html", "text": "36-годишен миньор е пострадал при злополука в рудник в Мадан. Това съобщиха от пресцентъра на ОДМВР – Смолян. На 12 декември около 21,20 часа в РУ - Мадан, е получен сигнал, че в рудник участък \"Върба\", по време на работа на втора смяна, на хоризонт 540, блок №15 от ниво траншея, при окопаване на работното място се свлича камък и удря 36-годишен работник от Мадан. При злополуката на работника е причинена средна телесна повреда - счупване на нокътна фаланга на втори пръст на десен крак. Местопроизшествието е посетено от дежурна оперативна група при РУ - Мадан. Извършен е оглед и е образувано досъдебно производство. Причините за инцидента са в процес на изясняване. Сподели:", "date": "2019.12.16", "title": "Миньор пострада при трудова злополука в Мадан"}
{"url": "https://pik.bg/%D0%BB%D0%B0%D1%80%D0%B0-%D1%84%D0%B0%D0%B1%D0%B8%D0%B0%D0%BD-%D0%BA%D0%B0%D1%86%D0%BD%D0%B0-%D1%81-%D1%87%D0%B0%D1%81%D1%82%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D1%81%D0%BE%D1%84%D0%B8%D1%8F-news891914.html", "text": "Певицата Лара Фабиан е кацнала с частен самолет в София вчера сутринта. Тя се е разходила из града и най-емблематичните му забележителности. Две от тях - Народния театър \"Иван Вазов\" и храм-паметника \"Свети Александър Невски\" тя определя като нейни любими от изминалите й посещения у нас. Тази вече най-успешната белгийска певица ще изнесе своя концерт в зала \"Арена Армеец\", част от световното турне \"50\". Изпълнителката, която през януари ще отбележи своя 50-годишен юбилей, се е настанила в луксозен хотел в сърцето на столицата. Тя е придружена от личен бодигард и екип, който наброява 30 души. Охраната била необходима на Лара, която в момента представлява небивал интерес за ловците на автографи. Именно гардът е успял да я предпази на летището, където обнадеждените фенове не успели да я щракнат. През деня Лара е имала достатъчно време да разгледа столицата. Вървейки из центъра, тя е успяла да види най-интересните софийски обекти. Днес входовете на най-голямата концертна зала в страната ще бъдат отворени в 18.30. Няма да има подгряващи артисти, а звездата ще излезе на сцената в 20 часа, пише \"Телеграф\". Сподели:", "date": "2019.12.16", "title": "Лара Фабиан кацна с частен самолет в София"}
{"url": "https://pik.bg/%D1%81%D0%B5%D0%BA%D1%81-%D0%B0%D1%84%D0%B5%D1%80%D0%B0-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%BA%D1%80%D1%8A%D0%B2%D0%BE%D0%B6%D0%B0%D0%B4%D0%BD%D0%B8%D1%8F%D1%82-%D1%81%D0%B5%D0%B2%D0%B5%D1%80%D0%B8%D0%BD-%D1%81%D0%B5-%D1%81%D0%BF%D0%B0%D1%81%D1%8F%D0%B2%D0%B0-%D0%B2-%D0%BA%D1%83%D1%85%D0%BD%D1%8F%D1%82%D0%B0-%D0%BE%D1%82-%D0%BE%D0%B1%D0%BE%D0%B6%D0%B0%D1%82%D0%B5%D0%BB%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0--news891839.html", "text": "Осъденият на 30 години затвор при първоначален строг режим Северин Красимиров, е назначен за помощник-готвач в затвора в Белене. Той беше откаран там на 8 май тази година, когато изтече 15-дневният срок за обжалване на наложената му от Окръжния съд присъда. Запознати с делото на изверга смятат, че вероятно вкарването на Северин в кухнята е ход на ръководството на затвора в опит да го спаси от попълзновенията на съкилийниците му, пише вестник \"Утро\" На 6 октомври миналата година Северин Красимиров изнасили и уби по особено мъчителен начин 30-годишната Виктория в труднодостъпен район край крайбрежната алея. Четири дни по-късно той беше арестуван в Германия, където се укриваше при майка си и втория му баща. Извършената в Психиатричната болница към затвора в Ловеч психиатрично-психологична експертиза показа, че той е здрав и вменяем и може да носи наказателна отговорност. Красимиров се призна за виновен и на 22 април петорен състав на Окръжния съд в Русе го наказа с лишаване от свобода за срок от 30 години при първоначален строг режим. Отделно той трябва да заплати 450 000 лева обезщетение за нанесените неимуществени вреди от смъртта на Маринова на дъщеря й и родителите й, както и 9000 лева държавна такса върху уважените граждански искове и 7000 лева за разноски по делото. Откакто е в затвора, за Северин Красимиров веднъж под сурдинка се чу, че се е превърнал в любимец в средите на съкилийниците си. Затова се предполага, че кухнята, където бели картофи и лук, е опит да бъде спасен от голямото внимание. Сподели:", "date": "2019.12.16", "title": "СЕКС АФЕРА ЗАД РЕШЕТКИТЕ! Кръвожадният Северин се спасява в кухнята от обожатели в затвора - убиецът на Виктория от Русе бил любимец на пандизчиите"}
{"url": "https://pik.bg/%D0%BC%D0%B0%D1%80%D0%BA%D0%B8%D1%80%D0%B0%D1%85%D0%B0-%D0%BE%D0%BF%D0%B0%D1%81%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B4%D0%BE-%D0%B2%D1%80%D1%8A%D1%85-%D1%81%D1%82%D1%80%D0%B0%D0%B6%D0%B0-news891797.html", "text": "Маркирана е опасна пътека до връх Стража в едноименната планина, съобщиха от Трънското туристическо дружество. Тя е с начало село Лялинци и е в син цвят. Маркировката не е направена от Трънското туристическо дружество, уточняват от организацията. Синята маркировка е по изключително тежък маршрут с много голям наклон и сипеи в най-стръмната част. Трънските туристи препоръчват тя да се избягва или ако някой реши да прави кръгов маршрут, е възможно да ползва синята за изкачване (на изкачване ще е изтощително, но не и опасно). Слизане по синята пътека, особено в мокро и снежно време, ще е истинско изпитание дори и за опитен планинар, предупреждава Трънското туристическо дружество. Маркирана е още една пътека с начало село Лялинци до връх Стража в червен цвят, съобщава още дружеството, уточнявайки, че и тази маркировка не е негова. Червената марка обаче е по класическата пътека от селото, която местните туристи са изчистили преди 2 години преди изкачването в подкрепа на провелия се референдум в пограничния край. Според членовете на Трънското дружество тя е направена добре, следи се без проблем, пътеката е подходяща за всеки. Трънското туристическо дружество издирва човека, маркиращ из Любаш, Стража и Ездимирската планина, за да се свърже с него, с цел координиране на маркировките и пътеките. Сподели:", "date": "2019.12.16", "title": "Маркираха опасна пътека до връх Стража"}
{"url": "https://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%B1%D1%80%D0%B8%D1%82%D0%B0%D0%BD%D0%B5%D1%86-%D1%81-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%BE%D1%80%D1%8A%D0%B6%D0%B8%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news891881.html", "text": "Мъж от Великобритания, който пребивава у нас, е бил задържан от полицаи във Варна заради притежание на незаконно огнестрелно оръжие. Това съобщават от пресцентъра на Областната дирекция на МВР в града. Случаят е от петък, 13 декември. Около 00,20 часа, при извършване на полицейска проверка на мъжа, който е с инициали Д.Б., е установено, че същият притежава огнестрелно оръжие без надлежните разрешителни. Мъжът е на 60 години и е поданик на Кралство Великобритания, пребиваващ в България. По случая е образувано бързо полицейско производство, материалите са докладвани на прокурор от Районната прокуратура. Чужденецът е задържан за срок до 24 часа. Сподели:", "date": "2019.12.16", "title": "Заловиха британец с незаконно оръжие във Варна"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D1%86%D0%B5%D1%86%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%BE%D0%B2%D0%B0-%D0%BB%D1%8A%D1%81%D0%BD%D0%B0-%D0%B3%D0%BE%D0%BB%D0%B0-%D0%BD%D0%B0-%D0%B6%D1%8A%D0%BB%D1%82%D0%B8%D1%82%D0%B5-%D0%BF%D0%B0%D0%B2%D0%B5%D1%82%D0%B0---%D0%BC%D0%B8%D0%BB%D0%B8%D0%BE%D0%BD%D0%B5%D1%80%D1%81%D0%BA%D0%B0%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%B7%D0%B0%D1%85%D0%B2%D1%8A%D1%80%D0%BB-news891812.html", "text": "Цеци Красимирова, която през пролетта се задоми за американския мултимилионер Майкъл Струмейтис, няма намерение да става монахиня след брака. Точно обратното... Синеоката красавица нажежи до червено социалните мрежи с най-новата си еротична фотосесия, направена само преди дни в София, видя ПИК. След като със съпруга й изкараха дълъг меден месец на Лаукала - острова на собственика на \"Редбул\" Дитрих Матешич, по-миналия уикенд Цеци се появи на жълтите павета. Причината за идването й в столицата са новите й документи, според които тя вече не е Красимирова, а Струмейтис, разкриха пред медията ни близки до красавицата. Между реденето на гишетата, Цеци намери време и да застане пред обектива на фотографката Мирослава Дерменджиева. От години, откакто се установи с Барселона, Красимирова не е позирала пред друг роден фотограф за по-специални сесии, с изчлючение на младата и талантлива Виктория Сиракова, която бе официален фотограф на сватбата й на 12 май. Терена на горещата фотосесия на милионерската булка стана апартаментът на последния етаж на хотела срещу Народното събрание. Пред Дерменджиева Цеци позира смело по парфюм - гащеризонът от едра мрежа не го броим въобще за дреха... Кадрите разкриха, че в лицето на моделката Благо Джизъса има сериозна конкуренция. Също като него и Цеци е фен на мастилените рисунки, но тялото й се покрито не с разпятието и с цитати от Библията, а с цветя, животни и лица на индианци. Сподели:", "date": "2019.12.16", "title": "ГОРЕЩО В ПИК: Цеци Красимирова лъсна гола на жълтите павета - милионерската съпруга захвърли дрехите и остана по... (СНИМКИ)"}
{"url": "https://pik.bg/%D1%81%D1%82%D0%BE%D0%BB%D1%82%D0%B5%D0%BD%D0%B1%D0%B5%D1%80%D0%B3-%D0%BD%D0%B0%D1%82%D0%BE-%D0%B5-%D0%B8%D0%B7%D0%BF%D1%80%D0%B0%D0%B2%D0%B5%D0%BD%D0%B0-%D0%BF%D1%80%D0%B5%D0%B4-%D0%BD%D0%B0%D0%B9-%D1%81%D0%BB%D0%BE%D0%B6%D0%BD%D0%B0%D1%82%D0%B0-%D0%BE%D0%B1%D1%81%D1%82%D0%B0%D0%BD%D0%BE%D0%B2%D0%BA%D0%B0-%D0%B2-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D1%81%D0%B8-news891958.html", "text": "Той направи това изявление, след като юбилейната среща на върха по случай 70-ата годишнина на алианса в началото на декември разкри дълбоките разногласия между някои лидери на страните членки. За седем десетилетия НАТО никога не се е изправяла пред толкова сложна обстановка в областта на сигурността като днешната, заяви Столтенберг по повод 15-ата годишнина от Истанбулската инициатива за сътрудничество. \"За да гарантираме нашата сигурност трябва да сме гъвкави и готови да отговорим на заплахите, идващи отвсякъде - от земята, морето, въздуха, космоса и киберпространството, както и от държавни и недържавни фактори\", допълни Столтенберг. По случай 70-годишния юбилей на пакта неговите 29 страни членки приеха обща декларация срещу заплахи, като Русия, тероризма и - за първи път - стратегическото предизвикателство, което представлява нарастващото влияние на Китай, припомня АФП. НАТО е изправена пред най-сложната обстановка в сигурността в историята си, заяви днес в Кувейт генералният секретар на пакта Йенс Столтенберг, цитиран от Франс прес. Сподели:", "date": "2019.12.16", "title": "Столтенберг: НАТО е изправена пред най-сложната обстановка в сигурността в историята си"}
{"url": "https://pik.bg/35-%D1%84%D0%B0%D0%BA%D1%82%D0%B0-%D0%B7%D0%B0-%D0%BB%D1%8A%D0%B2%D0%B0-%D0%BA%D0%BE%D0%B8%D1%82%D0%BE-%D0%B4%D0%BE%D0%BA%D0%B0%D0%B7%D0%B2%D0%B0%D1%82-%D0%B7%D0%B0%D1%89%D0%BE-%D1%81%D0%B0-%D1%82%D0%BE%D0%BF-%D0%B7%D0%BE%D0%B4%D0%B8%D1%8F-news891912.html", "text": "1. Лъвът ce тpeвoжи пoвeчe, oтĸoлĸoтo cи миcлитe, ocoбeнo зa xopaтa, ĸoитo oбичa. Ha тяx нaиcтинa им пyĸa. 5. Лъвът e cтpaxoтeн пpиятeл и винaги зaщитaвa тeзи, ĸoитo нe мoгaт дa ce зaщитят. 18. Лъвoвeтe ca cĸлoнни ĸъм ĸpaтĸoтpaйни дeпpecивни нacтpoeния и изблици нa гняв, ĸoитo ce пoявявaт oт нищoтo. Сподели:", "date": "2019.12.16", "title": "35 факта за Лъва, които доказват защо са топ зодия"}
{"url": "https://pik.bg/%D0%B1%D0%BE%D1%80%D0%B8%D1%81%D0%BB%D0%B0%D0%B2-%D1%86%D0%B5%D0%BA%D0%BE%D0%B2-%D1%81-%D0%B0%D0%BB%D0%B0%D1%80%D0%BC%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%BB%D1%83%D1%87%D0%B8-%D1%81-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D1%80%D0%B5%D0%BA%D0%B5%D1%82%D1%8C%D0%BE%D1%80%D0%B8-news891819.html", "text": "На последното си заседание лидерите от ЕС решиха да отпуснат нечуван бюджет за справяне с климатичните промени. Разбира се, като начало трябва да се забрани употребата на въглища и всякакви такива мерки, които да гарантират чистотата на континента през идните години, а целта е до 2050 година да има нулева въглеродна емисия, което не е ясно как точно ще се случи. Ето какво написа по този повод топюристът Борислав Цеков: Новата брюкселска психария, на която родните евродепутати с охота папагалстват, щото са просто йесмени и йесменки, е да бъда взети трилиони евро от джоба на европейските граждани и бизнеса, за да се била превърнела Европа в континент с нулева въглеродна емисия през 2050. Отсега трябва да се знае, че ако въобще се пристъпи към устойчиво осъществяване на тази налудничава идея, това ще означава: погром върху икономиката и енергетиката, значително повишаване на цените, скок на безработицата и ограничаване на растежа. В сравнение със САЩ и Китай, ЕС ще стане непривлекателен за инвестиции. Спрете климатичното безумие. Сподели:", "date": "2019.12.16", "title": "Борислав Цеков с аларма - ето какво ще се случи с икономиката заради зелените рекетьори"}
{"url": "https://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B2%D1%80%D1%8A%D1%87%D0%B8-%D0%BE%D1%82%D0%BB%D0%B8%D1%87%D0%B8%D0%B5%D1%82%D0%BE-%D0%B8%D0%B7%D0%B1%D0%BE%D1%80%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BD%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B8%D1%82%D0%B5-%D0%B3%D0%BE%D0%B4%D0%B8%D1%88%D0%BD%D0%B8-%D0%BD%D0%B0%D0%B3%D1%80%D0%B0%D0%B4%D0%B8-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81-news891955.html", "text": "Носител на отличието е „Исторически парк“ село Неофит Рилски – парк Ветрино, който е получил повече от 15 хиляди гласа в анкетата на Министерството на туризма. Много се радвам да участвам във връчването на вече традиционните годишни награди на Министерството на туризма, защото те са символ на нашето най-силно място, на нашата красива природа, на богатото ни културно и историческо наследство, отбеляза пред присъстващите на церемонията председателят на Народното събрание. Цвета Караянчева подчерта, че сред отличените ще бъдат не само тези, които предлагат добър туристически продукт, но и тези, които поддържат природата, опазват природните паркове и всичко, което е само българско, съобщиха от пресцентъра на НС. През последните години българските туристи се научиха да пътуват в чужбина, те видяха и откриха много интересни места и забележителности, но хубавото е, че те обръщат поглед и към България, опознават я и я преоткриват, подчерта Цвета Караянчева. Разбира се, те стават все по-взискателни, но и все по-информирани, добави тя. Председателят на Народното събрание изрази благодарност към Министерството на туризма за усилията, които то полага България да се превърне в четирисезонна туристическа дестинация. Изпълнителният директор на „Исторически парк“ село Неофит Рилски – парк Ветрино Ивелин Михайлов прие наградата и изрази благодарност към българите, оценили усилията, които се полагат от работещите в парка. Той увери, че през следващата година те ще работят с още повече сили, за да превърнат България отново във водеща културна дестинация на Балканите. Наградата в категория „Туристическа атракция/обект и устойчивост на инвестицията“ връчи председателят на парламентарната Комисия по икономическа политика и туризъм Петър Кънев. Той подчерта, че създаването на Министерството на туризма преди четири години е бил добър опит да се помогне на българския туризъм. През 2019 г. може да се отчете 34-процентен ръст на чуждестранните туристи и 31 на сто повече приходи от международни туристи, подчерта при откриването на церемонията министърът на туризма Николина Ангелкова. Тя изрази благодарност за подкрепата на председателя на Народното събрание Цвета Караянчева, както и на народните представители от Комисията по икономическа политика и туризъм за надграждане и усъвършенстване на нормативната уредба в този бранш. На връчването на Четвъртите годишни награди на Министерството на туризма присъстваха народни представители, министрите на енергетиката Теменужка Петкова и на младежта и спорта Красен Кралев, бившият премиер Симеон Сакскобургготски, дипломати, кметове и общински съветници от различни населени места, представители на държавни институции, на неправителствения сектор, на медиите и др. Сред гостите бяха и българските спортни легенди Йордан Йовчев и Кубрат Пулев, които са сред участниците в клипове, популяризиращи България като туристическа дестинация. Председателят на Народното събрание Цвета Караянчева връчи отличието „Изборът на българите“ на Четвъртите годишни награди на Министерството на туризма. Сподели:", "date": "2019.12.16", "title": "Караянчева връчи отличието \"Изборът на българите\" на Четвъртите годишни награди на Министерството на туризма"}
{"url": "https://pik.bg/%D0%BC%D0%B0%D0%B4%D0%BE%D0%BD%D0%B0-%D0%B7%D0%B0%D0%B1%D1%8A%D1%80%D1%81%D0%B0-%D0%BF%D0%BE%D1%80%D0%B5%D0%B4%D0%BD%D0%B8%D1%8F-%D0%BC%D0%BB%D0%B0%D0%B4%D0%BE%D0%BA-news891907.html", "text": "61-годишната Мадона има нов партньор - 26-годишният танцьор Ахламалик Уилиамс. Поп кралицата шокира феновете си, като се появи прегърната с танцьора на балкона на хотел в Маями. Въпреки факта, че двойката не разкрива връзката си, феновете на звездата са сигурни, че тя има афера с младия Ахламалик. Известно е, че той придружава Мадона на всички нейни концерти в САЩ като част от турнето \"Мадам X\", предаде БГнес. Сподели:", "date": "2019.12.16", "title": "Мадона забърса поредния младок"}
{"url": "https://pik.bg/%D0%B4%D0%B6%D0%BE%D0%BD%D1%81%D1%8A%D0%BD-%D1%80%D0%B0%D0%B7%D1%80%D0%B5%D1%88%D0%B8-%D0%B4%D0%B0-%D1%81%D0%B5-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D0%B4%D0%BE%D0%BA%D0%BB%D0%B0%D0%B4-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%BD%D0%B0%D0%BC%D0%B5%D1%81%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-news891959.html", "text": "Докладът от 50 страници, изготвен от парламентарната комисия по разузнаване и сигурност, се фокусира върху действията на Русия, включително възможна намеса в референдума за Брекзит през 2016 г., спечелен с 52 процента от привържениците на на излизането от Европейския съюз. Комисията обаче беше разпусната преди парламентарните избори в четвъртък и докладът не може да бъде публикуван, преди тя да бъде съставена отново, което може да отнеме няколко седмици. Членовете й се избират от премиера заедно с лидера на лейбъристите и се одобряват от парламента. Според предишния й председател Доминик Грийв комисията е започнала разследването си през ноември 2017 г. и е представила своя доклад пред премиера в средата на октомври. В началото на ноември правителството беше упрекнато, че не желае да публикува доклада преди изборите на 12 декември и изтъкна съображения, свързани с националната сигурност. Публикуването на доклада няма да навреди на службите, които отговарят за националната сигурност, увери говорителят на премиера. Британският премиер Борис Джонсън даде съгласието си за публикуването на дългоочаквания доклад за възможна руска намеса в британската политика, съобщи неговият говорител, цитиран от Франс прес и ТАСС. Сподели:", "date": "2019.12.16", "title": "Джонсън разреши да се публикува доклад за възможна намеса на Русия в британската политика"}
{"url": "https://pik.bg/%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D1%85%D0%B0-%D1%81%D0%B5%D1%80%D0%B8%D1%8F-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%B0%D0%BA%D1%82%D0%BE%D0%B2%D0%B5-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-%D0%B8-%D0%B7%D0%B0%D0%BB%D1%86%D0%B1%D1%83%D1%80%D0%B3-news891961.html", "text": "Австрийските власти обявиха, че е бил разкрит заговор за извършването на терористични актове по Коледа, съобщава БГНЕС, цитирана от Нова телевизия. Сред плановете на терористите било взривяването на бомба на коледния базар край катедралата „Свети Стефан”н във Виена между Коледа и Нова година, както и атаки в Залцбург, Германия, Франция и Люксембург. Анонимен сигнал до властите разкрил подготовката на атаките. Автор на плана бил терорист, който е в затвора, след като на два пъти се опитал да се присъедини към „Ислямска държава” в Сирия. Въпреки че е зад решетките, главатарят на групата останал в контакт със своите съучастници чрез нелегален мобилен телефон, който ползвал в затвора. Двамата му съучастници, на 25 и 31 години, са арестувани. И тримата мъже са от чеченски произход. Сподели:", "date": "2019.12.16", "title": "Предотвратиха серия терористични актове във Виена и Залцбург"}
{"url": "https://pik.bg/%D0%B4%D0%B0%D1%80%D0%B0-%D0%B5%D0%BA%D0%B8%D0%BC%D0%BE%D0%B2%D0%B0-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D0%B1%D0%B5%D0%B1%D0%B5-news891846.html", "text": "Поп певицата Дара Екимова се похвали с неочакван подарък - малко кученце. Животинката е порода чихуахуа и е едва на три месеца. С кученце под ръка дъщерята на Ива Екимова и Дими от \"Сленг\" връхлетя в студиото на Нова телевизия тази сутрин, като една Парис Хилтън. Направи впечатление, че младата дама е променила имиджа си, като сега залага на по-интилигентното излъчване. \"Това е Арни, моят нов приятел!\", представи го щастливата певица. С кученцето я зарадвал нейното гадже, като подарък за предстоящите празници, пише \"Хотнюз\". Сподели:", "date": "2019.12.16", "title": "Дара Екимова се похвали с бебе"}
{"url": "https://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BF%D0%BB%D0%BE%D0%B2%D0%B4%D0%B8%D0%B2-%D0%B4%D0%B2%D0%B5-%D0%B6%D0%B5%D0%BD%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BD%D0%B0-%D0%BC%D1%8F%D1%81%D1%82%D0%BE-news891890.html", "text": "Тежка катастрофа е станала на пътя Пазарджик-Пловдив по обяд. Две жени са загинали, след като автомобил с пловдивска регистрация се е блъснал в микробус в участъка между селата Мало Конаре и Говедаре, съобщава Би Ти Ви. Жените са пътували в леката кола. На място са пристигнали екипи на Пътна полиция е пожарната. Временно движението по пътя Мало Конаре - Говедаре се осъществява в една лента, съобщават от АПИ. Сподели:", "date": "2019.12.16", "title": "Тежка катастрофа на пътя Пазарджик-Пловдив Две жени загинаха на място"}
{"url": "https://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%BF%D1%80%D0%B0%D1%89%D0%B0%D0%BC%D0%B5-%D1%81%D1%83%D0%B4%D0%B6%D1%83%D0%BA-%D0%BB%D1%83%D0%BA%D0%B0%D0%BD%D0%BA%D0%B8-%D0%B8-%D1%81%D0%B5%D0%BA%D1%81%D0%B8-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-news891813.html", "text": "Суджук, луканки, национални сувенири и календари за 2020 г. с изгледи от Пловдив пътуват най-често във формата на колети от града на тепетата към чужбина. Това съобщи Диана Ранчева, началник отдел в регионалното управление на „Български пощи”, пише \"Монитор\". „Обикновено хората изпращат за Коледа и Нова година традиционни неща, които са чисто български – подправки, луканки, суджук. Най-често изпращат чубрица, копър, които ги няма в чужбина чисто български, сирена, кашкавали, които са родно производство и които напомнят за България”, обясни тя. Страните получатели на празничните пратки са буквално по цял свят, но най-често колетите са адресирани до Великобритания, Франция, Германия и Щатите. Друг предпочитан подарък, който лети от Пловдив за чужбина, са бонбоните. Но не какви да е, а традиционните български марки, като добре познатите ни „Тримонциум” и „Черноморец”. Пощенските служители отварят всеки колет, преди да го облепят с марки. Причината е, че някои нашенци се изхитряли и се опитвали да пращат с колети за чужбина дори кисели млека и лютеници. Тези два продукта не се приемат от пощальоните, защото първият може да се спука по време на превоза, а вторият да се счупи и да омажат всичко в колета. Сподели:", "date": "2019.12.16", "title": "Ето къде пращаме суджук, луканки и секси подаръци за Коледа"}
{"url": "https://pik.bg/%D0%BE%D1%89%D0%B5-%D0%BD%D1%8F%D0%BC%D0%B0-%D1%8F%D1%81%D0%BD%D0%BE%D1%82%D0%B0-%D0%B7%D0%B0-%D0%BD%D0%BE%D0%B2%D0%B8%D1%8F-%D0%B2%D0%BE%D0%B4%D0%B5%D0%BD-%D1%80%D0%B5%D0%B6%D0%B8%D0%BC-%D0%B2-%D0%BF%D0%B5%D1%80%D0%BD%D0%B8%D0%BA-news891805.html", "text": "Водната криза в Перник продължава да се задълбочава. Очаква се тази седмица да бъде свикан и Кризисният щаб. Темата за безводието ще бъде дискутирана и на предстоящата в четвъртък сесия на местния Общински съвет. Все още обаче няма яснота кога ще бъде въведен новият по-строг воден режим в Перник. Днес действа старият, при който водата се пуска на перничани от 5 до 10 и от 17 до 22 часа. По думите на кмета Станислав Владимиров, новият режим ще бъде едноразов, уточнява БНР. Това се налага не само заради продължаващото намаляване на обема на язовир \"Студена”, но и заради увеличения брой аварии. Сподели:", "date": "2019.12.16", "title": "Още няма яснота за новия воден режим в Перник"}
{"url": "https://pik.bg/%D1%84%D0%BE%D0%BD%D0%B4-%E2%80%9E%D0%B7%D0%B5%D0%BC%D0%B5%D0%B4%D0%B5%D0%BB%D0%B8%D0%B5%E2%80%9C-%D0%BF%D1%80%D0%B5%D0%B2%D0%B5%D0%B6%D0%B4%D0%B0-%D0%BD%D0%B0-%D1%84%D0%B5%D1%80%D0%BC%D0%B5%D1%80%D0%B8-%D0%BD%D0%B0%D0%B4-630-%D0%BC%D0%BB%D0%BD-%D0%BB%D0%B5%D0%B2%D0%B0-news891803.html", "text": "635 млн. лева ще бъдат преведени днес на земеделски стопани - гарантират от Държавен фонд \"Земеделие\". Парите са по Схемата за единно плащане на площ. Фондът планира до 20 декември да плати и финансовото подпомагане по мярка 13 от Програмата за развитие на селските райони, това е мярката за необлагодетелствани райони. За целта са необходими 83 млн. лв. За да се обезпечи превеждането на субсидиите на всички кандидати по мярка 13, които тази година са подали заявление, Министерският съвет осигури допълнителни 41 млн. лв., припомнят от фонд “Земеделие“. Сподели:", "date": "2019.12.16", "title": "Фонд „Земеделие“ превежда на фермери над 630 млн. лева"}
{"url": "https://pik.bg/%D0%BC%D1%8A%D0%B6%D1%8A%D1%82-%D1%81%D0%B5-%D0%BF%D0%BE%D0%B7%D0%BD%D0%B0%D0%B2%D0%B0-%D0%BF%D0%BE-%D0%BF%D0%BE%D0%B4%D0%B0%D1%80%D1%8A%D1%86%D0%B8%D1%82%D0%B5-news891814.html", "text": "Подаръците на мъжа не само показват дали той си мисли за вас, но и разкриват черти от характера му. Подаръците му са винаги с ясни послания - с него дори на Коледа имате чувството, че е „Свети Валентин“. Той ще ви изненада с романтичен уикенд в някой сгушен в планината хотел, вечеря на свещи в тих, луксозен ресторант, екзотична почивка. Или ще ви подари - червени рози, шампанско, малки пухкави играчки, албум с любовни балади. Ако връзката ви е в по-напреднал стадий - дантелени гащички, шалчета, парфюми и пръстен, все неща, за които му намеквате от месеци. Когато сте с него, може спокойно да му вярвате, че ви обича и че сте най-важното и ценно нещо в живота му. Така че дръжте го здраво и не го изпускайте! Миксер, тиган, сокоизстисквачка, пепелник, тирбушон - очаквайте всичко, което и на него ще върши някаква работа, макар и косвено, а най-добре на цялото семейство. Той не е нито стиснат, нито беден, нито безразличен, напротив - може да напълни дома ви с всякаква полезна техника и посуда, за която няма да си брои стотинките. Практичният смята себе си за сериозен, разумен и отговорен човек и се гордее с това - просто за него предназначението на подаръците е утилитарно, а не емоционално. Той няма нищо против да се охарчи, стига да не е „на вятъра“, затова в негов стил са ваучерите, срещу които сама да изберете каквото си искате. Както си личи от името му, това е мъжът, чийто коледен подарък истински ще ви зарадва. Той е внимателен, грижовен, умее да слуша, познава ви добре и помни всичко, което сте споделяли, че обичате. Заради вас е готов да прекара не един следобед по магазините, докато търси онзи рядък албум на любимия ви изпълнител или шал в точно определен нюанс на оранжевото, който обичате. Винаги измисля нещо уникално и специално. Мъжът-мечта не е задължително да е влюбен във вас - той се отнася по същия внимателен и мил начин към всичките си близки хора. Среща се рядко - ако познавате такъв, пазете го, и се погрижете да е щастлив с вас. Този тип най-често се среща в дългогодишни и отдавна изчерпани връзки, които се крепят единствено на общи имоти, деца или бизнес. Според него празниците са „лигавщини“, а подаръците - излишно пилеене на средства и време. Въпреки това той знае, че от него се очаква „да се отчете“ и за да се спаси от „вечното ви мрънкане“, може да ви даде плик с пари в брой. Това е неговият начин да си „купи“ спокойствие и чувство за изпълнен дълг. Ако все пак реши да ви направи подарък, в негов стил са фирмените календари и химикалките, или бонбоните, които набързо е купил малко преди да се прибере. Често пъти изобщо забравя, че е някакъв празник и се налага специално да му напомните. Той е претенциозен, суетен, себелюбив и най-често много богат. Каквото и да ви подари, ще е най-скъпото, най-марковото и най-блестящото. Ако обаче мислите, че жестовете му са израз на любовни послания към вас, то дълбоко се заблуждавате. Когато ви връчи огърлица, която струва колкото апартамента ви, той очаква да види в очите ви покорно обожание и признание, че е единствен и доживотен властелин на сърцето ви. Срещу парите, които харчи за вас, той смята, че му се полага денонощно внимание и пълно подчинение. Ако не ги получи, лесно може да стане груб, а вие от статута на „принцеса“ да минете в категорията „неблагодарница“. Той рядко е беден, но живее в постоянен ужас да не стане такъв. Изключително пестелив, мрази да изхвърля стари неща, обича да трупа нови. Предколедното пазаруване почти го разболява, защото въображението му започва да рисува апокалиптични картини на предстоящ фалит и мизерия. Типично за него е да преподарява стари неща, каквито има в изобилие, защото всичко си пази - включително видимо непотребни вещи, които никога за нищо няма да му послужат. Ако все пак непременно му се наложи да пазарува, отива в магазини за втора употреба или от типа „Всичко за 1 лев“. Неговите подаръци са традиционни, дори банални - календари, вазички, сервиз за кафе, стайни растения, шоколадови бонбони, марков алкохол. Този тип мъж искрено желае да ви зарадва, но се чувства непохватен и се страхува да не сбърка и да не се изложи. Затова залага на „неща, от които винаги има нужда“ - дори да не обичате шоколад, ще почерпите гостите си и подаръкът ще свърши някаква работа. В редки случаи може да реши да разчупи стереотипа на класиката - тогава тайно се допитва до ваша приятелка, колежка или дори до майка ви, а понякога ги моли направо да го придружат в магазина и да изберат те подаръка. Празниците наближават, а с тях и вашето нетърпение какво ще ви подари любимият. За всяка жена това е добре познато. В повечето случаи тя отдавна знае какво да му купи, а той като че ли не забелязва нейните намеци. Сподели:", "date": "2019.12.16", "title": "Мъжът се познава по подаръците"}
{"url": "https://pik.bg/%D1%80%D1%83%D0%BC%D1%8A%D0%BD%D0%B8%D1%8F-%D1%89%D0%B5-%D0%B2%D0%B4%D0%B8%D0%B3%D0%B0-%D0%BF%D0%B5%D0%BD%D1%81%D0%B8%D0%B8%D1%82%D0%B5-%D1%81-40-news891821.html", "text": "Кoгaтo пaднaлитe oт влacт coциaлиcти прeдлoжихa минaлaтa гoдинa гoлямoтo увeличeниe, oпoзициятa ги oбвини, чe тoвa e прeдизбoрнa примaмкa. Ceгa oбaчe дoшлaтa нa влacт oпoзиция рeши дa нe ce oткaзвa oт риcкoвaнaтa cтъпкa. Нoвoтo прaвитeлcтвo нa Румъния придвижвa нaпрeд нaй-гoлямoтo увeличeниe нa пeнcиитe oт три дeceтилeтия в рaмкитe нa бюджeтa зa 2020 г., cъoбщи Рoйтeрc. Тoвa cтaвa нa фoнa нa нaрacтвaщи oпaceния, чe cтрaнaтa щe нaдхвърли прaгa зa бюджeтния дeфицит, oпрeдeлeн oт прaвилaтa нa EC, и щe ce изпрaви прeд риcк зa пoнижaвaнe нa крeдитния рeйтинг. Прaвитeлcтвoтo нa Лудoвик Oрбaн, кoeтo вcтъпи в длъжнocт минaлия мeceц, зaпaзи зaкoн, внeceн oт прeдишния лявoцeнтриcтки кaбинeт, зa 40-прoцeнтoвo увeличeниe нa пeнcиитe. Тo oбeщaвa, чe щe увeличи cъбирaeмocттa нa дaнъцитe и щe нaмaли бюджeтнитe рaзхoди, зa дa cпрe увeличaвaнeтo нa дeфицитa. Румънcкият Oрбaн oбяви в крaя нa минaлaтa ceдмицa, чe нeгoвoтo прaвитeлcтвo щe прилoжи пeнcиoнния зaкoн, нo призoвa нaрoднитe прeдcтaвитeли дa ce въздържaт oт oдoбрявaнe нa други прoeкти, кoитo прeдвиждaт гoлeми рaзхoди. “Нaмирaмe ce в мнoгo труднa cитуaция - кaзa прeмиeрът. - Бюджeтът зa 2020 г. нe мoжe дa ce cпрaви c нoви дoпълнитeлни рaзхoди\". Cпoрeд румънcки издaния гoлямoтo пeнcиoннo увeличeниe щe e зa cмeткa нa oрязвaнeтo нa други прoгрaми. Eднa oт тях e прoгрaмaтa зa финaнcирaнe нa мecтни прoeкти, критикувaнa oт гoдини, чe рaзпрeдeля пaри пo пoлитичecки признaк. Кaбинeтът увeрявa, чe щe нaмaли бюджeтния дeфицит oт 4,4% дo 3,6% oт БВП прeз cлeдвaщaтa гoдинa. Икoнoмичecкитe eкcпeрти oбaчe кaзвaт, чe при тaкoвa увeличeниe нa рaзхoдитe зa пeнcии тoвa нямa дa ce cлучи. Мeдии в Букурeщ припoмнят, чe минaлaтa гoдинa пeнcиитe в ceвeрнaтa ни cъceдкa вeчe бяхa пoвишeни c 15%. В мoмeнтa тe ca cрeднo oкoлo 522 лeвa, a oт ceптeмври дoгoдинa трябвa дa cтaнaт cрeднo 733 лв.. Сподели:", "date": "2019.12.16", "title": "Румъния ще вдига пенсиите с 40%"}
{"url": "https://pik.bg/396-%D0%BC%D0%BB%D0%B2-%D0%BB%D0%B2-%D1%89%D0%B5-%D0%B5-%D0%B1%D1%8E%D0%B4%D0%B6%D0%B5%D1%82%D1%8A%D1%82-%D0%BD%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B3%D1%80%D0%B0%D0%B4-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news891817.html", "text": "размер на 39 637 320 лв. ще е бюджетът на Община Димитровград за догодина. В него са заложени 7.6 млн. за благоустрояване, както в общинския центъра, така и в селата, и Меричлери. 2.9 млн. са парите за култура и спорт. Това става ясно от проекта, чието публично обсъждане ще е на 23 т.м. от 17.30 часа в зала „Гроссето“. Инвестиционната програма е за 1.4 млн. лв., а по-важните обекти, включени в нея, са ремонти на булeвард  \"Стамболов“, ул. „Найден Геров“, както и на улици и училища в селата и Меричлери. Общинските приходи, заложени в бюджета,  са 18.8 млн. лв.  В проекта е планирано да се повиши събираемостта на просрочените задължения, на предлаганите публични услуги, както и привличане на средства от европейски програми. В общината се надяват на участие на гражданите и организации в обсъждането на проекта за финансова рамка, пише още по темата \"Хасковска Марица\". Сподели:", "date": "2019.12.16", "title": "39.6 млв. лв. ще е бюджетът на Димитровград догодина"}
{"url": "https://pik.bg/%D0%B2%D0%BE%D0%B4%D0%BD%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D0%B5-%D0%B2-%D0%BF%D0%B8%D0%BA%D0%B0-%D1%81%D0%B8-%D0%B5%D0%BA%D1%81%D0%BF%D0%B5%D1%80%D1%82-%D0%B3%D0%BD%D0%B5%D0%B2%D0%B5%D0%BD-%D1%81%D1%80%D0%B5%D1%89%D1%83-%D0%B2%D0%BB%D0%B0%D1%81%D1%82%D1%82%D0%B0-%D0%B8%D0%BC%D0%B0%D0%BC%D0%B5-%D0%BF%D0%BB%D0%B0%D0%BD-%D0%B7%D0%B0-%D1%81%D0%BF%D1%80%D0%B0%D0%B2%D1%8F%D0%BD%D0%B5-%D1%81-%D1%82-news891893.html", "text": "Предлагаме реален план за излизане от кризата в Перник. Част от него беше предложена още на 7 ноември 2019 г. на сегашния кмет ,каза в ефира БНР инж. Атанас Русев, участник в двата експертни съвета в МРРБ посветени на кризата с недостига на вода в яз. „Студена“. \"Нашата идея е да обединим всички води във Витоша, които знаем какви са – през последните 2 месеца ние сме направили обходни терени, проверили сме абсолютно всичко и считаме, че по тази линия можем да прекараме между 300 и 700 литра в секунда вода при това маловодие и те да стигнат до язовир „Студена“. Други части от плана ни са заети с други, допълнителни водоизточници, от които може между 100 и 200 литра в секунда да добавим в яз. „Студена“. Тази вода, за която говорим е чиста, питейна, планинска вода“, каза Русев. Русев посочи, че сборно мерките биха осигурявали в язовира около 40 000 куб. м вода на ден. „Имам уверението, че на практика днес ще бъде получен отговор дали ще бъде приет нашият план или не. Значи все още чакаме одобрение….“, каза той. Русев е категоричен, че голяма част от експертите във ведомствата се страхуват да поемат отговорност за действията си по време на криза, но подчерта: „Още 10 дни прогнозата ще е подходяща. В момента, когато стане студено, цялата тази вода ще замръзне в планината и наистина вече няма да има вода и никой не може да я докара, просто защото ще замръзне“. Експертът допълни, че помпите, с които се е отклонявала вода към Радомир „от 30 години не са спирали“, отклонявайки по 100 литра в секунда. Той допълни, че яз. „Студена“ е проектиран така, че да е осигурен дори при маловодия и отдаде на „човешки фактор“ и „безхаберност“ настоящата криза. „Нормално в момента, ако всичко работеше, в язовира би трябвало да влизат нормално 4-500 литра в секунда. До това маловодие никога нямаше да се стигне“, каза инж. Атанас Русев. Сподели:", "date": "2019.12.16", "title": "ВОДНАТА КРИЗА В ПЕРНИК Е В ПИКА СИ! Експерт гневен срещу властта: Имаме план за справяне с трагедията, но безхаберието е пълно"}
{"url": "https://pik.bg/%D0%BF%D0%BE%D0%BB%D0%BA%D0%BE%D0%B2%D0%BD%D0%B8%D0%BA-%D0%BD%D0%B8%D0%BA%D0%BE%D0%BB%D0%B0%D0%B9-%D0%BC%D0%B0%D1%80%D0%BA%D0%BE%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D1%80%D0%B0%D0%B4%D0%B5%D0%B2-%D0%BA%D1%80%D0%B8%D0%B5-%D0%BA%D0%BE%D0%B9-%D1%81%D0%B5-%D0%B5-%D0%B2%D0%BE%D0%B7%D0%B8%D0%BB-%D0%B2-%D0%B1%D0%BB%D1%8A%D1%81%D0%BD%D0%B0%D0%BB%D0%B0%D1%82%D0%B0-%D0%B4%D0%B5%D1%82%D0%B5-%D0%BA%D0%BE%D0%BB%D0%B0-%D0%BD%D0%B0-%D0%BD%D1%81%D0%BE-news891871.html", "text": "- Да, имало е такъв човек в автомобила. - Не, тя е дежурна кола към президентството, която се ползва като таксиметров автомобил в общи линии. Но има и такива, които обслужват определени нива в президентството. Не са малко хора. Почти всички шефове от президентството се обслужват по този начин. Така че вероятността да е на секретар е много голяма. Но е имало човек, имало е човек в автомобила. Впрочем премиерът Борисов ясно заяви, а той е човек, който е информиран от позицията, която има, че обществото е некоректно информирано. - Това означава, че нещо е скрито. - Вижте, това е един недостатък, недъг в Закона за НСО, че началникът на службата и комисията, която определя, от трима души – шефът на ДАНС, главният секретар на МВР и началникът на НСО, имат право по лично усмотрение да преценят, да вземат такива мерки, без да дават обяснения и да имат контрол от когото и да е. Дори Народното събрание само за ползването на бюджета има право да ги контролира, но не и за основанията за другите неща. - Ами не мога да кажа, че е калпав. Самият генерал Владимиров едва ли е човекът, който трябва да говори много в публичното пространство. Той знае защо. Но в закона има недостатъци. По-скоро политическото статукво реши да го направи така, за да могат да се обслужват по-широк кръг лица. Но не това е основният проблем. Основният проблем е, че тази служба е нереформирана и че тя работи, без вътре наистина да има професионалисти. И съвсем не е „интелиджън сървис“, както го представя Владимиров. Нивото на личния състав е твърде ниско, не са добре подготвени. И зад охранителната дейност се скрива този луксозен транспорт, който се осигурява за достатъчно голям, широк кръг от лица в държавата. Тези лица обаче не могат да бъдат упреквани, както казва Владимиров, за г-н Доган. Считам, че не е прав. - Сигурно партията ДПС има възможност да плати охраната на г-н Доган, но ви оставям да се замислите, ако с частна охрана бъде извършено покушение върху него и зад това не стои държавата, т.е. гардът на държавата на този човек, какви последствия може да има за самата държава и в какъв международен скандал ще се вкараме. По-скоро считам, че е важна представителната функция на държавата при тези лица, ключови фигури в българската политика, независимо че формално по закон те нямат право. Трябва да се погледне по-широко на нещата. Не тесногръдо и не да се замерват някои политици един друг с буци кал. Те трябва да търсят решения. Най-лошото обаче е, че президентът Радев някак си се е обърнал към генерал Владимиров, което говори, че той нещо не е запознат с нещата или не може да даде обективна оценка какво се случва и какво представлява Националната служба за охрана в този момент. - Не само Доган. И г-н Пеевски има нужда от охрана. Друг е въпросът вече в какво количество да бъде тази охрана. Каква да е големината, кога да се прилагат по-силни мерки, кога трябва да се свият. Т.е., самото управление на службата в момента по-скоро разхищава държавни средства, отколкото да ги ползва ефективно. И въпросът е в ефективното ползване на тези човешки и финансови ресурси, а не другото, което се интерпретира по-скоро политически. Аз смятам, че България няма нужда от международни скандали. Още повече, че ние се намираме на такова място на Балканите, където, виждате, че почти всяка година има покушение срещу публична фигура у нас, и то с разстрели. Къде другаде в Европа има такива неща? Има ли друга държава, в която се разстрелват хора по улиците? Ние все още не сме преодолели този период. Сподели:", "date": "2019.12.16", "title": "Полковник Николай Марков пред ПИК: Радев крие кой се е возил в блъсналата дете кола на НСО"}
{"url": "https://pik.bg/%D1%85%D1%83%D0%BB%D0%B8%D0%B3%D0%B0%D0%BD%D0%B8-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D1%82%D1%80%D0%B8-%D0%BA%D0%BE%D0%BB%D0%B8-%D1%81-%D0%B4%D1%8A%D1%80%D0%B2%D0%B5%D0%BD%D0%B8-%D1%81%D0%B0%D0%BF%D0%BE%D0%B2%D0%B5-news891822.html", "text": "Двама мъже от Любимец са задържани, след като потрошили със сапове и метална пръчка колите на свой съгражданин, паркирани в двора му. Според полицията до инцидента се стигнало след разпра между тримата на улица \"Зорница“ в града. Пострадалите коли - \"Опел\", \"Ауди\" и \"Форд\", са на 29-годишен мъж. Задържаните  са на 42 и 36 г., срещу тях е образувано досъдебно производство по чл.325 ал.1 от  за хулиганство. Сподели:", "date": "2019.12.16", "title": "Хулигани потрошиха три коли с дървени сапове"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%82%D1%80%D0%B0%D0%BD%D1%81%D0%B3%D1%80%D0%B0%D0%BD%D0%B8%D1%87%D0%BD%D0%B0-%D0%BA%D1%80%D0%B0%D0%B9%D0%B3%D1%80%D0%B0%D0%B4%D1%81%D0%BA%D0%B0-%D0%B6%D0%BF-%D0%BB%D0%B8%D0%BD%D0%B8%D1%8F-%D0%B2-%D0%B5%D0%B2%D1%80%D0%BE%D0%BF%D0%B0-news891824.html", "text": "Най-голямата трансгранична крайградска железопътна линия в Европа - Leman Express, днес беше официално открита за широката публика в източния френски град Анмас, откъдето влакът потегли за Женева, съобщи телевизия BFMTV, цитирана от БТА. \"Всяка композиция ще спести пътуване на 400 автомобила, а влакът е и 25 пъти по-малко замърсяващ за околната среда. 50 000 пътници ще спестяват всеки ден по 40 минути\", изтъкна на церемонията ръководителят на десноцентристка опозиционна партия \"Републиканците\" Лоран Вокие. Той е председател на областната управа в региона Оверн-Рон-Алп и един от спонсорите на проекта. Сподели:", "date": "2019.12.16", "title": "Откриха най-голямата трансгранична крайградска жп линия в Европа"}
{"url": "https://pik.bg/%D0%B2%D0%B5%D1%81%D0%B5%D0%BB%D0%BA%D0%B0-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0-%D0%B4%D0%BE%D0%BC%D0%B0-%D1%81%D0%B8-%D0%BD%D0%B0%D0%B3%D1%80%D0%B0%D0%B4%D0%B0%D1%82%D0%B0-%D0%BE%D1%82-%D1%84%D0%B5%D1%80%D0%BC%D0%B0%D1%82%D0%B0-news891800.html", "text": "Първата жена победител във \"Фермата\" Веселка Маринова, ще има планове в какво ще вложи наградата от 100 хил. лева. След като получи сумата по банковата си сметката майката на 3 деца първо ще ремонтира дома си. След което с останалата част от наградата ще стартира собствен бизнес. \"Не съм решила със сигурност в каква сфера, но първоначално мислих да е свързано с това, с което се занимавам - дърводобив\", призна 23-годишната конярка пред \"Монитор\". \"Първо се огледах около мен дали има някой, който да ме ощипе, защото не можах да повярвам. Представях си как се случва предната вечер, но не вярвах, че може да стане наистина\", сподели тя. Що се отнася до съперниците й – по-трудно за нея било да застане срещу автомонтьора с постоянен адрес в Испания Красимир Джунов. \"Краси и Маргарита бяха подготвени, но срещу Краси ми беше трудно заради психическата нагласа, че се изправям срещу мъж, който е по-силен от мен\", уточни тя. В първата и втората игра от дуела между тях младата конярка надви противника си. Зрителският вот пък завърши с 79% за Веси и 21% за Краси. Междувременно продуцентите и тв водещи Иван и Андрей обявиха, че стартира кастингът за шести сезон на \"Фермата\". Сподели:", "date": "2019.12.16", "title": "Веселка ремонтира дома си наградата от \"Фермата\""}
{"url": "https://pik.bg/%D0%BD%D0%B0%D0%B4-300-%D0%B4%D1%83%D1%88%D0%B8-%D1%81%D0%B0-%D1%83%D0%B1%D0%B8%D1%82%D0%B8-%D0%B2-%D0%B8%D1%80%D0%B0%D0%BD-news891827.html", "text": "Най-малко 304-ма души са били убити в Иран по време на репресиите на протестите срещу покачването на цените на бензина, предадоха световните агенции, като се позоваха на неправителствената организация Амнести интернешънъл. Досега иранските власти потвърдиха само смъртта на пет души по време на протестите, като казаха, че сред тях има четирима членове на силите за сигурност и един цивилен. В началото на декември иранското правителство обяви, че ще публикува официална равносметка за убитите по време на протестите, основаваща се на данните на Националния институт за съдебна медицина. Но досега това така и не се е случило. Сподели:", "date": "2019.12.16", "title": "Над 300 души са убити в Иран"}
{"url": "https://pik.bg/%D0%B4%D0%B5%D1%81%D0%B8%D1%82%D0%B0-%D0%B7%D0%B0%D1%80%D1%8F%D0%B7%D0%B0%D0%BB%D0%B0-%D0%BF%D0%B8%D0%B0%D0%BD%D0%BE%D1%82%D0%BE-%D0%B7%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0-news891830.html", "text": "Десита е първото откритие на Галин в ролята му на продуцент. Младата надежда на попфолка е и първият артист на музикалния му лейбъл. \"Когато правиш това, което обичаш, не е толкова трудно. Още повече, когато го правиш с любов и с желание, се улеснява целия процес - правенето на музика, снимането на клипове, участия и т.н.\", заяви Десита. Десислава Димова, каквото е истинското име на изпълнителката, признава, че откакто се е родила, се занимава с музика. \"Аз съм пианистка от 5-годишна възраст и преди да стана част от \"Алфа Мюзик\", свирех на пиано. Започнах с пеенето на доста по-късен етап от живота ми, може би, когато бях в девети клас. Всъщност наскоро, защото в момента съм на 18 години\", с усмивка споделя певицата. Десита разкрива, че когато е започнала да се занимава с пеене, не е била такава почитателка на попфолка, пише \"Сигнал\". \"Реално това, което правех, беше да взема попфолк песен и да я представя на пиано с различно звучене, без попфолк ритми. Така дадената песен придобиваше звучене на балада, което на Галин много му хареса и се свърза с мен, за да ми предложи да работим заедно\", казва тя. Сподели:", "date": "2019.12.16", "title": "Десита зарязала пианото, за да стане чалга дива"}
{"url": "https://pik.bg/%D1%80%D0%B0%D0%B7%D1%86%D0%B5%D0%BF%D0%BB%D0%B5%D0%BD%D0%B8%D0%B5-%D0%B2-%D1%81%D1%82%D0%BE%D0%BB%D0%B5%D1%82%D0%BD%D0%B8%D1%86%D0%B0%D1%82%D0%B0---%D1%85%D1%80%D0%B8%D1%81%D1%82%D0%BE-%D0%BF%D1%80%D0%BE%D0%B4%D0%B0%D0%BD%D0%BE%D0%B2-%D0%BE%D0%B1%D1%8F%D1%81%D0%BD%D0%B8-%D0%B7%D0%B0%D1%89%D0%BE-27-%D0%B4%D1%83%D1%88%D0%B8-%D1%81%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D0%BB%D0%B8-%D1%86%D0%B0%D1%86%D0%B0%D1%80%D0%BE%D0%B2-%D0%B7%D0%B0--news891911.html", "text": "Нека сме наясно, че в БСП за разлика от доста други политически партии, различното мнение не е забранено. Още по време на обсъждането за гласуването на кандидатурата на господин Цацаров, се появиха аргументи, че някои от колегите искат да го подкрепят. Аз се изненадах, но това са фактите. Решението, което взехме на парламентарната група - ако някой иска да подкрепи господин Цацаров, да излезе на трибуната и да каже защо смята обратното на парламентарната група и да го направи. Това заяви пред Нова телевизия Христо Проданов, зам.-председател на парламентарната група на БСП. При гласуването 27 души от групата подкрепиха професионалните качества на кандидатурата на Сотир Цацаров за шеф на КПКОНПИ. \"Отдавам решението им на това, че те познават господин Цацаров, работили са с него в Пловдив и затова са решили да го подкрепят\", допълни социалистът. Запитан дали тези депутати са \"делегитимирали\" вярната посока на партията, той заяви: \"Колегите казаха - ние сме гласували за господин Цацаров, защото смятаме, че професионалните му качества са подходящи за позицията, за която той беше избран\". \"В споровете се ражда истината, но те трябва да се провеждат там, където е мястото им, а не по телевизията\", добави той. На въпрос дали има алтернатива за мястото на Корнелия Нинова, той заяви: \"Лично моето мнение е - не. Ако господин Станишев смята, че може да застане начело на партията, нека излезе и се състезава за този пост\". Запитан какво е становището на БСП по темата \"наблюдаващ прокурор\" на главния прокурор, той заяви, че от партията му се съобразяват със сега действащата конституция, която е \"успяла да преведе през последните 30 години България през бурните политически времена\". БСП щели да обсъдят своята позиция, след което да я оповестят и тогава щяло да стане дали подкрепят управляващите или президента по този спорен казус. Сподели:", "date": "2019.12.16", "title": "РАЗЦЕПЛЕНИЕ В СТОЛЕТНИЦАТА - Христо Проданов обясни защо 27 души са подкрепили Цацаров за шеф на КПКОНПИ и ще се изправи ли Станишев срещу Нинова в битка за лидерското място в БСП"}
{"url": "https://pik.bg/%D1%82%D0%B5%D0%BC%D0%B8%D0%B4%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8%D0%B7%D0%BF%D1%80%D0%B0%D0%B2%D0%B8-%D0%BD%D0%B0-%D1%81%D1%8A%D0%B4-%D0%BA%D1%80%D1%8A%D1%87%D0%BC%D0%B0%D1%80-%D0%B7%D0%B0-%D0%BA%D1%83%D0%BF%D1%83%D0%B2%D0%B0%D0%BD%D0%B5-%D0%BD%D0%B0-%D0%B3%D0%BB%D0%B0%D1%81%D0%BE%D0%B2%D0%B5-news891916.html", "text": "Районна прокуратура – Берковица е внесла за разглеждане в съда обвинителен акт срещу Т.А. за извършено от него престъпление по чл. 167, ал. 2 от Наказателния кодекс. Обвиняемият А. бил регистриран като кандидат за общински съветник с решение на общинска избирателна комисия в гр. Берковица за изборите, провеждани на 27.10.2019 г. Две седмици преди местния вот, А. извикал настрана един от клиентите на заведение за обществено хранене в града, което стопанисвал. По време на разговор той му предложил да гласува за неговата кандидатура срещу 40 лева. Дал му и подробни инструкции – да упражни избирателното си право в секцията си по адрес, да направи отметка на неговото име, след което да снима с телефон бюлетината и личната си карта. Предложил му да намери и други свои познати, които да гласуват по същия начин. Няколко дни по-късно обвиняемият повторил офертата си, но отново не получил съгласие. В хода на проведеното досъдебно производство обвиняемият Т.А. не се е признал за виновен и е отказал да дава обяснения. Предстои наказателното производство срещу него да продължи в съда. Сподели:", "date": "2019.12.16", "title": "ТЕМИДА: Прокуратурата изправи на съд кръчмар за купуване на гласове"}
{"url": "https://pik.bg/%D0%BC%D1%8A%D1%80%D1%82%D0%B2%D0%BE-%D0%BF%D0%B8%D1%8F%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%BF%D0%BE%D0%BC%D0%B5%D1%82%D0%B5-%D0%BA%D0%BE%D0%BB%D0%B0-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news891918.html", "text": "Водачката изгубила контрол над автомобила, който навлязъл в лентата за насрещно движение и блъснал насрещно движещ се л.а. \"Ауди\", управляван от 32-годишен мъж. Настъпило е ПТП с материални щети. Двамата водачи са тествани за употреба на алкохол с техническо средство, което е отчело отрицателен резултат за мъжа и концентрация от 2.31 промила алкохол в издишания въздух за водачката на л.а. \"Опел\". Образувано е бързо производство за престъпление по чл. 343б, ал.1, от НК. Жената е задържана за срок до 24 часа. На 15.12.2019 г., около 19:55 ч., в гр. Стара Загора, по ул. \"Хрищян Войвода\", се е движил л.а. \"Опел\", управляван от 51-годишна жена. Това съобщиха от ОДМВР-Стара Загора. Сподели:", "date": "2019.12.16", "title": "Мъртво пияна шофьорка помете кола в Стара Загора"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D0%B5%D1%86-%D0%BF%D1%80%D0%B5%D0%B1%D0%B8%D0%BB-%D0%B6%D0%B5%D0%BD%D0%B0-%D1%81%D0%B8-%D1%81-%D0%B4%D1%83%D0%BC%D0%B8%D1%82%D0%B5-%D1%89%D0%B5-%D1%82%D0%B5-%D0%BD%D0%B0%D1%80%D0%B5%D0%B6%D0%B0-%D0%BD%D0%B0-%D0%BF%D0%B0%D1%80%D1%87%D0%B5%D1%82%D0%B0-%D1%81%D1%8A%D1%81-%D1%81%D0%B0%D1%82%D1%8A%D1%80%D1%87%D0%B5%D1%82%D0%BE-news891917.html", "text": "Съдът е одобрил споразумение, сключено между Районна прокуратура –Кюстендил и защитата на подсъдимия П.В. (на 74 години), обвинен за извършени от него престъпления по чл. 131, ал. 1, т. 5а, вр. чл. 130, ал. 1 от НК и по чл. 144, ал. 3, вр. ал. 1 от НК. Мъжът се е признал за виновен за това, че на 30.11.2019 г., в гр. Кюстендил, след употреба на алкохол нанесъл побой на съпругата си. Жената била удряна от него с юмруци и ритници по главата и тялото. Освен това, в условията на домашно насилие, й се заканил с убийство с думите: „Сега си сама, няма кой да те спаси, това е твоят край, ще те заколя на парчета, къде е ножа“, „Ще те нарежа на парчета със сатърчето и ще ви запаля“, „Умирай, аз за това съм дошъл, това ти е за последно“. На подсъдимия В. е наложено наказание „пробация“ за срок от три години, включващо следните мерки - задължителна регистрация по настоящ адрес, задължителни периодични срещи с пробационен служител, включване в програми за обществено въздействие. Определението на съда има последиците на влязла в сила присъда. Сподели:", "date": "2019.12.16", "title": "Осъдиха кюстендилец, пребил жена си с думите: Ще те нарежа на парчета със сатърчето"}
{"url": "https://pik.bg/%D0%B8%D0%B7%D0%BC%D1%8F%D0%BD%D0%B0-%D0%B4%D0%B8%D0%BE%D0%BD%D0%B0-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D0%B8%D0%B7%D0%BE%D1%81%D1%82%D0%B0%D0%B2%D0%B8-%D1%85%D0%B8%D0%BF-%D1%85%D0%BE%D1%80%D0%B0-%D0%B8-%D1%81%D1%82%D0%B0%D0%BD%D0%B0-%D1%87%D0%B0%D0%BB%D0%B3%D0%B0%D1%80%D0%BA%D0%B0-news891833.html", "text": "Хип-хоп звездата Денислава Сашова-Диона, която през цялата си кариера до момента е била самопродуциращ се изпълнител, изненадващо стана част от музикалния лейбъл на Галин. Диона не крие, че е от ромски произход. Завършила е Политология във Велико Търново. Голямата й страст обаче е музиката и по-точно хип-хопът. Занимава се професионално от няколко години, има хиляди фенове, милиони гледания на песните й в интернет и няколко големи хита. Наскоро обаче изненадващо се присъедини към лейбъла на Галин. \"Сама усетих разликата след проекта \"Излъжи ме\", тъй като ми беше много по-лесно с неговия екип. Друго е, когато имаш хора зад гърба си, още повече, ако това са правилните хора. Когато се усетите, нещата се случват по много по-лесен и приятен начин\", призна тя в \"Автограф\"V \"Пазарът определя търсенето и търсенето определя пазара. Аз не мога да налагам нещо, което не се търси толкова. Опитах се. Хората ме възприеха, но до една степен. Не можах да хвана масовата аудитория, която е на Балканите. Нека да бъдем реалисти, попфолкът си е най-харесвания стил в България и на Балканите. Затова реших да му се отдам и да комбинирам дори двата стила - хип-хоп и попфолк. Така, както Галин стана популярен с това, че наложи собствен стил и с това проби. За себе си смятам да направя същото. Да наложа мой стил, който да е интересен на хората, който да изразява това, което аз обичам. Добра съм в хип-хопа и го съчетавам с това, което обичат хората, попфолка\", обяснява изпълнителката. Сподели:", "date": "2019.12.16", "title": "ИЗМЯНА: Диона разкри защо изостави хип-хора и стана чалгарка"}
{"url": "https://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%BD%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B5%D1%82%D0%BE-%D0%BA%D0%B0%D0%BA-%D0%B5-%D0%B8%D0%B7%D1%82%D0%BE%D1%87%D0%B5%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D1%85%D1%83%D0%B4%D0%BE%D0%B6%D0%B5%D1%81%D1%82%D0%B2%D0%B5%D0%BD%D0%B0--news891862.html", "text": "\"Без позволението на проф. Драчев, бившият ректор, пари не биха се преместили и разпределили от едно място на друго\", разказват пред ПИК работещи в академията в сигнал по медията ни. \"Главният счетоводител e Димитринка Рафаилова, върху която се подхвърля част от отговорността, но никой не споменава името й. Без нейно знание парите не биха могли да потънат където и да е било. Странно как при работно време до 17:00 часа въпросното лице е оставало често в последно време по нареждане и до 22:00 часа вечерта на работното си място - дали би могло да става въпрос за подправяне на документи?\", питат се в коридорите на художествената академия. По думите им Даниела Алексова е финансовият контрольор и без нейно знание и разрешение пари също не биха могли да се прехвърлят от едно място на друго. Самата Алексова пък много обичала скъпи и луксозни почивки. И още една преподавателка - доцент Бойка Доневска, която е заместник-ректор и преподавател по История на изкуството, също имала афинитет към луксозни дрехи, обувки, гримове, бижута, твърдят в сигнала си до ПИК служители. Друг от заместниците на подалия оставка Николай Драчев - доц. арх. Даниела Янкова, отговаряща за административната и стопанска дейност и е доцент в катедра \"Рекламен дизайн\", има пръст в избора на фирма изпълнител на строежа на новата сграда. \"В действията й останаха огромни съмнения за това как евтини материали да минали за скъпи с подправени фактури и двойно счетодовство?\", питат се работещите без пари. Те разкриват, че Янкова поставила с друга приближена до нея фирма кафене на последния етаж на новата сграда, за да се усвоявали пари от високи наеми. \"В самата катедра \"Рекламен дизайн\" също се извършват финансови схеми с пари за материали на студентите, заделени от техните семестриални такси\", алармират възмутените от действията на Янкова. И доцент Мирослав Богданов - декан факултет за приложни изкуства и доцент в същата катедра \"Рекламен дизайн\", е взел дейно участие в разпределението на потъналите средства, естествено в сътрудничество с доц. арх. Даниела Янкова, твърдят служителите в сигнала до медията ни и алармират, че прокуратурата трябва да се заеме със скандалния случай. \"За злоупотребите знаят и участват частично и лица от \"Учебен отдел\", като например началникът на отдела Свилена Челебийска. Ситуацията е страшна! И на ниво катедри има финансови машинации, като най-много те са в \"Живопис\", \"Скулптура\" и \"Текстил\". Образувала се е и дупка от липсващи средства за материали на студентите. Тези пари никой не казва като сума как точно допринасят за голямата липсваща сума, но там също изчезват немалко пари\", описват злоупотребата преподавателите, които не са част от групата за източване на елитното учебно заведение. \"Свързаните със злоупотребите по катедри лица са доц. Цветослав Христов - Цупи, който завежда катедра \"Скулптура\" и няколко двама души около него, които лично се облагодетелстват с финанси, които не им принадлежат. В катедра \"Живопис\" това е проф. Десислава Минчева, асистент Васил Колев в катедра \"Графика\" и проф. Регина Далкалъчева, която е част от катедра \"Книга и печатна графика\", набъбва с още имена порочната схема за изразването на касата на Националната художествена академия според сигнала до медията ни. Националната художествена академия е в тежко финансово състояние, а преди дни оставка хвърли ректорът п роф. Николай Драчев. Той твърдеше, че причината е в малкия бюджет на учебното заведение и многото разходи. Просветният министър Красимир Вълчев пък нееднократно му отговаряше, че парите за заплати са отишли за ремонти и че министерството не може да отпусне още средства. Сподели:", "date": "2019.12.16", "title": "СИГНАЛ ДО ПИК! На вниманието на прокуратурата: Ето как е източена Националната художествена академия - бивш ректор и преподаватели основни участници в скандалната схема"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D0%BF%D0%BE%D0%B3%D1%83%D0%B1%D0%B8%D0%BB%D0%BE-%D0%B4%D0%B2%D0%B0%D0%BC%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%BD%D0%B0-%D0%BF%D0%BB%D0%BE%D1%89%D0%B0%D0%B4%D0%BA%D0%B0-%D1%80%D0%B0%D0%B4%D0%B8%D0%B0%D0%BD%D0%B0%E2%80%9C-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news891902.html", "text": "Срутило се метално скеле е погубило двамата работници на строителната площадка \"Радиана“ в Козлодуй. Инцидентът е станал към 9,20 ч. тази сутрин, както ПИК съобщи. На площадката се изгражда национално хранилище за ниско- и средноактивни радиоактивни отпадъци, създадени на територията на България. Тежките железа са убили на място двамата работници, други двама техни колеги са били ранени. Единият - по-леко пострадалият след лекарски преглед е освободен за домашно лечение, другият е откаран в боница \"Св.Панталеймон\" в Плевен. Мястото на инцидента е отцепено, води се разследване и не се допускат външни лица. Сподели:", "date": "2019.12.16", "title": "ИЗВЪНРЕДНО: Ето какво е погубило двамата работници на площадка \"Радиана“ в Козлодуй"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D0%B5%D0%BC%D0%B0-%D1%81%D0%BF%D0%B5%D1%88%D0%BD%D0%BE-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D1%81%D0%B5%D1%81%D1%82%D1%80%D0%B8-%D1%82%D0%B0%D0%B7%D0%B8-%D0%B2%D0%B5%D1%87%D0%B5%D1%80-news891921.html", "text": "Министър-председателят Бойко Борисов ще се срещне с представители на протестиращите медицински сестри още тази вечер. Премиерът ги очаква в 18,30 часа в Министерския съвет. Промяната на срещата се налага заради изразеното публично недоверие от страна на протестиращите, че срещата ще се състои. По план тя трябваше да бъде утре сутрин в 10 часа. Сподели:", "date": "2019.12.16", "title": "ПЪРВО В ПИК: Премиерът Борисов приема спешно протестиращите сестри тази вечер"}
{"url": "https://pik.bg/%D0%BF%D0%B8%D1%8F%D0%BD%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%BF%D1%8A%D1%82%D0%BD%D0%BE%D1%82%D0%BE-%D0%B2-%D0%BF%D0%B5%D1%80%D0%BD%D0%B8%D0%BA-%D0%B5-%D1%83%D0%B2%D0%BE%D0%BB%D0%BD%D0%B5%D0%BD-news891848.html", "text": "Освободиха от длъжност шефа на Пътното управление в Перник, след като той беше хванат пиян зад волана, съобщава БНТ. Припомняме, при рутинна проверка в събота срещу неделя пътните полицаи установили, че настоящият общински съветник Петър Басмаджиев шофира под влияние на алкохол. По информация на Областната дирекция на МВР в Перник при проверката дрегерът отчел 1,66 промила, а по-късно стана ясно, че мъжът изпил три ракии, преди да се качи в автомобила си. По закон за подобно нарушение Басмаджиев е заплашен от отнемане на книжката и затвор от 1 до 3 години. Сподели:", "date": "2019.12.16", "title": "Пияният шеф на пътното в Перник е уволнен"}
{"url": "https://pik.bg/%D0%BC%D0%B8%D0%BC%D0%B8-%D0%B2%D0%B8%D1%82%D0%BA%D0%BE%D0%B2%D0%B0-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BD%D0%B8-%D1%81%D0%B8%D1%81%D1%82%D0%B5%D0%BC%D0%B0-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D0%B5-%D0%BF%D0%B0%D0%B7%D0%B0%D1%80-%D0%B4%D0%BE%D0%BA%D0%B0%D1%80%D0%B0%D0%BD-%D0%B4%D0%BE-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D1%81%D0%B5%D1%80%D0%B3%D0%B8%D1%8F-news891929.html", "text": "Това каза в ефира на Би Ти Ви бившият здравен министър и председател на Асоциацията на лицензираните дружества за доброволно здравно осигуряване д-р Мими Виткова, която коментира проблемите в здравеопазването. \"Здравната ни ситема не е болна в детайлите, а в цялостното си изпълнение. Докато имаме такава ситема, заплатите на медицинските сетри няма как да се увеличат. Населението на България е намаляло с 2 млн. души, а хоспитализациите са се увеличили над два пъти. Никой не обръща внимание на това и нещата продължават да се разиват по стария начин - въртене на празни обороти и приемане на измислени пациенти, за да има печалба\", категорична бе тя. \"Тук мога да говоря и за многото безумия с доплащанията от страна на пациентите. Ние искаме да разберем какво точно плаща НЗОК. У нас болните си доплащат близо 47%, когато боледуват. Това го пише във всички доклади на европейските институции и здравни организации. Политиците трябва да четат тези доклади. Това доплащане ограничава достъпа на гражданите до лечение. Държавата трябва да обяви това доплащане за незаконно. Това са категорични нарушения. Системата е заредена с толкова много проблеми, че хората изпитват недоверие към здравеопазването. Има страшно много недомислици, на които трябва да се сложи край. Не може клиничната пътека за жена болна от карцином да предвижда 30 дни лечение. След тези 30 дни, ако състоянието на жената се влоши, клиничната пътека не предвижда повторно лечение и тя трябва да си плати, за да влезе в болница отново. Това е реален пример от действителността\", заяви още д-р Виткова. Диспропорциите във възнагражденията в сферата на здравеопазването са огромни. Здравната ни система в момента е пазар, докаран до нивото на сергия. Нещата наистина са много тревожни. Докато не се промени този пазарен принцип, медицинските сестри ще продължат да протестират. Сподели:", "date": "2019.12.16", "title": "Мими Виткова: Здравната ни система в момента е пазар, докаран до нивото на сергия"}
{"url": "https://pik.bg/%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B0-%D0%B0%D1%84%D0%B5%D1%80%D0%B0-%D1%84%D0%B1%D1%80-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D1%82%D0%B5%D0%BD%D0%B8%D1%81%D0%B8%D1%81%D1%82%D0%B8-%D0%B7%D0%B0-%D1%87%D0%B5%D1%80%D0%BD%D0%BE-%D1%82%D0%BE%D1%82%D0%BE-news891849.html", "text": "Федералното бюро за разследване на САЩ провежда масова акция за разбиването на мрежа за уговаряне на мачове и черно тото в тениса, съобщава немската телевизия ZDF, цитирана от БНР. Според информацията под подозрение за участие в нелегалните дейности са 135 тенисисти от седем различни държави, включително и един играч от топ 30 на световната ранглиста. Името на нито един от тях не се назовава, но се прави уточнението, че тенисистът от топ 30 има три спечелени титли в кариерата си. Допълнителна информация по случая разкри главният прокурор на Белгия Ерик Бишоп, с когото да е свързали от ФБР. \"Става въпрос за мрежа, организирана от американската мафия, която се е разпростряла в седем страни и провежда високо интелигентни измами в огромни мащаби. В случая уникални са не само размерите на измамата, но и системата за манипулация на букмейкърските къщи. Понякога се правят стотици отделни залози с малки суми на уговорените мачове, като се поддържа постоянна връзка с тенисистка на корта. Всяка манипулация носи десетки хиляди евро печалба\", коментира Бишоп. Новината излиза първо в Германия, тъй като германски тенисист, участвал в схемата, първи се е съгласил да сътрудничи на разследващите. Разследването продължава в Испания, Белгия, Франция и САЩ, като се твърди, че е замесена и арменската мафия. \"Мафията е много добре структурирана, има хора, които отговарят за сметките в сайтовете за залагане, други, които перат парите и трети, които са в контакт с тенисистите\", допълни Бишоп. Сподели:", "date": "2019.12.16", "title": "ГРАНДИОЗНА АФЕРА: ФБР разследва тенисисти за черно тото"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D0%B0%D0%B1%D0%B0%D1%82%D0%B0-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%BE%D1%82-%D0%BA%D0%B0%D1%80%D0%B4%D0%B0%D0%BC-%D0%BC%D0%B0%D0%B9%D0%BA%D0%B0-%D0%B8%D0%BC-%D1%81%D0%B8-%D0%BF%D0%B8%D1%88%D0%B5%D1%88%D0%B5-%D1%81-%D0%BC%D1%8A%D0%B6%D0%B5-%D0%BD%D0%B0%D0%BF%D1%83%D1%81%D0%BD%D0%B0-%D0%BD%D0%B8-news891804.html", "text": "Майката няма достъп до дарителската сметка и дарителските кутии. Средствата, които се събират, са за ремонт на къщата им. Парите, които е взела са социалните добавки за децата ѝ. \"Отказвам се от нея. Изключвам я като родител, неадекватен човек е. Ще извадя една ограничителна заповед - да не стъпва въобще тука. Няма да я пусна\", каза бащата на Росица. \"Нямам думи, какво да ѝ каза, ще искаме правата върху децата\", заяви още майка ѝ. По думите им децата са добре. Според кмета на Кардам децата са в добро състояние. \"Крайна безотговорност е да си напуснеш децата. Не мога да го проумея\", каза още той. Последно видях дъщеря си във вторник. Каза, че отива да вземе някакъв документ от Варна. Дадох ѝ 40 лв и оттогава не сме я виждали. Очаквах, че ще направи това нещо, защото от сутрин до вечер говори или си пише по телефона с различни мъже. Не е разведена. Съвестта ме бори, че ако си бях вкъщи, а не на изборите, детето нямаше да почине. Той умря в ръцете ми, чакал ме е. Казал е на дядо си: Да отидем навън, да видим идва ли баба. Каза ми само, че му е много топло и издъхна. Това разказа в ефира на Нова телевизия Стоянка Иванова, майка на Росица и баба на починалото от отрова за мишки дете в Кардам. Сподели:", "date": "2019.12.16", "title": "Трагедия: Бабата на децата от Кардам: Майка им си пишеше с мъже, напусна ни"}
{"url": "https://pik.bg/%D0%B4%D0%B8%D0%BB%D1%8F%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D1%81%D0%B5-%D1%80%D0%B0%D0%B7%D0%BA%D1%80%D0%B0%D1%81%D1%8F%D0%B2%D0%B0-%D1%81-%D0%B1%D0%B0%D0%B1%D0%B8%D0%BD%D0%B0-%D1%80%D0%B5%D1%86%D0%B5%D0%BF%D1%82%D0%B0-news891836.html", "text": "\"Един приятел ми каза преди време, че от баба си е научил сутрин като стане да измие лицето си 12 пъти с много студена вода. Откакто ми каза за това, го правя и аз всяка сутрин, като добавям лек масаж на лицето, а после нанасям крем\", разкри Попова пред сп. \"Ева\". Една от най-красивите моделки Диляна Попова ползва бабини трикове, за да бъде лицето й сияйно, призна самата тя. Сподели:", "date": "2019.12.16", "title": "Диляна Попова се разкрасява с бабина рецепта"}
{"url": "https://pik.bg/%D0%B3%D0%B5%D0%BD%D1%87%D0%BE-%D0%BD%D0%B0%D1%87%D0%B5%D0%B2-%D0%BF%D1%80%D0%B8%D0%B7%D0%BD%D0%B0---%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5%D1%82%D0%BE-%D0%BA%D1%8A%D0%BC-%D0%BF%D0%B0%D1%86%D0%B8%D0%B5%D0%BD%D1%82%D0%B0-%D0%BD%D0%B5%D0%B2%D0%B8%D0%BD%D0%B0%D0%B3%D0%B8-%D0%B5-%D0%B4%D0%BE%D0%B1%D1%80%D0%BE-news891780.html", "text": "Отношението към пациента невинаги е добро. Макар че не бива да се генерализира. Към пациента трябва да се отнасяме като към близък роднина, трябва да се интересуваме не само от диагнозата му, а и от това как живее, къде са децата му. Това каза по БНТ директорът на болница \"Св. Екатерина\" проф. Генчо Начев. Според него обаче подобно поведение се култивира и възпитава още от домашното огнище, а трябва и да се преподава на студентите в университета - как да посрещат и как да контактуват с пациентите си. Според професора едва ли има лекарска грешка при развитието на случая, довел до смъртта на тригодишния Алекс. Органите по разследването обаче ще кажат къде са, ако има, органицационните и административни слабости, защото този случай е емблематичен. \"Отношението към пациента обаче няма отношение към заплащането на медиците\", категоричен е проф. Начев. Според него броят на болниците в България е силно завишен. Те са 300 при около 150 в страните с подобна територия и население в Европа. \"Не обичам покрай мокрото да гори и сухото\", каза Начев. Думите му са във връзка със „слагането“ на стентове. „Не трябва една лъжичка с катран да разваля цялата каца с мед“, заяви още той и обясни точно кога се слага един стент. По думите му навсякъде в Европа пациентите имат право на второ мнение. Проф. д-р Начев заяви, че винаги нишката между пациент и лекар е била много тънка, но трябва да се знае, поясни той, че всичко зависи някой път от Господ. Сподели:", "date": "2019.12.16", "title": "Генчо Начев призна - отношението към пациента невинаги е добро"}
{"url": "https://pik.bg/%D0%B3%D1%80%D0%B8%D0%B3%D0%BE%D1%80-%D0%BF%D0%BE%D0%B4-%D0%BF%D0%B0%D1%80%D0%B0-%D1%80%D0%BE%D0%B4%D0%BD%D0%B8%D1%8F%D1%82-%D0%B0%D1%81-%D1%81%D0%BF%D0%BE%D0%B4%D0%B5%D0%BB%D0%B8-%D0%B0%D0%B7-%D1%81%D1%8A%D0%BC-news891845.html", "text": "Григор Димитров тренира с бившия №1 в тениса Андре Агаси в прочутата академия на Рикардо Пиати в италианския град Бордигера. Мястото е удобно за Гришо, тъй като се намира на около 30 километра от дома му в Монте Карло, така че той често тренира там. В събота компания в тренировката му правеше суперталантът Яник Синер, който е възпитаник на Пиати, а в края на 2019-а направи страхотно впечатление, печелейки финалите на Next Gen. В същото време пък Димитров получаваше ценни напътствия от Агаси, който и през сезон 2020 ще бъде в ролята на ментор и консултант на Гришо, акцентира \"Гонг\" Постоянно с българина пък се очаква да бъде новият му треньор Крис Гро. Димитров намери време да сподели и видео във Фейсбук по повод наближаващия ATP Cup. \"Радвам се, че ще се завърна в Сидни отново. Обичам това място. Ще бъде страхотно. Чувствам се горд, че ще взема участие в събитието за първи път и че ще се изправя срещу Великобритания. Очаквам с нетърпение да започне надпреварата. Аз съм капитан, от което също съм изключително развълнуван\", заяви Димитров. В края на изказването си Гришо призова за подкрепа от своите привърженици. Сподели:", "date": "2019.12.16", "title": "Григор под пара, родният ас сподели: Аз съм..."}
{"url": "https://pik.bg/%D0%BA%D0%BE%D1%80%D0%BE%D0%BD%D1%8F%D1%81%D0%B0%D1%85%D0%B0-%D0%B7%D0%B0%D1%85%D0%B0%D1%80%D0%BE%D1%81%D0%B0%D0%BD%D0%BE%D1%82%D0%BE-%D0%B4%D0%B5%D1%81%D0%BF%D0%B0%D1%81%D0%B8%D1%82%D0%BE-%D0%B7%D0%B0-%E2%84%961-%D0%BD%D0%B0-%D0%B4%D0%B5%D1%81%D0%B5%D1%82%D0%B8%D0%BB%D0%B5%D1%82%D0%B8%D0%B5%D1%82%D0%BE-news891806.html", "text": "Две седмици преди настъпването на Новата 2020 година екипът на \"ЮТюб\" направи списък с 10-те най-популярни видеоклипа, публикувани в платформата през последното десетилетие. Класацията оглавява видеото към захаросания летен хит \"Деспасито\" на Луис Фонси и Деди Янки, влязъл в Книгата на рекордите на Гинес като най-популярният в историята на видео хостинга. Сребърният медал отива при клипа на Ед Шийрън към песента от 2017 г. \"Shape of You\". Видеото към \"See You Again\" на Уиз Калифа и Чарли Пут се нарежда на трето място. Припомняме, че тази песен е водеща в саундтрака към седмата част на \"Бързи и яростни\" и отдава почит към починалия актьор Пол Уокър. Клипът към нея е съставен от кадри от всички филми от поредицата с негово участие. В класацията за най-популярни клипове попадат още такива на Псай, Бруно Марс, Джъстин Бийбър, Кейти Пери и други. Сподели:", "date": "2019.12.16", "title": "Коронясаха захаросаното \"Деспасито\"  за №1 на десетилетието"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%BD%D0%B5-%D1%81%D0%B5-%D1%8F%D0%B4%D0%BE%D1%81%D0%B2%D0%B0%D0%B9%D1%82%D0%B5-%D0%BE%D1%82%D1%8A%D1%80%D0%B2%D0%B5%D1%82%D0%B5-%D1%81%D0%B5-%D0%BE%D1%82-%D0%BD%D0%B5%D0%B3%D0%B0%D1%82%D0%B8%D0%B2%D0%BD%D0%BE%D1%82%D0%BE-%D0%BC%D0%B8%D0%BD%D0%B0%D0%BB%D0%BE-%D0%B2%D1%8A%D1%80%D0%BD%D0%B5%D1%82%D0%B5-%D1%81%D0%B8-%D0%B4%D1%8A%D0%BB%D0%B3%D0%BE%D0%B2%D0%B5%D1%82%D0%B5-news891761.html", "text": "Луната е в знак Лъв до 09:17 ч на 17 декември Способства приповдигнатото и добро настроение. Самоувереността нараства, както и енергийният потенциал. Хората сега са по-решителни и самоуверени. Струва ни се, че можем да направим всичко и целият свят е в краката ни. В деня на Лъва тайничко ни се иска да бъдем похвалени. Добре е да се дават и получават подаръци, да се правят приятни изненади. Уязвими са зрението, сърдечно-съдовата система, диафрагмата и гърбът. Избягвайте всичко, което напряга сърцето, и не се преуморявайте. Да не се използват солариум и сауна през този период, препоръчва астроложката Ивелина Пенчева. Продължава 20 лунен ден до 21:26 ч на 16 декември (от 20:15 ч на 15 декември) След мрачния деветнадесети ден настъпва двадесетия лунен ден, който е период на трансформация, възход, прилив на енергия, излизане на ново ниво. Днес не трябва да се ядосвате, не трябва да показвате гордост, арогантност и презрение - това забавя вътрешното преображение. Контролирайте емоциите си, егото си. В този ден човек получава възможността да оцени живота си от височината на птичия полет (символ на деня е орелът) и да разбере, че това, което се случва с него, не е случайно. Ако сте достатъчно смели, днес може да се решите да направите нещо, което постоянно сте отлагали за по-късно. И този избор ще ви помогне да получите истинска свобода. Не трябва да изпитвате никакви съмнения, а да сте колкото може по-уверени. Подходящо време за активни и решителни действия. Много добре, ако днес можете да се отървете от негативното минало. Днешният ден ни помага да намерим свободата си. Ето защо върнете дълговете си, прекратете неприятно общуване, излезте на ново ниво. Не забравяйте, че всички промени започват с духовно развитие, а двадесетият лунен ден е идеален за това. Днес действията ви могат да се окажат съдбоносни. Денят е благоприятен за работа със свещените текстове, за медитация. Въобще всичко, свързано с духовното на нашата вселена, намира отговор във вътрешния свят на човека. 20 лунен ден е подходящ за любовни срещи. Проведете среща в тиха и спокойна обстановка, говорете си един на друг, но отложете разговори за работа, битови неуредици, финансови затруднения и т.н. Енергията на деня е спокойна. Не се карайте с приятели и близки. Една кавга ще доведе до дълги спорове и оплаквания. Сексуалните отношения могат да останат предишните. Не е необходимо да внасяте нови елементи. Просто се ограничете с качествен секс. Подстрижка – стимулира оптимизма. Ако не ви е време за фризьор, добре е вкъщи сами да подрежете бретона си или по милиметър от някой кичур. Това съществено ще се отрази на вашето сегашно и бъдещо състояние. Ще ви напуснат тягостните мисли, ще се подобри състоянието на очите ви и ще гледате на света по нов начин. Следва 21 лунен ден от 21:26 ч на 16 декември до 22:39 ч на 17 декември 1 слънчев ден – Добре е да правите планове за предстоящия слънчев месец. Хубаво е в началото на слънчевия месец да се хвърлят малки монети на кръстопът, за да ви даде Бог богатство. Или да дадете нещо на първия срещнат просяк. По-важни аспекти: Луна квадрат Марс (12:48 ч) – Времето около този аспект не е благоприятно за занимания със спорт, практическа дейност, особено в областта на техниката, за работа с уреди, транспортни средства, машини. Не е благоприятно за утвърждаване на собствени идеи. Избягвайте прибързаните действия, спорове и разправии с партньори. Хората стават лесно раздразнителни, трудно владеят себе си. Необходимо е да се премислят думите и постъпките, за да има мир. Сподели:", "date": "2019.12.16", "title": "ЗВЕЗДИТЕ ГОВОРЯТ: Не се ядосвайте, отървете се от негативното минало, върнете си дълговете"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B1%D0%B8%D1%81%D1%82%D1%80%D1%8F%D1%82-%D0%B2%D1%80%D1%8A%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5---%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B5-%D0%B3%D0%B8-%D0%BF%D1%83%D1%81%D0%BA-news891854.html", "text": "В Министерския съвет проведе заседание на координационното звено по изпълнение на Механизма за съвместна работа на институциите по обхващане в образователната система и предотвратяване на отпадането на деца и ученици в задължителна училищна възраст. Участие взеха заместник министър-председателят Томислав Дончев, министърът на образованието и науката Красимир Вълчев, министърът на труда и социалната политика Деница Сачева, както и представители на АСП, ДАЗД и Националното сдружение на общините. Министър Вълчев обяви, че от началото на тази година има нови 6500 деца привлечени в училищата, а общо за трите години от старта на кампанията са привлечени над 49 хиляди деца, като близо 6 хиляди от тях са вторично отпаднали, но работата с тях продължава. Като една от причините образователния министър отчете целенасочената атака и фалшиви слухове, че ще се отменат децата от родителите. Министър Сачева заяви, че има добро взаимодействие с образователното министерство, като един от основните проблеми е разликата във възнаграждениетож на социалните работници, което от тази година се променя с увеличението на заплатите им с 15 процента. Тя допълни също, че един от най-големите проблеми е кампанията за демонизиране на социалните услуги. Сачева даде за пример трите деца намерени до кофите за боклук в Аспарухово, а днес децата са в училище, а майката има работа и може да се грижи за тях. Томислав Дончев обяви, че голямата опасност е механизма да се превърне в рутина и трябва да се мобилизират силите за вторично връщане на децата в училище и да не спират обходите дори и през зимата. Основен фокус пък трява да бъде превенцията и да няма деца, които да изпадат в риск. Той се обърна за съдействие към медиите, защото не може държавата да си върши работата, когато се демонизира и се разпространяват новини, че ще бъдат отнемани деца. Сподели:", "date": "2019.12.16", "title": "ИЗВЪНРЕДНО В ПИК TV: Министри бистрят връщането на децата в училище - родителите не ги пускали от страх, че ще им ги вземат (ОБНОВЕНА)"}
{"url": "https://pik.bg/%D0%B2%D1%80%D0%B0%D1%82%D0%B0%D1%82%D0%B0-%D0%B7%D0%B0-%D0%B5%D1%81-%D0%B5-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B0-%D0%B7%D0%B0-%D1%81%D1%8A%D1%80%D0%B1%D0%B8%D1%8F-%D0%B4%D0%BE-2030-%D0%B3%D0%BE%D0%B4%D0%B8%D0%BD%D0%B0-news891786.html", "text": "Президентът на Франция Еманюел Макрон продължи да определя сроковете за разширяване на ЕС, а според графика, който представи на срещата на върха на Съюза в Брюксел, вратата за новите членове трудно ще се отвори преди 2030 година, пише \" Вечене новости“ . Френският лидер настоява реформата на присъединителния процес да бъде осъществена преди присъединяването на каквито и да е нови държави и той да продължава поне десет години. Тези оценки не са завишени, тъй като според френския план, предварително одобрен от Германия, обширният дебат относно промените в ЕС ще започне през февруари следващата година и ще продължи на две фази до 2022 г. Само когато всички подробности бъдат изяснени и съгласувани от всички страни-членки на ЕС, реформите ще бъдат приети. Макрон повтори, че не е категорично против разширяването, но не се отказа от реформите в ЕС като условие. Президентът на Сърбия Александър Вучич е убеден, че Макрон нито ще забрави Сърбия, нито ще я остави сама, пише още по темата \"Фокус\". Сподели:", "date": "2019.12.16", "title": "Вратата за ЕС е затворена за Сърбия до 2030 година?"}
{"url": "https://pik.bg/%D0%B2%D0%B5%D1%80%D1%81%D0%B8%D1%8F-%D0%BA%D0%BE%D0%BC%D0%B0%D1%80%D0%B8%D1%82%D0%B5-%D0%BF%D0%BE-%D0%B4%D1%83%D0%BD%D0%B0%D0%B2-%D0%B7%D0%B0%D1%80%D0%B0%D0%B7%D0%B8%D0%BB%D0%B8-%D0%BF%D1%80%D0%B0%D1%81%D0%B5%D1%82%D0%B0%D1%82%D0%B0-%D1%81-%D1%87%D1%83%D0%BC%D0%B0-news891789.html", "text": "Високата популация на комари може да се окаже основната причина за проникването на африканската чума по свинете във фермите край река Дунав това лято. Твърдението е на директора на най-големия свинекомплекс в Русенско д-р Христо Стойков. Специалисти от Испания също изследват има ли връзка между комарите и разпространението на вируса у нас. Свинекомплексът в Бръшлен умъртви всичките си 40 000 прасета заради африканската чума през лятото. Според д-р Христо Стойков обаче въобще не е случайно, че са засегнати всички ферми, които са на около 10 км от река Дунав. \"Работим в момента с университета в Мадрид. Смятаме, че има връзка между избухването на чумата в 8 индустриални ферми за кратък период, може да са комари, може да са някакви други летящи насекоми\", заяви той пред БНТ. Затова и д-р Стойков настоява борбата с комарите да започне още преди пролетта. Официалната позиция на властите обаче е, че човешкият фактор и дивите прасета са главните виновници за огнищата на африканска чума у нас. \"Засега официалната позиция е човешка грешка. Тази чума ще ни преследва от 3 до 10 години. От нас зависи дали ще са 3 или 10\", каза Свилен Иванов, зам.-областен управител на област Русе. А една от малкото незасегнати свинеферми в Русенско – тази в Писанец, прилага все по-драстични мерки, за да опази животните си. \"Ограничихме влизането на външни лица. Лично аз между 3 и 4 месеца не съм стъпвал във фермата\", каза Бисер Кирилов, собственик на свинекомплекса в Писанец. От съседния румънски окръг Гюргево, където са регистрирани 244 огнища на африканска чума, планират още по-строг контрол на Дунав мост. В Румъния търсят вариант за европейско финансиране за купуване на мобилни инсинератори, които да се използват при подобни кризисни ситуации. Сподели:", "date": "2019.12.16", "title": "ВЕРСИЯ: Комарите по Дунав заразили прасетата с чума"}
{"url": "https://pik.bg/%D0%B2%D0%B4%D0%B8%D0%B3%D0%B0%D1%82-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%B0%D0%BC%D0%BE%D0%BA%D0%BE%D0%B2-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BC%D1%83-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news891792.html", "text": "Жителите на Самоков излизат на протест срещу увеличението цената на водата. Хората се опасяват от водна криза, подобна на тази в Перник. За поскъпването вече има жалба в Административния съд. Мария Галчева, една от протестиращите, обясни, че протестът е на граждани, които изразяват своето възмущение от новата цена на водата, влязла в сила от 1 ноември. „Водата скочи на 2,59 лв. за кубик от 1,55 лева. За район като Самоков, който никога не е бил застрашаван от безводие, това е много”, заяви тя пред Би Ти Ви. По думите й целта на протеста е ревизия на това решение. „Никой не е излязъл да обясни защо се увеличава водата, какви са мотивите за увеличението. Протестираме и срещу начина, по който то влиза в сила”, обясни още Мария. Кметът на града Владимир Георгиев също изрази несъгласие с увеличението на цената на водата. „Община Самоков от много години назад заделя от бюджета си за ВиК – за части и за ремонти. Според мен беше нормално да се направи едно обществено обсъждане, хората да знаят как са правени инвестициите”, обясни кметът. По думите му в общината не са били уведомени за поскъпването. „Знаехме за общото събрание на асоциацията, на което общинския съвет на Самоков категорично не подкрепи бизнес плана”, каза Владимир Георгиев. Иван Зашев - главен юрист на областна администрация в София-област, обяви, че решението ще се обжалва. Преди да се вземе такова решение, трябва да се съгласува с Асоциацията на ВиК и да се направят консултации с потребителите, обясни той. ВиК дружеството в града и от София област са обявили, че ще присъстват на протеста, който започва в 17, 30 часа, за да отговорят на въпросите на гражданите. Сподели:", "date": "2019.12.16", "title": "Вдигат цената на водата в Самоков, жителите му излизат на протест"}
{"url": "https://pik.bg/%D0%BD%D0%BE%D0%BD%D0%B0-%D0%BA%D0%B0%D1%80%D0%B0%D0%B4%D0%B6%D0%BE%D0%B2%D0%B0-%D1%81%D1%8A%D1%87%D1%83%D0%B2%D1%81%D1%82%D0%B2%D0%B0-%D0%BD%D0%B0-%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%B8-%D0%B7%D0%B0-%D0%B2%D0%BE%D0%B4%D0%BD%D0%B0%D1%82%D0%B0-%D0%BA%D1%80%D0%B8%D0%B7%D0%B0-news891788.html", "text": "Бившият министър на околната среда и водите Нона Караджова коментира водната криза в Перник. Тя обясни пред БНТ, че изключително съчувства на всички перничани, защото знае и е преживявала водна криза, както и криза с тока. Караджова обясни правата на едно ВиК дружество. Тя обясни, че няма разпространен документ от събрание, на което е коментирана липсата на вода. По думите ѝ мрежата в Перник е изключително стара и заради това водата просто си е изтичала. Тя напомни, че е предложила да се създадат четири предприятия, които да отговарят за 4-те водни басейна – ВиК сектор, енергетика и др. Караджова обясни, че според нея е грешен начинът на управление, но обясни, че вече той е наложен. Сподели:", "date": "2019.12.16", "title": "Нона Караджова съчувства на перничани за водната криза"}
{"url": "https://pik.bg/%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D1%81-%D0%BE%D1%81%D1%82%D1%80%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news891841.html", "text": "Треньорът на Левски - Петър Хубчев, не остана доволен от представянето на \"сините\" при нулевото равенство с Локомотив (Пловдив). Специалистът обяви, че тепърва ще се преценява за нови попълнения на \"Герена\". \"Не сме доволни нито от резултата, нито от играта. Тактически изиграхме мача добре, но ми се искаше желанието за победа да е повече, особено след червения картон... Тепърва ще се преценява за нови футболисти. Засега няма да освобождаваме никой\", заяви Хубчев, цитиран от \"Топспорт\". Сподели:", "date": "2019.12.16", "title": "Наставникът на \"сините\" с остро изказване..."}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D1%83%D0%B2%D0%B5%D0%BA%D0%BE%D0%B2%D0%B5%D1%87%D0%B0%D0%B2%D0%B0%D0%BD%D0%B5%D1%82%D0%BE-%D1%81%D0%B8-%D0%B2-%D0%B1%D1%81%D0%BF---%D0%B5%D1%82%D0%BE-%D0%BA%D0%BE%D0%B9-%D0%B5-%D0%BE%D1%81%D0%BD%D0%BE%D0%B2%D0%BD%D0%B8%D1%8F%D1%82-%D0%B9-%D0%BA-news891851.html", "text": "Правилата за пряк избор на председател на партията са абсурдни. Те са написани от Корнелия Ниново с оглед на собственото й увековечаване на поста, а Кирил Добрев и компания използват „Позитано“ 20 като трамплин за собствения си бизнес. Така коментираха пленума на БСП опозиционери на официалния курс на ръководството. „Като оставим настрана, че бяхме свидетели на поредния фарс по темата с гласуването от парламентарната група на досегашния главен прокурор Сотир Цацаров за шеф на КПКОНПИ, само за да има още точки в дневния ред, на пленума в събота действително основният въпрос бе изготвянето на правилата за пряк избор на председател на БСП“, коментираха пред ПИК участници в заседанието. „Тази сума от 6100 лева като таван за персоналната кампания на всеки претендент не дава нищо. Тя е абсурдно малка. Дори смешна. И това не е направено случайно. Ако искаш реално да се състезаваш за председател, само да отидеш до 30 или 40 по-големи общини в страната, парите няма да ти стигнат. Не е изяснен и въпросът с даренията. Къде са тук условията за равнопоставеност?“, питат от вътрешната опозиция, като изреждат още куп висящи въпроси. „Как си представяте, че по правилата на Нинова всички ще са поставени на равни нога по отношение на плакати, транспорт и медийно участие? Трудна работа е да пътуваш сам от Видин до Бургас. Тези пари не могат да покрият разходите за командировъчни дори на двама души“, коментират несъгласните с официалния курс. Изискванията за стаж в партията и в Националния съвет според тях са другата форма на рестрикция и силно редуциране на кандидатите, което работи категорично в полза на сегашната червена прима. „Този запис всъщност го има в Устава. Дори ги е домързяло да го напишат в правилата. Според него трябва 8 години да си член на БСП и поне един мандат член на национални ръководни органи – Националния съвет и Общопартийната комисия. Така броят на възможните кандидати за председател на партията се свежда до една дузина, в най-добрия случай“, категорични са опонентите на Нинова. Най-големият препъни камък според тях обаче са т.нар. мобилни секции за „болни хора от отдалечени места“. Тази уж демократична форма всъщност отваря възможността фронтмен да тръгне с една кутия и да обикаля от врата на врата и от човек на човек. „Нали се сещате, че като ги карат да гласуват по този начин от къщите, те лесно ще им кажат и за кого да гласуват“, не крият подозренията и опасенията си нашите източници. Друга форма за изкривяване на вота според тях е правото да се гласува на друго място – не по местоживеене. В самия документ дори не е формулирано дали ще има единни избирателни списъци. Това отваря широко вратата за преливане на гласове от едно място на друго, от една община в друга, от Видин в София, от Гоце Делчев в столицата. Без списъци това няма и как да бъде сравнено, категорични са дългогодишните изборджии в БСП, още повече че и сега нямало поименен списък на членския състав в партията, който легитимно да каже колко точно са партийците. И оттук до манипулациите имало само крачка. Така Нинова определено подготвяла терена да се бетонира на председателския пост. Дори Красимир Янков в изказването си на пленума публично е заявил, че правилата са направени за Нинова. И въпреки това той щял да играе срещу нея за председател по нейните правила. Интересен е коментарът на вътрешната опозиция по темата дали в партията има сблъсък на течения по идеологическо или кланово-корпоративно противопоставяне. „Като махнем Гергов, който е реален бизнесмен, опозицията на Нинова е изцяло групирана около идеологическите проблеми на партията, нейната чистота и запазването на БСП в един автентичен вид в лявото. Това е, което опозицията иска. Срещу това имаме едно бизнес направление, което е концентрирано в Изпълнителното бюро. Бриговци, Кирил Добрев, които много интензивно се занимават с бизнес и използват партийното си положение за улесняване, като трамплин за реализиране на собствените си търговски проекти. Това често минава през печелене на обществени поръчки за милиони левове, дори от правителството на ГЕРБ“, казват без грам колебание антининовистите. Те потвърждават информациите на ПИК за печелене на поръчки за доставяне на горива на териториите на общините. Срещу милионите на Кирил Добрев са хората, които не са съгласни с превръщането на БСП във фирма. Безспорна в този контекст според опозицията е пряката договорка за партийното субсидиране с 8 лева на глас. „Старите“ дори изключват възможността зам.-председателят на Народното събрание и лидер на НФСБ от патриотите Валери Симеонов да е играл ролята на посредник. Сподели:", "date": "2019.12.16", "title": "САМО В ПИК! Корнелия Нинова с правила за увековечаването си в БСП - ето кой е основният й конкурент на горещите избори за лидер на партията"}
{"url": "https://pik.bg/-news519062.html", "text": "Отива мъж при психолог и казва: - Всичко в живота ми е прекрасно, но ми липсват силни усещания. Как да си кача адреналина? Опитах всичко - скокове с парашут, бънджи, подводно плуване и т.н. Искам нещо ново. - Хванете си любовница. - Имам си три, не помага. - Тогава разкажете за тях на жена си. Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81-%D0%BD%D0%BE%D0%B2-%D1%81%D1%82%D0%B0%D1%80%D1%88%D0%B8-%D1%82%D1%80%D0%B5%D0%BD%D1%8C%D0%BE%D1%80-news891864.html", "text": "При Лудогорец има интересни промени свързани с треньорския щаб на клуба. \"Треньор №1 на Чехия - Павел Върба, поема Лудогорец след 1 януари 2020 г. Специалистът, който до вчера води Виктория (Пилзен), пристига в България с двама свои сънародници - Зденек Бечка /полощник-треньор/ и Мартин Тичачек /треньор на вратарите/. Върба ще бъде представен пред медиите в България в първите дни на януари 2020 г. на пресконференция в София. Досегашният наставник Станислав Генчев остава в щаба на именития чех като помощник. Преговорите с Павел Върба приключиха в кратък срок, но до неговото назначаване се стигна след предварително зададени критерии от ръководството на ПФК „Лудогорец“, на който чешкият специалист отговаря на 100%.  Той парафира договорът си за 2.5 г. Павел Върба има богата треньорска кариера, белязана от серия успехи основно с Виктория. Той е четирикратен шампион на Чехия и носител на купата на страната с тима от Пилзен. С Виктория стига три пъти до групите на Шампионската лига, като и в трите случая продължава в Лига Европа като трети. Има и титла на Словакия с отбора на Жилина. Работил е и в руския Анжи. Бил е начело на националния отбор на Чехия, когото класира и води на европейското първенство във Франция през 2016 г. Върба е избиран осем пъти за треньор №1 на Чехия. В неделя Върба за последен път води Виктория в домакинския мач срещу Теплице, след което бе изпратен от феновете на домакините изключително емоционално. Ръководството на ПФК „Лудогорец“ благодари на колегите си от „Виктория“, Пилзен за професионалното отношение и желае успех на отбора. Това е Павел Върба Роден на 6 декември 1963 г. в Пршеров (Чехия) Кариера като треньор Клубове 1994-1996 ФК Пршеров 1996-2003 Баник Острава (асистент) 2003 Баник Острава 2003-2004 Баник Острава (асистент) 2004-2006 Матадор (Пушов) 2006-2008 Жилина 2008-2013 Виктория (Пилзен) 2016 Анжи (Русия) 2017-2019 Виктория Пилзен Национални отбори 2003 Чехия U 20 2006-2007 Словакия (асистент) 2014-2016 Чехия\", гласи съобщение на официалния сайт на Лудогорец. Сподели:", "date": "2019.12.16", "title": "ОФИЦИАЛНО: Лудогорец с нов старши треньор"}
{"url": "https://pik.bg/-news519063.html", "text": "Пощальонът спира да гребе, слиза от лодката и намръщен подава писмото на пазача на фара. Той го взима и казва: - Ако пак ми дойдеш с такава физиономия, ще се абонирам за ежедневник! Сподели:", "date": "2019.12.16", "title": "ВИЦОВЕ"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BF%D0%BE%D1%87%D0%B8%D0%BD%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-news891860.html", "text": "На 55-годишна възраст внезапно почина първият секретар на посолството ни в руската столица Любомир Николов, който беше и директор на Центъра на промишлеността на Република България /ЦПРБ/ в Москва. Николов издъхнал в нощта срещу понеделник в квартирата си, разположена на ул. „Красний маяк“ в Москва, съобщава \"Монитор\". Там се намира жилищният блок на центъра на промишлеността, в който са настанени служителите на администрацията на ЦПРБ, както и представители на български търговски дружества и техните семейства. По предварителна информация, причина за кончината на дипломата е  инфаркт. Очевидци разказаха, че първата линейка дошла към полунощ. До 3 часа през нощта пред блока паркирали още няколко коли на „Бърза помощ“. Очаква се тленните останки на първия секретар в близките дни да бъдат транспортирани до България, където ще бъде погребан от близките си. Николов е роден на 5 октомври 1964 г. в София. Завършва висшето си образование в Московския институт за народно стопанство „Г.В.Плеханов” с магистърска степен по „Управление и планиране на народното стопанство”. Това става ясно от официалния сайт на центъра на промишлеността. В периода от 1987 г. до април 2017 г. е заемал редица изпълнителни и ръководни длъжности в български търговски компании в България и Русия. Бил е и директор кантора на Външнотърговско дружество „Булгарплодекспорт“ в бившия СССР през 1989 г. От 2004 г. до 2007 г. е главен специалист в отдел \"Туризъм\" в ЦПРБ, гр. Москва. На поста директор на промишления център е назначен на 10.04.2017 г. Центърът на промишлеността на Република България в Москва е структура на Министерството на икономиката, има дипломатически статут и е част от зоната на работа на посолството ни в Руската федерация. По устав, центърът „съдейства и подпомага министъра на икономиката, при осъществяване на държавната политика в областта на разширяването на икономическите, търговските и техническите отношения между София и Москва, в развитието на двустранните икономически връзки, разширяване на българския износ и туризъм и привличането на инвестиции“. Сподели:", "date": "2019.12.16", "title": "ТРАГЕДИЯ: Български дипломат почина в Москва"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%B2-%D0%B0%D0%BD%D0%BD%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B4%D0%B5%D1%82%D0%B5%D1%82%D0%BE-%D0%B1%D0%BB%D1%8A%D1%81%D0%BD%D0%B0%D1%82%D0%BE-%D0%BE%D1%82-%D0%BA%D0%BE%D0%BB%D0%B0-%D0%BD%D0%B0-%D0%BD%D1%81%D0%BE-news891850.html", "text": "Приключи лицево – челюстната операция на 14 годишното момче, пострадало, преди няколко дни на бул. \"Драган Цанков\" в София, съобщиха от пресцентъра на болница \"Св. Анна\". \"Извършено беше манулано-инструментално наместване на носни кости, извадиха се парчетата от счупените зъби на горна челюст и беше фиксирана фрактурата на долна челюст“ сподели д-р Константин Димов от клиника по ЛЧХ на УМБАЛ“Св. Анна“-София АД. „Операцията е успешна, но няма да е последна. На пациента му предстои и зъбна рехабилитация“, подчерта д-р Димов. Припомняме, че детето пострада след като бе блъснато от кола на НСО, а прокуратурата се зае със случая, за да изясни чия е вината за тежки инцидент. Сподели:", "date": "2019.12.16", "title": "ПЪРВО В ПИК: Болница \"Св. Анна\" с последни подробности за детето блъснато от кола на НСО"}
{"url": "https://pik.bg/-news519065.html", "text": "Мъж пита жена си: - Какво ти каза лекарят? - Каза, че трябва да се занимавам по-често със секс. - Колко по-често? - Ами двайсетина пъти месечно. - Добре... От тях два пъти можеш да разчиташ на мен. Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%B4%D0%B5%D1%82%D0%B5-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D1%81-%D0%B1%D0%BE%D0%BC%D0%B1%D0%B0-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%BF%D0%B0%D0%BB%D0%B0%D1%82%D0%B0-news891801.html", "text": "Сигнал за бомба в Съдебната палата в София. Детски глас съобщил в 8:55 ч на телефон 112, че в сградата има поставено взривно устройство, съобщава Нова телевизия. В момента служители на МВР проверяват сигнала. Междувременно магистрати, служители и граждани се евакуират от сградата. А тези, които имат насрочени дела за днес, не се допускат до приключване на проверката. Това е поредният сигнал за бомба, който затваря Съдебната палата. Институцията е една от най-честите мишени за фалшиви сигнали за бомба. Това пречи на правосъдието и на ден се отлагат по 300 дела. Сподели:", "date": "2019.12.16", "title": "Дете заплашва с бомба Съдебната палата"}
{"url": "https://pik.bg/-news519067.html", "text": "Професор към невзелата изпита сексапилна студентка: - Колежке, имате ли една свободна вечер? - Да! - въздъхнала облекчено тя. - Ами научете си и елате пак. Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%82%D0%B0%D0%BB%D0%B0%D0%BD%D1%82%D0%B8-%D0%B8%D0%B2%D0%B0%D0%BD%D0%BE%D0%B2-%D0%B8-%D1%80%D0%BE%D0%B1%D1%8A%D1%80%D1%82%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news891853.html", "text": "Крилото на Левски Станислав Иванов най-вероятно ще се оперира от херния в близките дни, съобщава \"Тема Спорт\". Младежкият ни национал е играл с болки в последните няколко мача на \"сините\". Треньорът на столичани Петър Хубчев обаче продължи да залага на него въпреки проблема. Той го пусна като титуляр и в дербито с Локомотив (Пловдив), завършило 0:0 вчера, но го замени в средата на второто полувреме. Най-вероятната причина е, че Иванов е почувствал болки, които не са му позволили да доиграе срещата. Левски имаше и други проблеми в нападение. Двубоят със \"смърфовете\" пропусна и голмайсторът на \"сините\" Найджъл Робърта. Той беше със съотборниците си на \"Лаута\", но изненадващо не попадна в групата. Хубчев разкри, че младокът е получил контузия на последната тренировка преди двубоя. \"Пострада при единоборство на заниманието\", каза наставникът на \"сините\". Очаква се, както Робърта, така и Станислав Иванов да бъдат напълно готови за старта на зимната подготовка на Левски. Найджъл и Стаси се представиха много стабилно за \"синия\" клуб през есента, очаква се те да са сред лидерите на тима и през пролетта като и двамата предизвикват сериозен интерес. Сподели:", "date": "2019.12.16", "title": "ГОРЕЩА ТЕМА: Какво се случва с големите таланти Иванов и Робърта на \"Герена\"?"}
{"url": "https://pik.bg/%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B8-%D0%BF%D0%BE%D0%BB%D0%B8%D1%86%D0%B8%D1%8F-%D0%B2-%D0%BB%D0%B8%D0%B2%D0%B0%D0%BD-news891766.html", "text": "Ливанските сили за сигурност използваха сълзотворен газ, гумени куршуми и водни оръдия за втори пореден ден, за да разпръснат стотици демонстранти. Насилието избухна в навечерието на среща между президента на страната и парламентарните сили, на която се очаква премиерът в оставка Саад Харири отново да бъде издигнат на поста. Харири подаде оставка на 29 октомври след национални протести, които обвиниха целия политически елит в корупция и лошо управление в условията на най-тежката икономическа криза в Ливан от десетилетия. Протестиращите заявяват, че не приемат Харири и настояват за независим министър-председател без връзки със съществуващите партии, информира БНР. Сподели:", "date": "2019.12.16", "title": "Сблъсъци на протестиращи и полиция в Ливан"}
{"url": "https://pik.bg/-news519068.html", "text": "Един си купил куче птичар, но след една седмица го върнал. - Защо го връщате?? - Не струва! - Как не струва - това е куче медалист!! - Станала е някаква грешка - или не може да лети, или не го хвърлям достатъчно високо. Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0%D0%BF%D0%BB%D0%B0%D1%88%D0%B8-%D1%81%D0%B0%D1%89-%D1%81%D1%8A%D1%81-%D0%B7%D0%B0%D1%82%D0%B2%D0%B0%D1%80%D1%8F%D0%BD%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8-%D0%B1%D0%B0%D0%B7%D0%B8-news891767.html", "text": "Турция заплаши да затвори двете военни бази, ползвани от американската армия. Президентът Реджеп Ердоган каза, че \"Инджирлик” и \"Кюреджик” може да бъдат затворени ако се наложи. Това не е първият път, в който Анкара се заканва за базите. Отношенията със САЩ се обтегнаха допълнително, откакто Турция купи от Русия модерни зенитни комплекси. Базата \"Инджирлик” в Южна Турция е използвана редовно от американската бойна авиация, включително за бомбардировки срещу групировката ИДИЛ. В базата \"Кюреджик” в югоизточната част на страната има радарна система на НАТО, предава Нова телевизия. Сподели:", "date": "2019.12.16", "title": "Ердоган заплаши САЩ със затваряне на военни бази"}
{"url": "https://pik.bg/%D0%BA%D0%BE%D0%BE%D1%80%D0%B4%D0%B8%D0%BD%D0%B0%D1%86%D0%B8%D0%BE%D0%BD%D0%BD%D0%BE%D1%82%D0%BE-%D0%B7%D0%B2%D0%B5%D0%BD%D0%BE-%D0%BF%D0%BE-%D0%BC%D0%B5%D1%85%D0%B0%D0%BD%D0%B8%D0%B7%D0%BC%D0%B0-%D0%B7%D0%B0-%D0%B2%D0%BA%D0%BB%D1%8E%D1%87%D0%B2%D0%B0%D0%BD%D0%B5-%D0%BD%D0%B0-%D1%83%D1%87%D0%B5%D0%BD%D0%B8%D1%86%D0%B8-%D0%B2-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D1%81%D1%8A%D1%81--news891807.html", "text": "В Министерския съвет ще се проведе заседание на координационното звено по изпълнение на Механизма за съвместна работа на институциите по обхващане в образователната система и предотвратяване на отпадането на деца и ученици в задължителна училищна възраст. Участие ще вземат заместник министър-председателят Томислав Дончев, министърът на образованието и науката Красимир Вълчев, министърът на труда и социалната политика Деница Сачева, както и представители на АСП, ДАЗД и Националното сдружение на общините. По време на срещата ще бъдат представени резултатите по дейностите, както и предстоящата работа на съвместните екипи. Сподели:", "date": "2019.12.16", "title": "Координационното звено по Механизма за включване на ученици в образователната система със заседание в Министерски съвет"}
{"url": "https://pik.bg/%D0%B4%D1%80%D0%BE%D0%BD%D0%BE%D0%B2%D0%B5-%D0%BF%D1%80%D0%B8%D0%B4%D1%80%D1%83%D0%B6%D0%B0%D0%B2%D0%B0%D1%82-%D1%82%D1%83%D1%80%D1%81%D0%BA%D0%B8%D1%82%D0%B5-%D1%81%D0%BE%D0%BD%D0%B4%D0%B0%D0%B6%D0%BD%D0%B8-%D0%BA%D0%BE%D1%80%D0%B0%D0%B1%D0%B8-%D0%BA%D1%80%D0%B0%D0%B9-%D0%BA%D0%B8%D0%BF%D1%8A%D1%80-news891768.html", "text": "От днес турски въоръжени и невъоръжени дронове ще излитат от летище в окупираната северна част на Кипър. Те ще придружават турските кораби, които извършват проучвателни сондажи за газ край бреговете на Кипър. Решението за отваряне на незаконното летище за действия на турските въоръжени сили е взето от т. нар. правителство на признатата само от Анкара Севернокипърска турска република по искане на Турция поради спешна необходимост, съобщи в събота т. нар. премиер Ерсин Татар. \"Това е направено от съображения за сигурност и с цел защита правата и интересите на кипърските турци в Източното Средиземноморие“, подчерта той. Решението за даване на база за турски дронове на територията на острова е „поредното дестабилизиращо действие на Турция в региона, който вече е изправен пред сериозни проблеми със стабилността, и не помага за деескалация на вече напрегнатата ситуация“, посочи в изявление говорителят на правителството на Кипър Кириакос Кусиос. В момента край бреговете на Кипър и в неговата изключителна икономическа зона работят две турски сондажни платформи, придружавани от военни кораби. Турция претендира, че части от офшорната зона на Кипър попадат в нейния континентален шелф или принадлежат на самообявилата се Севернокипърска турска република. Сподели:", "date": "2019.12.16", "title": "Дронове придружават турските сондажни кораби край Кипър"}
{"url": "https://pik.bg/%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%BE%D1%82%D0%BE-3-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%BF%D0%BE%D0%B4%D0%BF%D1%80%D0%B0%D0%B2%D0%B5%D0%BD%D0%B8-news891779.html", "text": "Според нас извършената проверка е компрометирана и опорочена, тъй като се базира на документи, които са преправяни. Първата епикриза, която е дадена, е без диагноза, няма и подпис на анестезиолог, а той е бил през цялото време до детето. Това заяви в сутрешния блок на Би Ти Ви адвокат София Николова, която защитава семейството, чието 3-годишно дете почина заради забавено лечение в три болници. Сподели:", "date": "2019.12.16", "title": "НОВА ВЕРСИЯ: Документите на починалото 3-годишно дете подправени?"}
{"url": "https://pik.bg/-news519483.html", "text": "Учителката поставила задача на учениците да напишат съчинение за зимата. На другия ден Иванчо вдига настоятелно ръка. Учителката му позволява да прочете съчинението си и той започва: - Падна дебел сняг, студ скова езерото край селото. Учителката, приятно изненадана: - Добре, Иванчо. - Децата грабнаха шейните и тръгнаха да се пързалят на замръзналото езеро, вдигна се весела глъчка. - Браво, Иванчо! - На единия край на езерото две магарета се еб*т... - Чакай, Иванчо, неудобно е... - Неудобно е, госпожо, хлъзгаво е, обаче те все пак се еб*т! Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519496.html", "text": "Родителите на малкият Иванчо решават да проверят дали спи, преди да се заемат с креватна гимнастика. Бащата пита тихо: - Иванчо, спиш ли? Иванчо: - Да. Баща му се вбесява и почти му забърсва един шамар. Пробва пак да пита след 10-15 минути. Иванчо обаче си е научил урока и си трае. Бащата решава, че този път малкият е заспал и прошепва на жена си: - Хайде! А Иванчо сяда ококорен в креватчето: - Къде бе?! Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519142.html", "text": "Баща се кара: - Не ме интересува, че си вече на 16 години. С този грим и с тази минипола няма да отидеш на купон. Разбра ли ме, Евгени? Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B1%D0%B8%D1%81%D1%82%D1%80%D1%8F%D1%82-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D1%82%D0%B8%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news891758.html", "text": "Политици и експерти обсъждат на кръгла маса „Финансирането на партиите и политическият плурализъм“. След като партийната субсидия в България беше свалена от 11 на 1 лев за получен глас, преди дни в разрез с правилата на Народното събрание - на трето гласуване, тя беше повишена на 8 лева за получен глас, както поискаха от БСП. Това стана причина ДПС да обвити управляващите в безпринципни договорки с опозицията. От ГЕРБ отхвърлиха обвинението и заявиха, че изпълняват желанието на партньорите си във властта от Обединените патриоти, които заплашили, че ще провалят гласуването на бюджета за 2020 г., ако партийната субсидия не бъде повишена на 8 лева за получен глас. Патриотите обаче отрекоха да са поставяли такъв ултиматум. Реформата е проведена без анализ и с оглед аргументите на заинтересованите страни, сочи анализ на Организацията за сътрудничество, формулиран в Полша. Финансирането чрез корпуративни и икономически субекти според ОСС е компенсаторно, когато го няма държавното финансиране, но то оставя у хората усещането за корупция в и без това корупционната среда. Още повече че финансирането чрез външно спонсорство не отпада и при връщането на държавното финансиране на партиите, казват организаторите на дискусионния форум. Разгледани от анализаторите бяха различни модели на финансиране в световен мащаб, в това число и от Южна Африка за период от 55 години. Сред рисковете за политическите системи бяха определени редица технеологични необезпечености, както и ролята на неправителствени организации, които са встрани от световните стандарти и добри практики. Мартин Валецки направи и анализ за баланса между частно и държавно финансиране в контекста на джендър равенството, което в България не се приема еднозначно и радушно. Сподели:", "date": "2019.12.16", "title": "ИЗВЪНРЕДНО В ПИК TV! Политици и експерти бистрят финансирането на партиите (ОБНОВЕНА)"}
{"url": "https://pik.bg/-news519144.html", "text": "- Вие кой сте? - Наполеон. - Значи отивате в отделението при Хитлер, Мусолини и прочие… - Но аз съм сладкиш! Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519143.html", "text": "Цирк гостува в Габрово. За да привлече клиенти, пуска реклама: - На който не му хареса последният номер, да се обади и ще му бъдат върнати парите! Естествено циркът е препълнен. Накрая конферансието обявява: - Следва последния номер - химна на Републиката. Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%BD%D0%B0%D1%88%D0%B8-%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%B8-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B7%D0%B0-%D0%BF%D1%8A%D1%80%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B5%D0%BA%D1%81%D0%BF%D0%B5%D0%B4%D0%B8%D1%86%D0%B8%D1%8F-%D0%B2-%D0%B3%D1%80%D0%B5%D0%BD%D0%BB%D0%B0%D0%BD%D0%B4%D0%B8%D1%8F-news891669.html", "text": "Наши алпинисти се готвят за първа българска експедиция в Гренландия. Целта на Григор Вътев, Валентино Смиленов и Костадин Узунов е да направят технични изкачвания по отвесните гранитни стени на гренландските бастиони, както и премиерен маршрут, съобщи БНР. С тях вероятно ще бъде и годеницата на Григор - Пламена Петрова, която ще ги подпомага от Базовия лагер. Това лято Григор и Пламена, заедно с Жеко и Стефан Вътеви, изкачиха върха, висок 7010 м, в планината Тяншан, Централна Азия. Сподели:", "date": "2019.12.16", "title": "Наши алпинисти се готвят за първа българска експедиция в Гренландия"}
{"url": "https://pik.bg/-news519146.html", "text": "- Уотсън, не е ли малко топло за зимно бельо? - Господи, Холмс, как познахте?! - Елементарно, драги ми Уотсън, не сте си обули панталоните. Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519147.html", "text": "Седят две блондинки в кафето. - Да знаеш, бременна съм с тризнаци! - Как разбра? - Много просто. Направих си три теста за бременност... - Направи си още три. Ще видиш колко интересно ще стане! Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519148.html", "text": "По време на другарска среща учител пита един от бившите си ученици: - Имаш ли деца? - Да, шест! - О, не си се променил никак! В клас също никога не внимаваше… Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519487.html", "text": "И докато Марийка правеше свирка на Иванчо, той й каза, че Миладинка се справяла по-добре. Марийка замълча и стисна зъби... Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519504.html", "text": "В час по български език и литература: - Я кажи Иванчо, каква е разликата между минало свършено и несвършено време! - Минало свършено е това, което направихме с Марийка вчера, а несвършено е това, което щяхме да направим, ако не ни беше спипал баща й. Сподели:", "date": "2019.12.16", "title": "ВИЦОВЕ"}
{"url": "https://pik.bg/%D1%82%D0%BE%D0%BF%D0%BB%D0%BE-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%BF%D1%80%D0%BE%D0%B1%D0%B8%D0%B2%D0%B0-%D0%BC%D1%8A%D0%B3%D0%BB%D0%B8%D1%82%D0%B5-%D0%B8-%D0%B2%D0%B4%D0%B8%D0%B3%D0%B0-%D0%B3%D1%80%D0%B0%D0%B4%D1%83%D1%81%D0%B8%D1%82%D0%B5-%D0%B4%D0%BE-15-news891745.html", "text": "Максималните температури днес ще бъдат между 10 и 15 градуса, на места видимостта ще бъде намалена. Това съобщи дежурният синоптик Красимир Стоев от Националния институт по метеорология и хидрология, цитиран от \"Фокус\". През настоящето денонощие преносът на въздушни маси над страната ще е от югозапад и температурите ще се повишават. Над равнинната част от страната ще се образува ниска слоеста облачност или мъгла и видимостта ще е намалена. Временно подобрение на видимостта ще настъпва в следобедните часове. Над планинските райони ще бъде предимно ясно, а през деня – предимно слънчево. Максималните температури ще бъдат между 10° и 15°, по-ниски ще остават дневните температури в местата с трайна мъгла. Минималните температури ще бъдат между 0° и 5°. Атмосферното налягане е по-високо от средното за декември и още ще се повиши. Над Черноморието преди обяд на места ще има мъгла или ниска слоеста облачност. След обяд ще настъпва разкъсване на облачността и подобрение на видимостта. Почти тихо. Максимални температури на въздуха: 13°-15°. Температурата на морската вода е 13°-15°. Вълнението на морето ще бъде 2-3 бала. Над планините ще бъде предимно слънчево. Ще духа до умерен югозападен вятър. Максималната температура на височина 1200 метра около 11°, на 2000 метра – около 6°. И през следващите дни над страната от югозапад ще продължат да се пренасят топли въздушни маси. По поречието на Дунав, в котловините и на места в Горнотракийската низина сутрин ще бъде с мъгли, ниска облачност и намалена видимост, които от ден в ден ще се задържат все по-дълго и ще обхващат повече райони; дневните температури там ще остават по-ниски, до 4°-8°. В останалата част от страната ще бъде предимно слънчево, затоплянето ще продължи. Значително по-високи от обичайните ще бъдат температурите в Предбалкана, където дневните ще достигат 15°-18°. В четвъртък от запад температурите слабо ще се понижат. В низините ще остане мъгливо и с по-ниски температури. Сподели:", "date": "2019.12.16", "title": "ТОПЛО: Слънцето пробива мъглите и вдига градусите до 15"}
{"url": "https://pik.bg/%D1%87%D0%B5%D1%82%D0%B2%D1%8A%D1%80%D1%82%D0%B8-%D1%81%D0%BC%D0%B5-%D0%B2-%D0%B5%D1%81-%D0%BF%D0%BE-%D1%85%D0%B0%D1%80%D1%87%D0%BE%D0%B2%D0%B5-%D0%B7%D0%B0-%D1%85%D1%80%D0%B0%D0%BD%D0%B0-%D0%B8-%D0%BD%D0%B0%D0%BF%D0%B8%D1%82%D0%BA%D0%B8-news891701.html", "text": "България е четвърта в Европейския съюз по разходи на домакинство за храна и безалкохолни напитки. Това е равносметката на Евростат за 2018 г. Домакинството у нас отделя над 19% от парите си за храна и безалкохолни напитки. Изпреварват ни само Естония, Литва и Румъния. Най-малко харчат във Великобритания и Ирландия. През 2018 г. домакинствата в Евросъюза са похарчили 1 милиард и 47 милиона евро за храна и безалкохолни напитки – или 6,6% от БВП на ЕС. Сумата е третата най-голяма след разходите за жилището, вода, електричество, газ и транспорт. Похарчените пари на лице от семейството са средно 1700 лева на година. Ето какво сочи националната статистика: - Ядем по-малко хляб и тестени изделия - Консумираме повече зеленчуци, месо и кисело мляко - Пушим повече цигари - Пием повече алкохол Увеличили сме обаче консумацията на сладки изделия, казва д-р Росица Попова от Българско дружество по хранене и диететика, цитирана от Би Ти Ви. Според нея не се подобрява хранителният профил на домакинството, защото сме забързани в съвременното ежедневие и консумираме храни, които са по-лесни за приготвяне. Именно те обаче крият по-голям риск за безопасността – може да имат бактерии, не могат да се обработят термично. Липсата на време е сред основните причини за липсата на домашно приготвена храна. Д-р Росица Попова съветва потребителите да не забравят белтъка в храната. Плодовете и зеленчуците да са поне 4 пъти на ден. Експерти казват, че по-малкото време за приготвяне на храната носи риск. Днес похарчените пари са с 40% повече от тези преди 10 години, показва статистиката. Сподели:", "date": "2019.12.16", "title": "Четвърти сме в ЕС по харчове за храна и напитки"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D0%BE%D0%BF%D0%B0%D1%81%D0%BD%D0%B8-%D0%BA%D0%BE%D0%BB%D0%B5%D0%B4%D0%BD%D0%B8-%D0%BB%D0%B0%D0%BC%D0%BF%D0%B8%D1%87%D0%BA%D0%B8-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-news891712.html", "text": "88 от 232 проверени светлинни гирлянда не отговарят на изискванията. Акцията на Агенцията по метрология и технически надзор продължавала с проверките, а целта ѝ била да гарантира безопасност при пазаруването на украса и на подаръци за коледните и новогодишни празници. Проверени са около 600 артикула за първите десет дни на кампанията, в над 300 обекта. Основното, за което потребителят трябва да следи, е \"CE\" маркировката., предава \"Монитор\". Данните представи Мирослав Йотов от Държавната агенция по метрологичен и технически надзор (ДАМТН) пред Нова телевизия. По думите му за осма поредна година ДАМТН провежда кампания за безопасна Коледа. Йотов изтъкна, че когато \"CE\" маркировката липсва, значи продуктите не отговарят на европейските норми за безопаност. Второто задължително наличие е на инструкция за безопасност на български език. Също така е важно да бъде посочен производителят и вносителят на избрания от нас продукт, съветват от ДАМТН. Сподели:", "date": "2019.12.16", "title": "Откриха десетки опасни коледни лампички на пазара"}
{"url": "https://pik.bg/%D0%BC%D0%B8%D1%81%D1%82%D0%B8%D1%87%D0%B5%D0%BD-%D0%B4%D0%B5%D0%BD-%D1%82%D0%BE%D0%B7%D0%B8-%D0%BF%D1%80%D0%BE%D1%80%D0%BE%D0%BA-%D0%BF%D0%BE%D0%B7%D0%BD%D0%B0%D0%BB-%D1%81%D0%BB%D1%83%D1%87%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B5%D1%89%D0%BE-%D0%B2%D0%B5%D0%BB%D0%B8%D0%BA%D0%BE-news891764.html", "text": "Тогава завърналите се от Вавилон в Йерусалим юдеи започнали да възстановяват Йерусалимския храм. Но поради силната съпротива на самаряните и на персийските управители те изоставили наченатото дело в продължение на 14 години. От това изпаднали в униние и започнали да мислят, че още не е дошло времето за възтановяване на храма Господен. Тогава Господ, проявявайки милост към тях, чрез устата на пророк Агей ги ободрил и обещал, че вторият храм ще бъде по-славен от първия, понеже в него ще се яви Царят на мира, Спасителят на всички народи. - Св. пророк Агей е един от Дванадесетте тъй наречени малки пророци. Родил се във Вавилон по времето на плена и пророчествувал след връщане от плена (около 520 г. пр. Хр.). Сподели:", "date": "2019.12.16", "title": "МИСТИЧЕН ДЕН: Този пророк познал случването на нещо велико"}
{"url": "https://pik.bg/%D0%BB%D0%B8%D1%87%D0%BD%D0%B8%D1%82%D0%B5-%D0%BB%D0%B5%D0%BA%D0%B0%D1%80%D0%B8-%D1%81%D0%B0-%D0%BD%D0%B0%D0%BC%D0%B0%D0%BB%D0%B5%D0%BB%D0%B8-%D1%81-40-%D0%B7%D0%B0-20-%D0%B3%D0%BE%D0%B4%D0%B8%D0%BD%D0%B8-news891704.html", "text": "С над 40% е намалял броят на личните лекари в България за последните 20 години. По данни на Националното сдружение на общопрактикуващите лекари те са малко над 4000, съобщи БНТ. На 13 декември Съборът на Българския лекарски съюз (БЛС) даде мандат за подписване на Националния рамков договор за 2020-2022 г. С 209 гласа \"за\", 22 \"против\" и 8 \"въздържал се\" делегатите на 71-ия извънреден събор на БЛС прие да бъде подписан Националния рамков договор. В цяла България липсват лекари. Най-голям е недостигът в Разград, Кърджали, Ловеч, Търговище и София. Сподели:", "date": "2019.12.16", "title": "Личните лекари са намалели с 40% за 20 години"}
{"url": "https://pik.bg/-news519071.html", "text": "Един съпруг не спирал да повтаря на жена си колко е напълняла, как задникът ѝ приличал на пералня. Една вечер поискал да прави секс с нея, а тя отвърнала глава и казала: \"За един парцал няма да пускам цяла пералня\".... Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519100.html", "text": "Попитали Радио Ереван: \"Вярно ли е, че България е изнесла за Япония 500 компютъра?\". Радиото отговорило: \"Има нещо вярно, само че не са били 500, а 500 хиляди, и не са били компютри, а компоти, и не са били за Япония, а за Германия, и не са били изнесени, а са били върнати.\" Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519106.html", "text": "Група българи на морето. Една от жените влиза да се къпе, а мъжът й вика след нея: - Жена, внимавай да се не удавиш! - Защо бе, да не би да плачеш за мен - вика жената. - Не, ма! Малко ракия съм взел от вкъщи, няма да стигне да почерпя, както ми се иска. Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519103.html", "text": "- Скъпа, обърна ли внимание на жената, която срещнахме? - На коя жена? На онази с боядисаната коса, гримираната и начервената, с демодираната пола и грозната блуза, с износените обувки ли? Че защо да ѝ обръщам внимание? Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519099.html", "text": "Попитали веднъж сицилиански столетници: - Как оцеляхте до такава дълбока старост - сред толкова много трупове? - Ами седяхме, наблюдавахме... и не задавахме въпроси. Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519074.html", "text": "Група българи на морето. Една от жените влиза да се къпе, а мъжът й вика след нея: - Жена, внимавай да се не удавиш! - Защо бе, да не би да плачеш за мен - вика жената. - Не, ма! Малко ракия съм взел от вкъщи, няма да стигне да почерпя, както ми се иска. Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BF%D1%83%D1%81%D0%BA%D0%B0-%D0%BE%D1%87%D0%B8%D0%BB%D0%B0-%D0%B7%D0%B0-%D0%BF%D0%BE-%D0%B4%D0%BE%D0%B1%D1%8A%D1%80-%D1%81%D1%8A%D0%BD-news891734.html", "text": "Ирландска компания се готви да пусне на пазара очила, които помагат за нормализирането на съня, предаде БТА. Очилата по нищо не се различават на външен вид от обикновените, обяснява създателят и изпълнителен директор на компания Sula Health Деймиън Килганън. Те обаче представляват преносимо устройство за светлинна терапия за подобряване на съня, оборудвано с филтри и миниатюрни лампи, излъчващи синя светлина. Специално мобилно приложение за смартфон предоставя възможност на потребителя да определя индивидуален терапевтичен режим. Сподели:", "date": "2019.12.16", "title": "Компания пуска очила за по-добър сън"}
{"url": "https://pik.bg/-news519110.html", "text": "В живота трябва да се опита от всичко. \"Всичко\" обикновено означава наркотици, екстремни спортове и извратен секс. Интересно е че доста по-рядко \"всичко\" означава ядрена физика, фитнес и шахмат. Сподели:", "date": "2019.12.16", "title": "ВИЦОВЕ"}
{"url": "https://pik.bg/%D1%81%D1%82%D1%8A%D1%80%D0%B4%D0%B6%D1%8A%D0%BD-%D1%88%D0%BE%D1%82%D0%BB%D0%B0%D0%BD%D0%B4%D0%B8%D1%8F-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%B2-%D1%81%D1%8A%D1%8E%D0%B7-%D1%81-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BD%D0%B0%D1%81%D0%B8%D0%BB%D0%B0-news891671.html", "text": "Шотландия \"не може да бъде вкарана\" в съюза си с Великобритания насила срещу волята си от правителството на Обединеното кралство\", заяви шотландският премиер Никола Стърджън, цитирана от Би Би Си. Шотландският премиер смята, че изходът от изборите във Великобритания й дават право и мандат да проведе нов референдум за независимост. Въпреки това министрите на Обединеното кралство са против подобна стъпка, защото вотът на гражданите на референдума за независимост, който се проведе през 2014 г., трябва да бъде \"спазен\". Според Стърджън ако Обединеното кралство държи да остане обединено, \"това може да стане само със съгласие, но не и насила\". Шотландското правителство вече поиска споразумение за референдум с министрите на Обединеното кралство, подобно на това, което е в основата на вота през 2014 г., за да се гарантира, че резултатът е легален и легитимен - но са изправени срещу опозиция от правителството на Обединеното кралство. Сподели:", "date": "2019.12.16", "title": "Стърджън: Шотландия не може да бъде в съюз с Великобритания насила"}
{"url": "https://pik.bg/%D1%80%D1%83%D1%85%D0%B2%D0%B0-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%87%D0%B5%D1%81%D0%BA%D0%BE-%D0%B4%D0%B5%D0%BB%D0%BE-news891694.html", "text": "Злополучната и никога неизползвана огромна сграда, предназначена за издателски комплекс ИПК \"Родина\", на \"Цариградско шосе\" в столицата започна да се саморазрушава и става опасна. Историята на недостроената сграда започва преди повече от 40 години. През 1976 г. държавата решава да построи печатница, която да е най-модерната на Балканите. Предвидено е към нея да има и редакционен корпус, който да приюти всички столични журналисти начело с редакцията на официоза на комунистическата партия \"Работническо дело\". Мащабният проект включва два корпуса - един на девет и един на петнадесет етажа и топла връзка между тях, триетажна сграда и две нива с подземни гаражи. Строителството започва през 1982 година, а пет години по-късно печатницата е завършена. В края на 1989 г. настъпват промените, България изпада в невъзможност да погасява заемите си и строителството на обекта е замразено. Така двете кули остават на груб строеж, пише \"Булфото\". Сподели:", "date": "2019.12.16", "title": "Рухва сградата на \"Работническо дело\""}
{"url": "https://pik.bg/-news519108.html", "text": "В лудницата пациентите се хванали през кръста, обикалят нагоре-надолу и викат: - Пуф-паф, пуф-паф… Идва главният лекар и пита началника на отделението не му ли пречи този шум. - Шумът не, само дето пушекът е много. Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519488.html", "text": "В офиса. - Знаеш ли, че Иванчо всъщност е п*дераст? - Защо? Има да ти връща пари ли? - Не, бе. В добрия смисъл го казвам. Сподели:", "date": "2019.12.16", "title": "ВИЦОВЕ"}
{"url": "https://pik.bg/%D1%81%D0%B2%D1%80%D1%8A%D1%85-%D0%B5%D0%BD%D0%B5%D1%80%D0%B3%D0%B8%D0%B8-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA-%D0%BD%D0%B0-%D0%B2%D0%B0%D0%BD%D0%B3%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0%D0%BD%D0%B8%D0%B5%D1%82%D0%BE-%D1%81%D0%B8%D1%80%D0%B8%D1%8F-%D1%82%D1%80%D0%B5%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-%D0%BE%D1%81-news891544.html", "text": "Прeдcкaзaниятa нa бългaрcкaта прoрoчицa Вaнгa прoдължaвaт дa ce cбъдвaт c тoчнocт 23 гoдини cлeд cмърттa ѝ. Яcнoвидкaтa e прeдрeклa мнoжecтвo вaжни cвeтoвни cъбития, cрeд кoитo вoeнния кoнфликт в Cирия. И мaкaр тoвa нeйнo прeдcкaзaниe дa звучи дocтaтъчнo cтрaшнo, тo e пocлeдвaнo oт другo, cпoрeд кoeтo, cлeд крaя нa кoнфликтa щe дoйдe и Трeтa cвeтoвнa вoйнa. Прoгрaмaтa \"Нoви руcки ceнзaции\" зa първи път рaзкривa кaквo e прeдcкaзaлa бaбa Вaнгa зa приближaвaщaтa 2020 г. \"Имa видeo кaдри oт 1968 гoдинa. Вaнгa кaзвa: \"Cирия, Cирия! Кaк щe бoмбaрдирaт тaзи Cирия!\" \"Тoгaвa никoй нe ѝ oбърнa внимaниe\", cпoдeля прeд руcкия тeлeвизиoнeн кaнaл НТВ плeмeнникът нa Вaнгa. Интeрвютo му идвa пo пoвoд нoв дoкумeнтaлeн филм зa Пeтричкaтa прoрoчицa. \"И тя кaзa: \"Нeкa имa мир, тe щe гo измиcлят. Caмo Ocмият щe пocтигнe cвeтoвния мир\", рaзкaзвa oщe Cтoян Cтoянoв. Нo кoй e тaзи миcтeриoзнa ocмицa, зa кoятo Вaнгa e гoвoрилa? Aкo прeбрoим вcички прeзидeнти нa Cирия, тoгaвa прeзидeнтът Бaшaр Acaд e вeчe 26-ти пoрeд. Тoвa нaвявa нa миcълтa, чe нaй-вeрoятнo тя e имaлa прeдвид лидeрa нa някoя другa държaвa. Cнaхaтa нa яcнoвидкaтa cъщo cпoдeля, чe Вaнгa e гoвoрилa зa някaквa ocмицa. \"Тя кaзa, чe кoгaтo Ocмият пoдпишe, щe нacтъпи мир зa хилядa гoдини. И ce нaдявaм тoвa дa ce cлучи cкoрo. Нo кoй e тoзи Ocми? Тoвa e въпрoc, чийтo oтгoвoр чaкaмe\", кaзвa Здрaвкa Янeвa, цитирана от fakti.bg. Вaнгa e прeдрeклa, чe вoйнa щe зaличи Eврoпa нaпълнo oт лицeтo нa зeмятa и държaвитe нa кoнтинeнтa щe прecтaнaт дa cъщecтвувaт. Другo прoрoчecтвo, кoeтo вeчe ce e cбъднaлo, e идвaнeтo нa влacт нa Зeлeнcки в Укрaйнa. \"Бaрутът щe пaднe, a зeлeният влaдeтeл щe дoйдe дa гo зaмecти\", кaзaлa прoрoчицaтa. Ocвeн тoвa тя прoгнoзирa, чe Китaй щe пoлучи cтaтут нa cвeтoвнa cилa и щe бъдe измиcлeн трaнcпoрт, кoйтo мoжe дa лeти нaд зeмятa. Вaнгa e кaзaлa cъщo, чe Руcия щe имa ceриoзни икoнoмичecки прoблeми, нo в крaйнa cмeткa влaдeтeл oт Руcия щe cпacи cвeтa. Cпoрeд яcнoвидкaтa пeтрoлът щe зaгуби знaчeниeтo cи и прoизвoдcтвoтo му щe cпрe c врeмeтo. Вeрoятнaтa причинaтa зa тoвa мoжe дa бъдe oткривaнeтo нa нoв вид гoривo, тaкa чe aгрecиятa в oтнoшeниятa мeжду cтрaнитe щe изчeзнe. Сподели:", "date": "2019.12.16", "title": "СВРЪХ ЕНЕРГИИ: Племенник на Ванга проговори за предсказанието \"Сирия\", Трета световна война, Осмия миротворец и новото гориво"}
{"url": "https://pik.bg/-news519114.html", "text": "- Докторе, помогнете, жена ми не може да заспи до 6 сутринта. - И какво прави през това време? - Чака ме да се прибера. Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%B3%D1%8A%D1%80%D1%86%D0%B8%D1%8F-%D0%BF%D0%BE%D0%B4%D1%81%D0%B8%D0%BB%D0%B2%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B0%D1%82%D0%B0-%D0%BE%D1%85%D1%80%D0%B0%D0%BD%D0%B0-%D0%BF%D0%BE-%D0%BC%D0%B0%D1%80%D0%B8%D1%86%D0%B0-news891706.html", "text": "Стремейки се да се справи с увеличения мигрантски поток над сухопътната граница с Турция, правителството засилва сигурността по река Еврос (Марица) в североизточна Гърция с разполагане на 400 допълнителни гранични охранители, пише електронното издание на гръцкия вестник Kathimerini. Съобщава се, че процесът на набирането им вече е започнал и според министъра на защитата на гражданите Михалис Хрисохоидис по време на неотдавнашното му посещение в близкия град Александруполис той е заявил, че те ще бъдат разположени през март. Втора зона, в която ще има чести полицейски проверки, вече е активирана по-далеч от реката по магистрала „Егнатия“, където ще има нощни патрули, които ще залавят и арестуват онези, които успеят да пресекат реката и да се насочат към Солун. Четири затворени центъра за настаняване на мигранти - три в Източна Македония и Тракия и един в района на Солун, ще служат за приемане на задържаните. В същото време правителството обмисля разширяване на оградата с бодлива тел при Орестиада по цялата дължина на река Еврос. Сподели:", "date": "2019.12.16", "title": "Гърция подсилва граничната охрана по Марица"}
{"url": "https://pik.bg/-news519505.html", "text": "Иванчо: - Тате, как разговарят змиите? Бащата към съпругата си и майка й: - Вие защо мълчите? Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%BC%D0%BE%D0%BD%D0%B0%D1%85%D0%B8%D0%BD%D0%B8-%D1%81%D0%B5-%D0%B7%D0%B0%D1%81%D0%B5%D0%BB%D0%B8%D1%85%D0%B0-%D0%B2-%D1%80%D0%B0%D0%BA%D0%BE%D0%B2%D0%B8%D1%88%D0%BD%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-news891683.html", "text": "Раковишния манастир от месец е женски. В края на октомври с позволението на митрополит Даниил там са се заселили три монахини. Това заяьви протосингелът на Видинската митрополия архимандрит Антим, цитиран от „Конкурент”. Така един от най-старите манастири вече е вторият женски манастир в епархията, след Клисурския.  В манастира между Берковица и Вършец  през 2007 година пристигнаха 6 монахини от Македония, а в момента вече са 10. Отец Гервасии, който беше игумен на Раковишния манастир е преместен в Добридолския. Раковишкият манастир е паметник на културата. Той е основан през 10  - 11 век. В края на 18 век е опожарен и по-късно възстановен. Там през 1848 г. е открито първото светско училище в Северозападна България. Ремонт на светата обител се прави с пари по Програмата за развитие на селските райони, съобщи отец Антим. 16 са проектите за възстановяване на черкви и манастири по програмата. Работи се в Клисурския, Лопушанския, Чипровския, Раковишния, Изворския манастир. Ремонтират се и 11 черкви в различни селища на епархията. Пред завършване е реставрацията на една от най-интересните черкви във видинското село Орешец. Ремонтът е започнал миналата година. Укрепени са основите на църквата, поправен е покривът, запълнена е пукнатина, разполовила стенописа на светицата Марина. Храмът се ремонтира по проект, финансиран от Министерството на културата. Черквата  е изградена през 1819 година и е изписан през 1866 година. Носи името на свети Георги Руян. В храма, единствено в Северозапада, на една от стените е изобразена светицата Марина, която наказва дявола. През 1973 година храмът  е обявен за паметник на културата. Макар че селото е пусто към храма има интерес. Отбиват се туристи на път за Белоградчик и към пещерата „Венеца”. „Това е една от най-интересните черкви. Доволни сме, че успяхме да извървим цялата процедура и министерството на културата финансира ремонта и реставрацията на стенописите.”, подчерта архимандрит Антим. Сподели:", "date": "2019.12.16", "title": "Монахини се заселиха в Раковишния манастир"}
{"url": "https://pik.bg/%D0%BE%D1%82-%D0%B0%D1%80%D1%85%D0%B8%D0%B2%D0%B8%D1%82%D0%B5-5-%D0%BA%D1%83%D1%80%D1%88%D1%83%D0%BC%D0%B0-%D0%B7%D0%B0%D1%81%D1%82%D0%B8%D0%B3%D0%BD%D0%B0%D1%85%D0%B0-%D0%BA%D1%8A%D1%80%D0%BE-%D0%B4%D0%B5%D0%B1%D0%B5%D0%BB%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B4%D1%8A%D0%BB%D0%B3%D0%BE%D0%B2%D0%B5-news891709.html", "text": "Пет куршума пронизват бившия волейболист на \"Славия\" и националния отбор Красимир Димитров-Къро Дебелия, а основните подозрения на криминалистите са за неуредени сметки. Покушението срещу 42-годишния мъж става на 21 ноември 2006 г. пред ресторант \"Вини\" на столичния бул.\"Цар Борис Трети\". Жертвата е издебната около 20 часа, докато разговаря по телефона пред заведението, припомня столичен всекидневник. Минути по-рано Къро паркира джипа си \"Шевролет\" и слиза, за да вечеря със свой познат. Докато бъбри по телефона, е покосен от куршуми. Убиецът стреля с пистолет със заглушител и клиентите на ресторанта не разбират нищо. При първоначалния оглед криминалисти преброяват пет огнестрелни рани по трупа. Заключението им е, че е стреляно с пистолет. Полицията се заема да проследи обаждането и кой е мистериозният събеседник, заради когото мишената остава навън. Свидетели на убийството няма. За разследващите покушението не е типичното убийство, свързано с организирани престъпни групи. \"Убитият не е част от нито една активна престъпна група\", категоричен е тогавашният главен прокурор Борис Велчев. Официално Димитров върти три фирми с предмет на дейност търговия. Приближените му го описват като щедър и непретенциозен човек. Въпреки че е богат, не ходи с охрана. Според различни публикации Къро е свързан с ВИС-2 и Иван Тодоров-Доктора, но ченгета отричат. По неофициална информация приживе бившият спортист е близък до убития шеф на \"ВАИ холдинг\" и последен бос на ВИС Георги Илиев. Преди убийството застреляният държи столичния хотел \"Славия\". Занимава се с хазарт и имал дялове в две казина в Слънчев бряг, а по-рано е и концесионер на плажна ивица. Стопанисва дискотека \"Шампиони\" в Студентски град. Полицията не изключва версията Къро да е бил убит заради дълг към чужди бизнес партньори. Според непотвърдена информация той заборчнява с близо 1 милион евро на двама гърци. Парите взема като инвестици за хазартния бизнес. Според запознати година преди да бъде очистен, бившият волейболист прехвърля дяловете си в две казина в курорта \"Слънчев бряг\" на неустановени хора, за да изчисти част от дълговете си. Смята се, че е задлъжнял с големи суми и на хора от криминалния контингент в България, които организират залагания на черно. Приближени на Красимир споделят, че той е залагал освен в България, и в чужди букмейкърски къщи. Версията за покушение заради дългове те по-скоро отричат. Смятат, че Къро щял да бъде отвлечен или пребит, за да върне парите, но не и ликвидиран. Запознати с тъмното минало на Къро Дебелия допускат, че е поръчан, за да бъде отстранен като конкурент от нелегалния бизнес с цигари. В средата на '90-те години той е сочен като истинският играч в в транзита и нелегалния внос на цигари. Източници от подземния свят твърдят, че в тази ниша го вкарва софийският измамник Кузман Гуслеков-Кузо Акулата. Известният мошеник е застрелян 5 г. по-късно заради откраднати 600 кила кокаин от хора на Поли Пантев. На мнозина историята не звучи правдоподобно, защото по това време Акулата се подвизава в САЩ и разработва в Лос Анджелис наркоканали с арменска групировка. Затова свидетелите на израстването на Къро Дебелия, твърдят, че той е посветен в контрабандата от Павката Митничаря. Мъжът не е митничар, но има роднина в митницата, който му създава възможности за нелегален транзит и внос на цигари. За да влезе в схемата, Павката взима около 200 хиляди долара назаем от кредитори като Иван Кудев, Поли Пантев. В един момент Къро Дебелия и Павката Митничаря стават съдружници и заедно контролират цигарения канал, разкриват запознати. Скоро след това бившият волейболист успява да изолира ортака си и съвсем го изхвърля от бизнеса. По-късно Иван Тодоров-Доктора постъпва по същия начин със самия Къро и успява да навлезе на много по-високо международно ниво в тези канали, разкрива човек, запознат с аферите. Той твърди, че в последните десетина години най-мощните хора в цигарения бизнес са Доктора, Къро Дебелия и Брендо. Последните двама са изтикани извън играта от Иван Тодоров. Брендо навлиза в трафика на по-рискови стоки, а Къро Дебелия успява да си запази позициите си само във вътрешната дистрибуция на нелегалните папироси. Представители на ъндърграунда още помнят как през лятото на 1994 г. бойна бригада на Поли Пантев получава задача да отвлече бившия спортист, замесен в бизнеса с контрабанда на цигари. След наблюдение на набелязаната жертва нападението е планирано да стане пред дома на Къро в столичния кв. Симеоново, когато той се прибира вкъщи. Мъжът е без охрана, но похитителите са многобройни, тежковъоръжени. Акцията се планира до най-дребни детайли. Планират се бързи и брутални действия. Жертвата трябва да бъде закарана с качулка на главата в промишлена сграда в София, където да бъде затворена в неработеща хладилна камера. Планира се похитеният волейболист да бъде държан 4 денонощия, докато се смачка физически и психически и склони да преотстъпи тютюневия бизнес. Заради нелепо стечение на обстоятелствата отвличането се проваля. Отнася го съпругата на Къро, която е нападната дни по-късно пред дома си, докато се прибира. Група мъже я пребиват жестоко и й чупят няколко ребра. След това се качват на джипа й и изчезват. На другия ден Поли Пантев е бесен, защото разбира, че биячите са пратени от друг силов лидер, който по-късно става един от основателите на СИК. След убийството от МВР уточняват официално, че Къро Дебелия е засичан в разработки през 1998 г. за контрабанда, но не като основен играч. През 2003 г. бившият волейболист е проверяван за измама. След като подозренията не се подплатяват с доказателства, досието му остава чисто. Сподели:", "date": "2019.12.16", "title": "ОТ АРХИВИТЕ: 5 куршума застигнаха Къро Дебелия заради дългове"}
{"url": "https://pik.bg/-news519072.html", "text": "Съпругата: - Колко пари ми трябват само - за маникюр, за педикюр, епилиране, козметика... Съпругът: - А на мен ми провървя - родих си се красив. Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%BE%D1%82-%D0%BA%D1%80%D0%B5%D0%BC%D1%8A%D0%BB-%D1%83%D0%BA%D1%80%D0%B0%D0%B9%D0%BD%D0%B0-%D0%BD%D0%B5-%D0%B5-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D0%BB%D0%B0-%D1%80%D0%B0%D0%B7%D0%BF%D0%BE%D0%BB%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B8%D1%81%D0%B8%D1%8F-%D0%BD%D0%B0-%D0%BE%D0%BE%D0%BD-%D0%B2-%D0%B4%D0%BE%D0%BD%D0%B1%D0%B0%D1%81-news891627.html", "text": "Киев официално не е предложил до момента нови инициативи относно разполагането на мисия на ООН в Донбас. Това заяви Димитрий Песков, говорител на руския президент Владимир Путин, цитиран от ТАСС и „Фокус”. Така той коментира думите на украинския външен министър Вадим Пристайко, че Киев може да се върне към идеята за въвеждане на контингент на ООН в области, които са извън контрола на Украйна в Донбас. „Засега формално не е имало никакви нови инициативи“, заяви Песков в отговор на въпроса как Москва би реагирала на такова предложение. По-рано Пристайко заяви, че Киев може да обмисли отново идеята за въвеждане на мироопазващ контингент на ООН в районите на Източна Украйна, които се намират извън контрола на правителството. Тогава той заяви, че страната му ще се застъпи за такава инициатива, ако стигне до извода, че Минските споразумения не носят резултати. Министърът заяви още, че ще даде такава препоръка на президента на Украйна Владимир Зеленски, ако това е нужно. През септември 2017 г. руският президент Владимир Путин подкрепи идеята за разполагане на мироопазваща мисия на ООН в Донбас, за да се гарантира безопасността на наблюдателите на Организацията за сигурност и сътрудничество в Европа (ОССЕ). Тогава Киев не се съгласи с това предложение, като заяви, че е необходимо да се разположи такава мисия в целия регион, включително по част от границата на Украйна с Руската федерация, не за да защитава наблюдателите на ОССЕ, а за да разоръжи силите на самопровъзгласилите се Луганска и Донецка народни републики (ЛНР и ДНР). Сподели:", "date": "2019.12.16", "title": "От Кремъл: Украйна не е предлагала разполгането на мисия на ООН в Донбас"}
{"url": "https://pik.bg/%D1%82%D1%83%D1%81%D0%BA-%D0%B1%D1%83%D0%BD%D0%B8-%D0%BF%D0%BE%D0%BB%D1%8F%D1%86%D0%B8%D1%82%D0%B5-%D1%81%D1%80%D0%B5%D1%89%D1%83-%D1%81%D1%8A%D0%B4%D0%B5%D0%B1%D0%BD%D0%B8%D1%82%D0%B5-%D1%80%D0%B5%D1%84%D0%BE%D1%80%D0%BC%D0%B8-news891714.html", "text": "Бившият председател на Европейския съвет и бивш полски премиер Доналд Туск призова народа на Полша да протестира срещу спорните съдебни реформи на управляващата партия \"Право и справедливост\" (ПиС), предаде ДПА. \"Никой в Европа няма да се бори повече за независимостта на съдебната система от самите поляци\", изтъкна Туск през радио Зет (Zet). Поляците имат граждански дълг да защитят правосъдната система от разрушение, допълни той. Консервативната националистическа партия ПиС от години прокарва спорни промени в правосъдната система на Полша, отбелязва ДПА. Европейската комисия откри няколко процедури за нарушения заради реформите и заведе дела в Съда на ЕС. В началото на декември полският Върховен съд реши, че новата дисциплинарна камара, създадена от ПиС, няма правомощията на съд. Председателят на Върховния съд призова съдиите в дисциплинарната камара да се въздържат да взимат решения. В четвъртък ПиС внесе законопроект, съгласно който съдии могат да бъдат наказвани дисциплинарно, ако оспорват съдебни назначения. Текстът предвижда забрана за съдиите да се занимават с политически дейности, защото в противен случай могат да бъдат понижени или уволнени. Вчера и бившият президент на Полша Лех Валенса призова за масови протести, ако управляващата партия ПиС продължи със спорната си правосъдна реформа. \"Унищожаването на независимата съдебна власт не може да бъде позволено по никакъв начин. Стига толкова отстъпки\", каза в Туитър нобеловият лауреат и бивш лидер на движението \"Солидарност\". Сподели:", "date": "2019.12.16", "title": "Туск буни поляците срещу съдебните реформи"}
{"url": "https://pik.bg/-news519493.html", "text": "Иванчо и Марийка пристигат в известен наш курорт. Спират се пред един павилион за вестници и Иванчо пита: - Госпожо, къде можем да обядваме за 10-15 лева? - В 1979 година, господине. Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519510.html", "text": "Успелият сперматозоид Иванчо е вече мъж на 30, но все още продължава подло да изпреварва отдясно и да сече пътя на останалите участници в движението... Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%B8%D1%81%D0%BA%D1%80%D0%B5%D0%BD%D0%BE-%D0%B8-%D0%BB%D0%B8%D1%87%D0%BD%D0%BE-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D0%B7%D0%BB%D0%B0%D1%82%D0%BD%D0%B0%D1%82%D0%B0-%D1%80%D0%B5%D0%BD%D0%B8-%D0%BA%D0%B0%D0%BC%D0%B1%D0%B5%D1%80%D0%BE%D0%B2%D0%B0-news891486.html", "text": "Илиана Раева написа изключително силни думи за едно от златните ни момичета - Ренета Камберова, която вече повече от две години управлява успешно спортната дейност на родния си град Пазарджик. Президентът на родната федерация по художествена гимнастика описва колко впечатлена е от Рени, а освен това връща лентата назад, разкривайки прелюбопитни истории. По времето, когато Раева е била треньор на националния отбор ансамбъл и срещнала Камберова на улицата, я видяла страшно напълняла. \"Погледнах я и й казах: Ако отслабнеш 15 кг, ще те взема в националния!\"... Камберова \"се взела в ръце\", изпълнила искането на \"госпожата\" и след това знаем какво последва - Рени е абсолютна световна шампионка с ансамбъла по художествена гимнастика (Измир 2014), олимпийска медалистка от Рио де Жанейро 2016, eвропейска шампионка и носителка на още безброй медали. Публикуваме написаното от Раева за Камберова във \"Фейсбук\": Специални минутки за Ренета Камберова. Олимпиадата в Рио завърши преди два дни. Толкова сме щастливи. Няма как да обясня, колко сме щастливи от спечеления медал. Този медал е много специален. Не само защото е от Олимпиада. Седим на аерогарата и чакаме изтощени от щастие да ни извикат за качване в самолета. Прибираме се в България. И петте седят с мен - Хриси, Цвети, Рени, Мишето и Буба. Гледам ги, радвам се на сияйните им усмивки и не мога да си представя, че вече няма да ги виждам в залата. Всяка ще поеме по пътя си... Спокойна, самоуверена, щастлива, силна и устремена, защото вече е УСПЯЛА и ОСЪЩЕСТВЕНА! Провокирам ги: Сега... какво ще правите, с какво ще се занимавате? Като се напочивате, все нещо ще трябва да правите! Хайде, казвайте! Нали знаете, че аз винаги ще съм насреща, ако имате нужда от помощ! Всяка ми казва, а аз им се радвам на увереността, с която ми говорят за бъдещето си. Идва ред на Рени: “Госпожо, аз искам да съм ръководител... началник... просто да казвам АЗ как ще се правят нещата... шеф!”. Сините й очи искрят като звезди от чувствата, които бушуват в душата й. Аз се ококорвам и невярваща и казвам: Рениии... точно ти?! Не мога да повярвам... Наистина не е за вярване! Тя: “Да, госпожо, точно аз!” И вирна красивата си глава. Момичетата с интерес я загледаха и очакваха да продължи. Тя ме гледаше, леко притеснена от респекта, който винаги е имала към мен, но право в очите, с лека усмивка и очакваща реакцията ми. Винаги съм се възхищавала на хора, които знаят как да се заявяват, да изискват и да поемат отговорност! Изпитах огромно удоволствие от това, което чух! Страхотно, Рени! Браво! А как точно си го представяш? Президент на клуб? Нещо подобно? “Оооо, госпожо, нещо по-голямо! Не знам, но знам, че ще е нещо по-голямо...!” Днес Рени ме покани да бъда част от комисията, която определи десетката най-добри спортисти на Пазарджик! Таня Богомилова, Георги Глушков, Данчо Йовчев, Петър Стойчев и аз! Никой досега не го е правил така! Беше номинирала 27 спортисти на Пазарджик. Раздаде ни презентация на всеки един. Беше написала ВСИЧКО!!! Всичките му постижения! Познаваше всеки един лично! Как тренира, какви са проблемите, с които се е справил, какъв характер има... семейство, поведение... Просто знаеше ВСИЧКО за всеки! Разказваше за всеки един с подробности. Показваше ни го на снимка в лаптопа си! Обичаше ВСЕКИ!!! Толкова й личеше, че ги обича... Внимаваше да не пропусне нещо, защото понякога се връщаше на спортист, който вече е презентирала. Помислила беше за всичко! За церемонията... И не само! Просто за всичко! Такава презентация за всеки един... Как да избереш само 10?! Седях и мълчах, и я гледах... всъщност, любувах й се, възхищавах й се, гордеех се с нея! Виждах я на аерогарата в Рио... Усетих се, че я гледам и се усмихвам... забравих да я слушам... Само се радвах с цялата си душа! Следя какви чудеса направи последните години за спорта в Пазарджик! Над 200 събития, май бяха повече... Не съм се съмнявала! Наистина не съм! Не е случайно, че за догодина Пазарджик бе избран за европейска столица на спорта! Няма как да е друго, щом Рени го е поискала! И знаете ли защо? Защото, когато станах треньор на националния отбор ансамбъл, я срещнах на улицата пред залата ни на “Герена”. Беше прекратила да се състезава. Беше ужасно напълняла. Ужасно... Погледнах я и и казах: Ако отслабнеш 15 кг, ще те взема в националния! Тя ме погледна с широко отворени очи и уста и каза: “ Наистина ли?” Аз и отговорих : Да! Имаш 10 дена! И се обърнах, и си тръгнах, без да я погледна повече. Знаех, колко е талантлива и изящна, знаех, че много искаше да е в ансамбъла. Но не вярвах, че ще успее и дори затова и казах невъзможния срок от 10 дни. Е... сбърках. Тя дойде и беше отслабнала 15 кг!!! Другото го знаете - абсолютен световен шампион, европейска шампионка, бронзова медалистка от Олимпиадата в Рио и кошници с още много медали! Любимка заедно с другите на цял един народ! Ренета Камберова просто ВИНАГИ Е ЗНАЕЛА КАКВО ТОЧНО ИСКА! Днес всички от комисията седяхме, слушахме я, гледахме я и всеки един искрено и се възхищаваше КАК ГО Е НАПРАВИЛА! БЕШЕ НАПРАВЕНО НА СВЕТОВНО НИВО!!! ТАКА, КАКТО БИ ТРЯБВАЛО ДА СЕ ПРАВИ ЕДНА ТОЛКОВА ОТГОВОРНА КЛАСАЦИЯ! В тази класация бяха презентирани не само всички резултати, но и всички възможни качества, достойнства и важни обстоятелства за спортистите! Дадохме класациите си, а тя ни благодари с неподправено уважение! Накрая останахме двете, защото и двете имахме нужда да си поговорим за нашите красиви, отминали , но вечни мигове. Най-красивото, което ни се случи, беше, че и на двете от очите ни потекоха сълзи... Сълзи от щастие... от онова съдбовно и предопределено щастие, за което заедно се справихме в този красив откъс от живота ни, в който Съдбата беше решила да ни събере, за да изкачваме тежкия си връх заедно. Благодаря ти, шампионката ми! Успя и тук! Просто си отличен... началник... ръководел... шеф! И знаеш ли... по най-добрия начин ТИ казваш КАК да се правят нещата! Обичам те! Бъди, Рени! Сподели:", "date": "2019.12.16", "title": "ИСКРЕНО И ЛИЧНО: Илиана Раева с разтърсващо разкритие за златната Рени Камберова"}
{"url": "https://pik.bg/-news519509.html", "text": "Северозапад, час по Биология, госпожата се опитва да подготви децата за урока по оплождането на яйцеклетката. - Някой знае ли, що е флирт? Иванчо вдига ръка. - Кажи, Иванчо! - Кака ми каза, че флирт е туй-онуй, без х*й! - Моля, без такива думи! - Някой знае ли, какво е любов? Иванчо напористо вдига ръка. - Кажи, Иванчо! - Мама ми каза, че любов е туй-онуй, с х*й! - Млъкни, мръснико! - Кой знае ли, какво е брак? Иванчо пак вдига ръка. - Кажи Иванчо! - Тати ми каза, че при брака няма туй-онуй, само х*й! Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%BE%D0%B1%D0%B5%D0%B7%D0%BB%D0%B5%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%B2-%D0%B0%D0%BC%D0%B0%D0%B7%D0%BE%D0%BD%D0%B8%D1%8F-%D1%81%D0%BA%D0%BE%D1%87%D0%B8-%D1%81%D1%8A%D1%81-104-%D0%BF%D1%80%D0%BE%D1%86%D0%B5%D0%BD%D1%82%D0%B0-news891542.html", "text": "Обезлесяването в Амазония на територията на Бразилия през ноември се е повишило със 104 процента в сравнение със същия месец през 2018 г. Това показват официални данни, публикувани днес, съобщава \"Франс прес\". Обезлесената територия от 563 кв. километра през ноември е също така най-голямата за всеки ноември от 2015 г. насам, показват данните на Бразилския национален институт за космически изследвания (INPE), който предоставя официални данни за обезлесяването. Болсонару предприе кампания срещу защитата на Амазония Това се смята за значително увеличение, особено през дъждовния сезон, когато обезлесяването обикновено се забавя. За първите 11 месеца на годината, които съвпадат с първите месеци от президентския мандат на Жаир Болсонару, крайнодесен лидер, който разхлаби ограниченията за експлоатацията на огромните богатства на Амазония, обезлесяването възлиза на близо 9000 квадратни километра. Това е почти два пъти повече от отчетените 4878 кв. км за първите 11 месеца на 2018 г. Данните са били събрани от сателитната система DETER, която следи обезлесяването в реално време. Друга сателитна система, използвана от INPE, известна като PRODES, считана за по-надеждна, но по-бавна при събирането на данни, е отчела в края на ноември, че през 12-те месеца, започващи от август 2018 г., обезлесяването на бразилската част на Амазония е преминало прага от 10 000 кв. километра за първи път от 2008 г. Това представлява 43 процента увеличение спрямо предходния 12-месечен период. Като цяло PRODES е показала, че най-голямата тропическа гора в света е загубила 10 100 квадратни километра за този 12-месечен период в сравнение със 7033 квадратни километра през предходните 12 месеца. Сподели:", "date": "2019.12.16", "title": "Обезлесяването в Амазония скочи със 104 процента"}
{"url": "https://pik.bg/-news519492.html", "text": "Иванчо: - Марийке, парлеву франсе? - Уи, Иванчо, парле франсе! - Айде тогава клякаи и ми разкопчавай ципа да си поговорим малко на френски... Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D0%B1%D1%80%D0%B5%D0%BA%D0%B7%D0%B8%D1%82-%D1%89%D0%B5-%D0%B2%D0%B4%D1%8A%D1%85%D0%BD%D0%BE%D0%B2%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7-news891675.html", "text": "Излизането на Великобритания от ЕС ще бъде „стимул“ за другите страни - членки на съюза, заяви канцлерът на Германия Ангела Меркел. Новият силен конкурент на прага на Европа ще „окрили“ гражданите на ЕС и ще ги вдъхнови да станат по-бързи и „да вземат решения по-уверено“, предава думите й Welt. \"По-рано вече казвах, че (след Брекзит. - Поглед.инфо) в лицето на Великобритания, на прага ни ще се появи конкурент. Тя няма да бъде интегрирана във вътрешния пазар, ще реши доколко ще промени стандартите си. Великобритания трябва да вземе и ще вземе балансирано решение относно предимствата и недостатъците на стандартите на ЕС. Но на прага на страните-членки на съюза ще има конкурент, който ще се старае и който ще покаже на света какво представлява от само себе си. И може би в известен смисъл дори ще ни окрили, ще ни вдъхнови да станем по-бързи, да вземаме решения по-лесно. Виждам това по-скоро като стимул, щом като трябва да се примирим с идеята Великобритания да напусне Европейския съюз.\" Сподели:", "date": "2019.12.16", "title": "Меркел: Брекзит ще вдъхнови Европейския съюз"}
{"url": "https://pik.bg/-news519508.html", "text": "Иванчо: - Тате, какво е листопад? Бащата: - Сериал, в който препоръчват аспирини. Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519490.html", "text": "Нощ, купе на кушет-вагон. Марийка и Иванчо гаджета. Изведнъж на Марийка много й се приискало и пошепнала на Иванчо: - \"Аз ще се направя на припаднала, а ти ще кажеш, че си лекар и ще помолиш останалите да излязат от купето, за да ми окажеш помощ!\" Речено сторено. След \"лечението\" Иванчо отворил врата на купето и поканил пътниците да се върнат: - Тя вече е добре, направих й инжекция и спи! Едно дребно старче се обажда: - Господин докторе, не е зле да си вдигнете гащите, че може да си загубите инжекцията! Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%B4%D1%83%D0%BF%D0%BD%D0%B8%D1%86%D0%B0-%D0%B3%D0%BE-%D0%B7%D0%B0%D0%BA%D1%8A%D1%81%D0%B0-%D0%B7%D0%B0-%D0%B5%D0%BB%D1%82%D0%B5%D1%85%D0%BD%D0%B8%D1%86%D0%B8-news891748.html", "text": "Община Дупница обявява прием на документи за квалифицирани елтехници към отдел „Строителство“. Това съобщи Христо Апостолов, пресаташе на общината, цитиран от \"Фокус\". Желаещите могат да подават своите документи в деловодството на администрацията - автобиография, документ за завършено образование по специалността, документи за придобита квалификация и заявление по образец. Крайният срок е 17 часа на 30 декември. Сподели:", "date": "2019.12.16", "title": "Дупница го закъса за елтехници"}
{"url": "https://pik.bg/-news519118.html", "text": "- Ей, все не мога да си намеря жена, дето да се оженя за нея! - Защо? - Майка ми все не ги харесва. - А защо не намериш някоя, която да прилича на майка ти? - Намерих, ама нея пък баща ми не я хареса! Сподели:", "date": "2019.12.16", "title": "ВИЦОВЕ"}
{"url": "https://pik.bg/%D1%81%D0%BB%D0%B5%D0%B4-%D0%B7%D0%B0%D1%82%D0%B2%D0%BE%D1%80%D0%B0-%D0%B0%D0%BD%D0%B8%D1%82%D0%B0-%D0%BC%D0%B5%D0%B9%D0%B7%D0%B5%D1%80-%D1%86%D1%8A%D1%84%D0%BD%D0%B0-%D0%BD%D0%B0-%D0%BA%D0%B0%D1%80%D0%B8%D0%B1%D0%B8%D1%82%D0%B5---%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%BC%D0%B8%D1%81%D0%BA%D0%B0-%D0%B3%D0%BE-%D1%83%D0%B4%D0%B0%D1%80%D0%B8-%D0%BD%D0%B0-%D0%B6%D0%B8%D0%B2%D0%BE%D1%82-%D1%81%D0%BD%D0%B8%D0%BC%D0%BA%D0%B8-news891219.html", "text": "На таен карибски остров е прекарала последната си ваканция скандалната силиконка Анита Мейзер. Тя сама се похвали в социална мрежа с пътешествието до екзотичната дестинация. На кадрите няма следа от смачкания вид на Мейзер, който беше придобила, докато срещу нея течеше делото за смъртта на съпруга й Николай Димов. Младият мъж на 52-годишната силиконка издъхна, завързан със свински опашки в жилището им във Варна в средата на август 2016 г. Мейзер бе осъдена на 2 години за причиняване на смърт по непредпазливост и на още толкова за предложен подкуп на полицаите, дошли да правят оглед на трупа на съпруга й на местопрестъплението. В крайна сметка Мейзер излежа две години, напусна пандиза през лятото и отпраши за САЩ. Със стъпването на американска земя Анита се отдавала на релакс след прекараните две години зад решетките. Пътуването й до Карибите в първата седмица на декември тя направила благодарение на свой приятел, чието име спестява в коментари под снимките си. На тях Мейзер се припича по гащеризон с голи рамене и къси крачоли на чуден тропичен плаж, изтегната върху дебелия ствол на огромна палма, а близо до краката й се плискат топлите карибски вълни. \"Добре, че са приятелите ми по света и у нас. Благодаря ви! А на този остров съм на поредното, но най-специално гости. Бог да те благослови, братко!\", е написала Мейзер в един от малкото си коментари под публикуваните снимки. Нейните думи предизвикват вълна от постове на нейни приятели, които й пожелават здраве, щастие и й вдъхват увереност да продължи живота си както й харесва и да се радва на слънцето. След разпускащата ваканция на Карибите Мейзер отскочила и до Атланта, където преди дни се проведе конкурсът \"Мис Вселена 2019\". Силиконката се е тагнала от залата като присъстващ на живо зрител и е пуснала клипче с коронясването на победителката Зозибини Тунзи от Южна Африка. След изчезването си от България в края на лятото Мейзер се установила в столицата на хазарта Лас Вегас, пише ежедневник. Сподели:", "date": "2019.12.16", "title": "СЛЕД ЗАТВОРА: Анита Мейзер \"цъфна\" на Карибите - скандалната миска го удари на живот (СНИМКИ)"}
{"url": "https://pik.bg/-news519069.html", "text": "Двама луди решили да избягат от лудницата. Единият казва на другия: - Провери ако бодливата тел е висока, ще минем отдолу,ако е ниска - отгоре. След време той се връща и първият го пита: - Е, какво откри? - Мани, мани, никакъв шанс да избягаме, въобще няма тел! Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519151.html", "text": "Майка говори с дъщеря си: - Как се развиват нещата с приятеля ти? - Ами, имаме разни дребни спорове...Аз искам да съм с бяла рокля на сватбата, а той не иска да се женим. Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%BF%D0%BE%D0%B4%D0%B7%D0%B5%D0%BC%D0%B5%D0%BD-%D1%81%D0%B2%D1%8F%D1%82-%D0%BA%D0%B0%D0%BC%D0%B5%D0%BD-%D0%BA%D1%83%D0%BA%D0%B0%D1%82%D0%B0-%D1%83%D1%87%D0%B8%D0%BB-%D0%BF%D1%80%D0%B0%D0%B2%D0%BE-%D0%BE%D1%81%D1%8A%D0%B4%D0%B5%D0%BD%D0%B8%D1%8F%D1%82-%D0%B1%D0%B0%D0%BD%D0%B4%D0%B8%D1%82-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%B0%D0%B4%D0%B2%D0%BE%D0%BA%D0%B0%D1%82-news890131.html", "text": "Мотивите към наказанието били изготвени наскоро и именно от тях ставало ясно, че плевенският кримигерой се е записал да учи право и нищо чудно след някоя и друга година да застане от другата страна в съдебната зала. Богатото криминално минало на Куката няма да му позволи да наметне тогата на съдия или прокурор, тъй като има законови ограничения, които не позволяват на всеки завършил право да стане магистрат. Няма обаче никаква причина Куката да се регистрира и да работи като адвокат, след като вземе в ръцете си тапията за завършена специалност право, обясняват юристи, цитирани от столичен всекидневник. Балбузанов досега е излежал над две години от присъдата си. Остават му да прекара още почти толкова и след това спокойно ще може да се посвети на следването си. Още по време на разследването той няколко пъти настоявал да бъде освободен, за да не пропуска учебния материал, но съдът не уважил молбите му. Според запознати по време на едно от последните заседания по делото през лятото самият Балбузанов се представил като: \"42-годишен, безработен, студент, женен и не е осъждан\". \"Твърди, че желае да завърши висшето си образование и се е развил като човек\", било записано в документацията по делото. Обвинението пък твърдеше, че Балбузанов е ръководител на организирана престъпна група, която се занимава с рекет, изнудване и побои. Бандата е действала от януари 2015 до април 2017 г., а в нея участвали и две длъжностни лица. Това според разследването са обвинителят от Окръжната прокуратура в Плевен Димитър Захариев и Мирослав Минков, който се оказва служител на областното звено \"Охрана\" към правосъдното министерство. Съдът стигнал до извода, че Балбузанов не е бос на банда и въобще не е имало организирана престъпна група. По време на съдебното следствие било доказано само, че Куката е отмъкнал надуваем детски замък. В хода на делото свидетелите пък били обхванати от масова амнезия. Те не си спомняли да са изнудвани и притискани да бъдат охранявани от фирми, близки до Куката. Не били събрани и доказателства бандата да е имала \"амбиция да завземе бизнеса с производство на хляб в Плевенско\", както се твърдеше в началото на разследването. Тезата на защитата на Куката била, че свидетелските показания са манипулирани от полицаите, а освен това имало предубеденост и заинтересованост на определен кръг от лица по отношение на Балбузанов. Той самият допълнил, че за едно от престъпленията, в които бил обвинен, нямал възможност да го извърши, тъй като преди това бил прострелян и бил в инвалидна количка. Въпросният надуваем замък бил откраднат от парк \"Кайлъка\". Собственикът му - частна фирма, го разположила до езерото в парка по договор с общината за 5 години. Надуваемият замък, който в почивни дни бил с изпуснат въздух и сгънат, бил откраднат през една нощ заедно с поставените вътре в него солети и бонбони. Няколко дни преди да изчезне батутът, пред персонала се явил самият Камен Балбузанов. Представил се и казал, че и той иска да постави подобно съоръжение в \"Кайлъка\". В мотивите към присъдата било записано, че Балбузанов не е отправял закани и не е заплашвал служителите, но интересът му към батута бил очевиден. Оперативен източник посочил на ченгетата къде се намира откраднатият замък - в хале, ползвано от Ивайло Бировски, дясна ръка на Балбузанов. Така Куката попаднал в ареста, а след това и в затвора. Единайсет присъди за кражби, хулиганство и измами има в биографията си Камен Балбузанов, съобщиха от полицията след акцията по задържането на групата в Плевен. Две години по-късно спецсъдът стигнал до извода, че: \"липсват каквито и да било данни, че подсъдимите Камен Балбузанов, Димитър Захариев, Иван Стойчев, Ивайло Бировски, Илиян Михайлов, Валентин Георгиев и Мирослав Минков са дали съгласие за участие в организирана престъпна група. Напротив, от събраните в хода на съдебното следствие доказателства се установява, че не съществуват такива действия и изразена воля от страна на всеки един от тях\" Камен Балбузанов-Куката е станал студент по право, след като беше задържан при зрелищна акция на полицията през април 2017 г. За академичните занимания за Куката се разбрало покрай последното му дело, по което той е осъден на 4 г. затвор през лятото. Сподели:", "date": "2019.12.16", "title": "ПОДЗЕМЕН СВЯТ: Камен Куката учил право! Осъденият бандит може да стане адвокат"}
{"url": "https://pik.bg/%D0%BE%D1%81%D0%BD%D0%BE%D0%B2%D0%B5%D0%BD-%D0%B2%D1%8A%D0%BF%D1%80%D0%BE%D1%81-%D1%82%D1%80%D1%8F%D0%B1%D0%B2%D0%B0-%D0%BB%D0%B8-%D0%BC%D1%83-%D0%BF%D0%BE%D1%87%D0%B8%D0%B2%D0%BA%D0%B0-%D0%BD%D0%B0-%D0%BC%D1%8A%D0%B6%D0%B0-%D1%81%D0%BB%D0%B5%D0%B4-%D1%81%D0%B5%D0%BA%D1%81-news891808.html", "text": "Това, което правите след секс, е също толкова важно, колкото и същинската част, дори и да сте били страхотнa в леглото. Истината е, че поведението ви след края на голямата забава оставя също толкова важно впечатление, пише Флагман. Ето няколко идеи как може да затвърдите мнението, че сте секс богиня: Направете му комплимент Не са нужни кой знае какви демонстрации, просто усмивка и малко насърчаване. Можете да споменете някои специфични моменти за повдигане на самочувствието на мъжа. Облечете неговата риза Много мъже смятат, че няма нищо по-секси от полуоблечена жена, особено ако е в тяхна дреха. След като веднъж види как ризата му едва покрива задните ви части, гответе се съвсем скоро да я свали от вас отново. Предложете му питие Не е задължително да е алкохол, дори и чаша вода след секс маратона ще му покаже, че се чувствате добре и мислите за неговите нужди. Дайте му почивка Независимо дали е десет минути по-късно или на следващата сутрин, дайте му да разбере, че имате и други неща за вършене и го оставете да копнее за още. Сподели:", "date": "2019.12.16", "title": "ОСНОВЕН ВЪПРОС: Трябва ли му почивка на мъжа след секс"}
{"url": "https://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%B2-%D0%B8%D1%80%D0%B0%D0%BA-%D0%BE%D1%82%D0%BA%D1%80%D0%B8%D1%85%D0%B0-%D0%BC%D0%B0%D1%81%D0%BE%D0%B2-%D0%B3%D1%80%D0%BE%D0%B1-%D1%81-%D0%BD%D0%B0%D0%B4-640-%D1%82%D1%80%D1%83%D0%BF%D0%B0-news891718.html", "text": "Масов гроб с телата на 643 мирни жители е бил открит близо до иракския град Фалуджа в провинция Анбар, съобщи ТАСС, позовавайки се на телевизия Ал Арабия. Масовият гроб е от 2016 година, когато районът беше под контрола на бойците от терористичната организация Ислямска държава. Според властите погребаните са предимно от племето ал мухамад, което изчезнало цялото по онова време и до ден днешен не се знае нищо за съдбата на членовете му. Сред жертните има жени и деца. Екстремистите от Ислямска държава окупираха около една трета от територията на Ирак през лятото на 2014 година. През юни същата година те превзеха втория по големина град в страната, Мосул, и го обявиха столица на т.нар. халифат. През 2015 година с подкрепата на международната коалиция иракските правителствени сили започнаха мащабна кампания за освобождаване на превзетите от екстремистите райони. През декември 2017 година тогавашният иракски премиер Хайдер Абади обяви окончателното поражение на Ислямска държава. Сподели:", "date": "2019.12.16", "title": "ЗЛОВЕЩО: В Ирак откриха масов гроб с над 640 трупа"}
{"url": "https://pik.bg/%D1%85%D0%B2%D0%B0%D0%BD%D0%B0%D1%85%D0%B0-%D0%BC%D1%8A%D0%B6-%D0%B4%D0%B0-%D1%88%D0%BE%D1%84%D0%B8%D1%80%D0%B0-%D1%81-%D0%BA%D0%BD%D0%B8%D0%B6%D0%BA%D0%B0-%D0%BD%D0%B0-%D0%BF%D0%BE%D0%BA%D0%BE%D0%B9%D0%BD%D0%B8%D0%BA-news891740.html", "text": "Полицията в Нова Загора залови мъж да шофира с книжка на починал роднина. След като е разобличен, нарушителят се опитал да подкупи полицаите с 50 лева. При спецоперация полицейски патрул засича шофьор, който е спрял на пешеходна пътека на улица \"Васил Левски\". Той като видя, че спираме се опита да ни заобиколи и тръгна, наложи се аз да сляза с палката, колегата му пусна светлините и го спряхме, обясни инспектор Красимир Кирчев от РПУ в Нова Загора. Повикан за справка, мъжът пуска през прозореца на колата 50 лева в краката на униформения. По думите на инспектор Красимир Кръстев мъжът казал: \"Да се почерпите, ето ви пари.\" Тогава полицаите се обадили за извършване на оглед. Според данните, които мъжът дал, излязло, че книжката му е на починал преди две години роднина. Нарушителят е задържан за 24 часа. Сподели:", "date": "2019.12.16", "title": "Хванаха мъж да шофира с книжка на покойник"}
{"url": "https://pik.bg/-news519123.html", "text": "Полицай стои на пост през зимата. Пъхнал ръце в джобовете. Студът бил направо сибирски, мръзнел човека. Приближава се момченце и пита: - Чичко, колко е часът? - Ела през лятото, момченце, през лятото... Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519506.html", "text": "ПРОБЛЕМИ ЗА РАЗРЕШАВАНЕ Иванчо се прибира от училище с двойка по математика. Майка му: - „Значи така, имаш проблеми с математиката?“ Иванчо: - „Аз, не!... учебникът по математика е пълен с тях!“ Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519125.html", "text": "Мама кенгуру се чеше неистово по корема, изважда малкото кенгурче от джоба, удря му един шамар и му се кара: - Колко пъти съм ти казвала да не ядеш бисквити в леглото... Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519119.html", "text": "Щирлиц вървеше по улицата на нощния новогодишен Ханой. Изведнъж насреща му излиза дракон… “За щастие” – мисли си Щирлиц. “За вечеря” – мисли си драконът. Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519127.html", "text": "- Какво е наносекунда? - Интервалът от време между светването на зелената светлина на светофара и сигнала от клаксона на пернишкия голфаджия зад теб. Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519126.html", "text": "- Чухте ли? Игуменката на манастира получила инфаркт в тоалетната! - Не! Какво се е случило? - Ами намерила дъската на тоалетната чиния вдигната!! Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519150.html", "text": "- Вие, евреите, сте големи търгаши! Ей го на, продадохте дори Исус за 30 сребърника! - Ами, какво да ви кажа, значи най-много да е струвал 15... Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519109.html", "text": "Чак , когато стъпи на кантара Мими разбра , че кравата върху шоколада е предупреждение, а не реклама Майката на седемте козлета излиза на педикюр. По едно време идва вълкът и вика: – Аз съм вашата майка, пуснете ме да вляза! – Кажи паролата!- отговори козлетата. Тръгнал вълкът към лисицата, защото тя знаела всички пароли в гората… – Лисо, я кажи паролата на козлетата ще ти дам 100 кинта да си купиш нова таратайка! А пък в момента лисицата яла люти чушки… – Ям люти чушки! – казала лисицата. Дал вълкът 100 кинта на лисицата и бегом до къщата на козлета. – Ям люти чушки! Паролата е ям люти чушки! – Яж чушки някъде другаде, днеска имаме шпионка!-(; – Змей страховит, дойдох да те победя в честен двубой и да спася принцесата!!! – Но… аз съм принцесата?! – Опс… Малко тъпо се получи… Главният лекар погледнал през прозореца и видял, че в двора на психиатричната клиника един луд лазел по земята. Веднага привикал дежурния лекар и му казал да отиде и да провери какво става. Два часа по-късно, дежурният лекар се върнал много мръсен. Главният лекар попитал: - Какво става там? - Един пациент рисува с тебешир линия на тротоара и предлага 1000 лв. на всеки, който пропълзи под тази линия. - А ти защо се забави толкова? - Е, как защо? 1000 лв. малко пари ли са?! Във фермата се разболял конят. Фермерът: - Ако утре сутрин не стане, ще го приспя. На сутринта конят не става. Свинята започнала да го уговаря: - Хайде, ставай, иначе ще умреш ! Конят станал. Фермерът се зарадвал: - Това е чудо! Трябва да се отпразнува! По този случай ще заколим свинята! - Коя си ти? - Спящата Красавица. - А защо изглеждаш толкова ужасно? - Не съм се наспала. Блондинка трябвало да мине през детектор на лъжата. Преди да започне, изпитващият ѝ обяснил: - Задаваме въпрос - вие отговаряте. Ако каже истината - светва зелената лампичка, ако излъжете - червената. Разбирате ли? - Да, разбрах. - казала блондинката и светнала червената лампичка. Преглед при доктора. Докторът мери пулса. - Е, как е? - пита пациентът. - Добре е. А как спите? - Нормално. - Апетит? - Имам. - Прекрасно, казва докторът. Сега ще ви изпиша рецепта и пулса, и съня, и апетита, всичко ще отзвучи все едно не го е имало! След операция блондинка пита хирурга: - А след колко време ще мога да имам нормален полов живот? - Трудно е да ви отговоря, за първи път ми задават такъв въпрос след операция на сливици!! Имало едно време един принц. Той бил толкова грозен, че Пепеляшка си тръгнала към десет, десет и половина. В съдебната зала: - Тридесет години затвор? - провиква се драматично подсъдимият. - Но, господин съдия, аз съм на шейсет и девет години! - Съдът не иска от вас невъзможни неща, - отвръща достолепно магистратът, - Изкарайте колкото можете! Някакви получили покана за симфоничен концерт. Малко позакъсняли, настанили се на местата си и попитали съседа: - Какво свирят в момента? - Девета симфония от Бетовен. - Бре, значи доста сме позакъснели! Цели осем симфонии сме пропуснали! Холивудска актриса попълва формуляр с графи: \"госпожица; омъжена; разведена; вдовица\". След дълъг размисъл звездата написва: \"Всичко\". - Защо не напредвам, учителю? - Виждал ли си чайката да прелита над пламтящия залез? - Да, учителю! - А как водопадът се опитва да разбие скалите, но без да успява? - Да, учителю! - А отражението на Луната в тихи води? - Да, учителю! - Еми, затова не напредваш, щото само се заплесваш по някакви тъпотии, вместо да тренираш! Бай Славчо станал фермер и решил да отглежда прасета. Горд от добрите резултати, които успял да постигне, той се снимал с любимите си прасета и после показвал снимката на приятели с думите: - Това в средата съм аз! Семейство влиза в зоомагазин. Искат да си купят папагал. Бил останал само един папагал и собственикът на магазина го бил забутал в най-далечния ъгъл. Мъжът и жената попитали: – Защо сте го сложили там папагала? Никой ли не го иска? – Никой- отговорил продавачът. – И защо? – Ами защото досега винаги е живял в един бардак. – Нищо. Ние ще го вземем – казали мъжът и жената. Купили папагала и го занесли вкъщи. Дъщеря им взела клетката, сложила я в хола и махнала покривалото на клетката. В този миг папагалът видял дъщерята и в еуфория се разкрещял: – Опа! Опа! Гледам имаме нови девойки. Като чула виковете на папагала в стаята притичала майката. Папагалът я видял: – Маа му стара! И Мадам се е променила. В стаята влязъл и бащата. – Опа-а-а! За сметка на това пък клиентите са си същите. Здрасти, Миро! – Ако бях циганин, щях да те открадна! – Защо? – Приличаш ми на кон. Майката на Иванчо се хвали на своя приятелка: – Синът ми вече учи английски и алгебра. Иванчо, кажи на лелята „здравей“ по алгебра. В реанимацията приемат яко натрошен и насинен мъж. Докторът: – Какво стана? С мотора ли се преби? – Не… Кихнах в гардероба… Попитали американеца: - Коя обичаш повече, любовницата или жената? - Оооооооо как, тука е Америка, бизнес, къща, семейство, жена - естествено жената. Попитали италианеца: - Ти коя обичаш повече, любовницата или жената? - Оо тук е Италия, амор, жени, любов, естествено, че любовницата. Попитали накрая и българина: - А ти коя обичаш повече, любовницата или жената? Той се замислил малко и казал: А бе ебем си ги и двете, ама най много си обичам мама! - Да! - Добре! Дайте ми три... – Може ли да се запознаем? – Емине – Еми, ако искаш ма… – Здрасти, как се казваш? – Мерилин… – Питам те как се казваш, а не цигарите, които пушиш… – Приятно ми е, Дарина – Еми, на ти лопатата и започвай да ринеш… Внук е при баба си на село. – Внуче, наточи вода… – От кой тракер, бабо? Един мъж влиза в цветарски магазин, оглежда се и посочва към красив букет: - Моля, дайте ми го. - Но тези цветя са изкуствени! - отвръща продавачката. - Няма значение. Тя и моята е надуваема. Габровец пита малкия си син: - Помниш ли, сине, какво ти подари Дядо Коледа точно преди една година? - Да, тате! Един бонбон! Не виждаш ли, че аз още го смуча? - Дай, сине, да му махна целофана. - Здравейте! Имате ли картички, на който да пише \"За единствената жена в живота ми\"? Сподели:", "date": "2019.12.16", "title": "ВИЦОВЕ"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B2%D1%80%D1%8A%D1%87%D0%B2%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%82%D0%B5-%D0%BD%D0%B0%D0%B3%D1%80%D0%B0%D0%B4%D0%B8-%D0%B7%D0%B0-%D1%82%D1%83%D1%80%D0%B8%D0%B7%D1%8A%D0%BC-news891727.html", "text": "Председателят на Народното събрание Цвета Караянчева ще участва в церемонията по връчване на Четвъртите годишни награди в туризма за 2019 г. Събитието ще се състои днес, 16 декември 2019 г., в 18,30 часа в Централния военен клуб, като Цвета Караянчева ще връчи голямата награда за 2019. Инициативата е на Министерството на туризма и се провежда в 16 категории. Целта е страната ни да бъде популяризирана като целогодишна туристическа дестинация, както и да се поощрят усилията на всички, ангажирани в развитието на туризма като приоритет за българската икономика. Сподели:", "date": "2019.12.16", "title": "Цвета Караянчева връчва националните награди за туризъм"}
{"url": "https://pik.bg/-news519139.html", "text": "Седят две блондинки в кафето. - Да знаеш, бременна съм с тризнаци! - Как разбра? - Много просто. Направих си три теста за бременност... - Направи си още три. Ще видиш колко интересно ще стане! Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519137.html", "text": "Полицай стои на пост през зимата. Пъхнал ръце в джобовете. Студът бил направо сибирски, мръзнел човека. Приближава се момченце и пита: - Чичко, колко е часът? - Ела през лятото, момченце, през лятото... Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519141.html", "text": "По време на другарска среща учител пита един от бившите си ученици: - Имаш ли деца? - Да, шест! - О, не си се променил никак! В клас също никога не внимаваше… Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519486.html", "text": "- Иванчо, у теб има пет бонбона. Колко ще ти останат, ако ти поискам един? - Пет. Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519140.html", "text": "Цирк гостува в Габрово. За да привлече клиенти, пуска реклама: - На който не му хареса последният номер, да се обади и ще му бъдат върнати парите! Естествено циркът е препълнен. Накрая конферансието обявява: - Следва последния номер - химна на Републиката. Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519502.html", "text": "Иванчо се беше женил два пъти. И двата - неуспешно. Първата съпруга си беше тръгнала, а втората - не. Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519514.html", "text": "Иванчо моли баща си: – Тате, хайде да отидем за риба! – Днес не може! – отсича бащата. – Хайде, тате, днес получих еййй такава голяма шестица! Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519129.html", "text": "Съдия към подсъдимия: - Защо убихте тъща си? - От добро сърце. Като режеше лук, си поряза пръста и тогава я гръмнах - да не се мъчи... Сподели:", "date": "2019.12.16", "title": "ВИЦОВЕ"}
{"url": "https://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BD%D0%B0-%D0%BA%D0%BE%D0%BB%D0%BA%D0%BE-%D1%80%D0%B0%D0%BA%D0%B8%D0%B8-%D0%B5-%D1%81%D0%B5%D0%B4%D0%BD%D0%B0%D0%BB-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D1%88%D0%B5%D1%84%D1%8A%D1%82-%D0%BD%D0%B0-%D0%BF%D1%8A%D1%82%D0%BD%D0%BE%D1%82%D0%BE-%D0%B2-%D0%BF%D0%B5%D1%80%D0%BD%D0%B8%D0%BA-news891763.html", "text": "Срещу Петър Басмаджиев, шеф на Пътно управление в Перник, е започнало бързо производство. По негови думи той е изпил три големи ракии и е седнал зад волана. Заловен е в района, в който живее. Това заяви по Нова телевизия Слави Лазов, началник сектор Пътна полиция ОДМВР - Перник. По думите му с дрегер е установено 1,6 промила алкохол в кръвта зад волан на Басмаджиев.  \"Бил е отведен в болница, където в присъствието на доктор, е отказал да даде кръвна проба. Признава, че е пил алкохол и е бил сам зад волана\", каза още Лазов. \"Това е престъпление по НК и е започнато бързо производство. Дал е обяснение, но не мога да коментирам - това са по лични причини. По негови данни той е изпил три ракии - 300 гр\", каза още Слави Лазов. Сподели:", "date": "2019.12.16", "title": "Стана ясно на колко ракии е седнал зад волана шефът на пътното в Перник"}
{"url": "https://pik.bg/%D0%BD%D0%B0-%D0%B0%D0%BC%D0%B1%D1%80%D0%B0%D0%B7%D1%83%D1%80%D0%B0%D1%82%D0%B0-%D1%80%D1%83%D0%BC%D0%B5%D0%BD-%D0%BE%D0%B2%D1%87%D0%B0%D1%80%D0%BE%D0%B2-%D0%BF%D0%BE%D0%B2%D0%B5%D0%B4%D0%B5-%D1%87%D0%B5%D1%80%D0%B2%D0%B5%D0%BD-%D0%BB%D0%BE%D0%B2-%D0%BD%D0%B0-%D0%B2%D0%B5%D1%89%D0%B8%D1%86%D0%B8---%D0%B1%D1%80%D0%B0%D0%BD%D0%B8-%D1%8F%D1%80%D0%BE%D1%81%D1%82%D0%BD%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-news891782.html", "text": "Не мисля, че в левицата има разцепление. Проблемът беше ясен на всички. Битката със задкулисието в БСП не е приключила. Това каза по Би Ти Ви Румен Овчаров, който поведе поредния червен лов на вещици, след като 27 депутати от партията не се съобразиха с решението на Корнелия Нинова и подкрепиха Сотир Цацаров за шеф на КПКОНПИ, след като първоначално е било решено всеки да гласува по съвест. \"Не е трудно да се кажат кои са тези бизнесмени\", уточни още бившият министър в кабинета на Тройната коалиция.\"В групата имаше хора, които твърдо заявиха намерението си да подкрепят Сотир Цацаров. Очевидно има фактори, които влияят върху хората в групата\", изтъкна той. Според него, това били хора, свързани с опозицията в БСП и част от сегашното ръководство. \"Няма политика в тази опозиция\", продължи Овчаров да защитава Корнелия Нинова. По думите му нямало разцепление в партията и дори обяви, че резултатите от изминалите местни избори били \"сравнително добри\", въпреки че левицата понесе поредната жестока загуба. Сподели:", "date": "2019.12.16", "title": "НА АМБРАЗУРАТА! Румен Овчаров поведе червен лов на вещици - брани яростно Корнелия"}
{"url": "https://pik.bg/2200-%D0%BB%D0%BE%D0%B2%D1%86%D0%B8-%D0%B3%D1%80%D1%8A%D0%BC%D0%BD%D0%B0%D0%BB%D0%B8-458-%D0%BF%D1%80%D0%B0%D1%81%D0%B5%D1%82%D0%B0-%D0%BA%D1%80%D0%B0%D0%B9-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news891731.html", "text": "С добър отстрел изпращат годината авджиите в Кюстендилско въпреки африканската чума по свинете. „При нас заболяването беше регистрирано в Долна Козница и Страдалово, където беше спряно ловуването с кучета”, каза Венко Калинчев секретар на ловно рибарското сдружение в Кюстендил. Последните изследвания на отстреляните диви свине показват положителна проба за трихинелоза в дружинката в Църварица. Прасето е само едно. На първо място по броя отстреляни диви свине е дружинката в Долно Кобиле с 47 броя, досега те не са имали такъв рекорд, споходила ги е слуката, уточни Венко Калинчев. „Имаме план за отстрел от 1029, а досега 458 броя са отстреляни. Това е 44,45% дотук, но все пак декември все още не е приключил, а януари е до втората седмица. Ловът може да продължи, ако министърът на земеделието прецени, че има нужда да се намали популацията на дивата свиня. Трябва да се пусне допълнителна заповед, каквато очакваме”, уточни секретарят, зад когото са 2200 ловци, пише \"Струма\". Сподели:", "date": "2019.12.16", "title": "2200 ловци гръмнали 458 прасета край Кюстендил"}
{"url": "https://pik.bg/%D0%BF%D1%80%D0%B8%D0%B4%D0%BE%D0%B1%D0%B8%D0%B2%D0%BA%D0%B0-%D0%BF%D0%BE%D1%81%D1%82%D0%B0%D0%B2%D1%8F%D1%82-%D0%BD%D0%BE%D0%B2%D0%B8-%D1%81%D0%B2%D0%B5%D1%82%D0%BE%D1%84%D0%B0%D1%80%D0%B8-%D0%BD%D0%B0-%D0%BA%D0%BB%D1%8E%D1%87%D0%BE%D0%B2%D0%B8-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B0-%D0%B2-%D1%8F%D0%BC%D0%B1%D0%BE%D0%BB-news891645.html", "text": "Повече от 30 години светофарите в Ямбол не са подменяни, а честите аварии създават неудобства за пешеходци и водачи. Все по- често на най- натовареното ямболско кръстовище, до Ловния дом, светофарът не работи и в пиковите часове се налага полицаи да регулират движението. „Светофарната уредба е доста остаряла. Тя е над 30 годишна, електрическите платки и контролерите също са остарели и липсват резервни части за тях”, коментира пред БНР заместник-кметът на Ямбол Михаил Керемедчиев. За да бъдат избегнати инциденти, в бюджета за следващата година ще бъдат заложени средства за подмяна на светофарите и на следващото кръстовище, като идеята е да бъде създадена \"зелена вълна\", която да облекчи движението. Сподели:", "date": "2019.12.16", "title": "Придобивка: Поставят нови светофари на ключови кръстовища в Ямбол"}
{"url": "https://pik.bg/%D1%83%D1%87%D0%B5%D0%BD%D0%B8-%D1%81%D0%B0-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B8-%D1%87%D0%B5-%D1%80%D0%B0%D0%BD%D0%BD%D0%BE%D1%82%D0%BE-%D1%81%D1%82%D0%B0%D0%B2%D0%B0%D0%BD%D0%B5-%D0%BF%D1%80%D0%B8%D1%87%D0%B8%D0%BD%D1%8F%D0%B2%D0%B0-%D0%B1%D0%BE%D0%BB%D0%B5%D1%81%D1%82%D0%B8-news891762.html", "text": "Всеобщото разбиране, че ранното ставане е добра идея, която носи производителност, енергия и повече практическо време, се оказва обикновена лъжа, пишат световни сайтове. До този резултат са стигнали учени-генетици, които смятат, че ранното ставане е стрес за организма и води до усложнения в работата на всички системи в тялото. Човешкият организъм е създаден така, че през деня да работи, а през нощта да почива. Въпреки това не всеки жител на планетата си ляга и се събужда по едно и също време. Учените смятат, че това се дължи предимно на различията в хронотипите - някои хора заспиват по-рано и стават рано, а други предпочитат да се оттеглят в царството на Морфей по-късно и да се събуждат около 12:00 часа. Този вид „естествени часовници“ са еволюционно поставени в нашето тяло и опитът да се коригират вероятно няма да доведе до добри резултати, освен до намаляване на общата ефективност на човека. Това заключение правят учени, работещи в университета в Алабама. Излизането от естествения, така да се каже, ритъм на сън и жизненоважна дейност неизбежно ще доведе до проявата на неврологични заболявания, наддаване на тегло и дори атеросклероза. Според всеобщоприетото разбиране, за да прекара напълно пълноценно деня си, човек трябва да спи от 7 до 9 часа на ден. Въз основа на това, ако човек най-накрая реши да послуша съветите на работодателите си и се събуди в 4:30, например, то тогава трябва да си легне в 21:30. Но учените отбелязват, че това не работи. В стремежа си да постигнат потенциална ефективност, хората навиват часовника си за ранно ставане, като са си легнали късно предната вечер, а това в крайна сметка води до проблеми на вегетативно-съдовия апарат на тялото. Учените експериментално са доказали, че тези, които стават преди 5 сутринта, не само не са по-ефективни, но дори вредят на здравето си. Към момента са известни 3 основни човешки хронотипа (бухал, чучулига и гълъб), като работният ден би трябвало да е съобразен със съня на човека, а не обратното. Сподели:", "date": "2019.12.16", "title": "Учени са категорични, че ранното ставане причинява болести"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%89%D0%B5-%D0%B2%D1%80%D1%8A%D1%87%D0%B8-%D0%BD%D0%B0%D0%B3%D1%80%D0%B0%D0%B4%D0%B0%D1%82%D0%B0-%E2%80%9E%D1%81%D1%82%D1%83%D0%B4%D0%B5%D0%BD%D1%82-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0%E2%80%9D-news891729.html", "text": "Председателят на Народното събрание Цвета Караянчева ще връчи наградата „Студент на годината”. Официалната церемония ще се проведе днес, 16 декември, от 19,00 часа в Националния студентски дом на адрес пл. „Народно събрание“ 10. Събитието е под патронажа на министъра на образованието Красимир Вълчев и се организира от Националното представителство на студентските съвети. На церемонията ще бъдат връчени награди в 15 категории, като един от отличените млади хора ще бъде обявен за „Студент на годината“. На церемонията ще бъдат наградени още докторант на годината, както и студент с българско гражданство, обучаващ се извън пределите на страната. Сподели:", "date": "2019.12.16", "title": "Цвета Караянчева ще връчи наградата „Студент на годината”"}
{"url": "https://pik.bg/-news519485.html", "text": "Марийка си купила къса пола и видяла Иванчо! - Иванчо, отзад имам прасец, прасец, прасец! Иванчо: - Мани тоя прасец, дай да видим кочината! Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519057.html", "text": "Невероятно но факт: жената няма да обърне внимание на мъж, легнал на пейка в парка... но съвсем друго е, ако той е легнал с обувки на дивана. Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%BE%D1%82-%D0%BA%D1%83%D1%85%D0%BD%D1%8F%D1%82%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%B2%D0%BB%D0%B0%D0%B4%D0%B8%D0%BC%D0%B8%D1%80%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BD%D1%81%D0%BE-%D1%81%D0%BB%D1%83%D0%B6%D0%B1%D0%B0%D1%82%D0%B0-%D0%B5-%D0%B0%D1%80%D0%BE%D0%B3%D0%B0%D0%BD%D1%82%D0%B5%D0%BD-%D0%B8-%D0%B1%D0%BE%D0%BB%D0%B5%D0%BD-%D0%BF%D0%B0%D1%86%D0%B8%D0%B5%D0%BD%D1%82-%D0%B7%D0%B0%D1%89%D0%BE-%D0%B4-news891790.html", "text": "НСО е един болен пациент, който трябва да се лекува. Бе подготвен един калпав закон, които деформира службата. Абсурдно е отвън да идват началници. Нещата, които се случваха във времето - да се държат грубо с хората, да не дават информация, принизиха службата. Това, което трябва да се промени, е законът. Некомпетентни хора го изготвиха, в него се допусна и политическа насока. Задавам въпроса защо се охранява Доган - той държавен мъж ли е? Да си плаща за частна охрана. Това заяви по Нова телевизия ген. Димитър Владимиров, бивш директор на НСО. \"Когато напуснах службата бюджетът бе 13 млн. лева, а в момента е 40 млн. лева\", каза още той. По думите му бяха наложили на МВР да проверява сигналите за заплаха за живота на дадено лице, което се охранява, ако в рамките на месец - не се потвърди, то охраната се сваля.Той бе категоричен, че се прави излишен разход на сили и средства, защо охраната на шефа на КПКОНПИ да е с две смени по двама души и четирима шофьори. Президентът го охраняват трима души. Трябва да се направят реформи в службата и тя да се върне на онова ниво, което беше. Те не са супермени, но са много подготвени хора. Може да им се случи да направят катастрофа. Надявам се момчето да оздравее бързо, каза още той по повод инцидента с блъснатото момче от кола на НСО. Сподели:", "date": "2019.12.16", "title": "ОТ КУХНЯТА! Генерал Владимиров проговори за НСО: Службата е арогантен и болен пациент, защо Доган не си наеме частна охрана, законът е калпав"}
{"url": "https://pik.bg/-news519059.html", "text": "Свекървите мислят, че на снахите в главите има само алкохол, купони и мъже! Помнят, гадините, своята младост!… Сподели:", "date": "2019.12.16", "title": "ВИЦОВЕ"}
{"url": "https://pik.bg/-news519511.html", "text": "- Иванчо, кажи ми едно изречение, в което ключовата дума да е \"очевидно\". - От тоалетната в двора излиза баба и носи в ръка вестник Financial times, но баба не знае английски. ОЧЕВИДНО баба е срала. Сподели:", "date": "2019.12.16", "title": "ВИЦОВЕ"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0---%D0%B1%D0%B8%D0%B2%D1%88-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%B5%D0%BD-%D1%81%D1%8A%D0%B4%D0%B8%D1%8F-%D0%B0%D0%B1%D1%81%D1%83%D1%80%D0%B4%D0%BD%D0%BE-%D0%B5-%D0%B4%D0%B0-%D0%B8%D0%BC%D0%B0-%D1%84%D0%B8%D0%B3%D1%83%D1%80%D0%B0-%D0%BA%D0%BE%D1%8F%D1%82%D0%BE-%D0%B4%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%80%D0%B0-%D0%B3%D0%BB%D0%B0%D0%B2%D0%BD-news891771.html", "text": "Абсурдно е да има фигура, която да контролира главния прокурор. Това каза пред радио \"Фокус\" бившият конституционен съдия Маргарита Златарева. Тя обясни, че такава фигура, ще противоречи на Конституцията. Според нея ограничаване на недосегаемостта на главния прокурор може да се постигне не чрез организационни проми и нова контролираща фигура, а чрез функционални промени и промени в правомощията на главния прокурор, като към някои от тях се предвиди съдебен контрол. Този независим прокурор, който измислят като структура \"настъпва\" Конституцията. Всички мандатни високи длъжности в нея са отразени. Няма как да променят структурата на прокуратурата, слагайки нещо, което не е предвидено в Конституцията. Много от колегите ми считат, че това е странно решение, което не е възможно да се случи в правния свят. То е абсурдно. Какво ще прави тази фигура на независим прокурор? Ще чака главния прокурор да осъществи престъпление коментира бившият конституционен съдия. Според Маргарита Златарева, . Главния прокурор има задължението да управлява административно прокурорите, но не им пречи да разследват, обясни тя. Златарева обърна внимание, че Венецианската комисия е помощен консултативен орган, с който не е задължително страната ни да се съобрази. По думите й , защото свикването на такова ще изисква голям консенсус в обществото, какъвто в настоящия момент няма. Сподели:", "date": "2019.12.16", "title": "ГОРЕЩА ТЕМА - Бивш конституционен съдия: Абсурдно е да има фигура, която да контролира главния прокурор"}
{"url": "https://pik.bg/%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B8%D0%B7%D0%BA%D1%83%D0%BF%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%8E%D1%82%D1%8E%D0%BD%D0%B0-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B8-%D1%81%D0%BB%D0%B5%D0%B4-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news891710.html", "text": "Търговските дружества, с които тютюнопроизводителите са сключили договори, ще продължат да изкупуват тютюн след 5 януари 2020 година. Това съобщи председателят на Националната асоциация на тютюнопроизводителите в България 2010 (НАТ 2010) Цветан Филев. Вече са изкупени около 90 на сто от количествата от едролистната сортова група тютюн \"Бърлей\" и близо 92 на сто от ориенталската сортова група \"Каба Кулак\". От сортовете \"Гръцка басма\" и \"Катерини\" са изкупени над 72 на сто. Според Цветан Филев, цитиран от БТА, през тази година няма проблеми с плащането на продукцията, която е с много добро качество. Сподели:", "date": "2019.12.16", "title": "ПРОГРАМА: Изкупуването на тютюна ще продължи и след Нова година"}
{"url": "https://pik.bg/%D0%B1%D0%B5%D0%B7%D0%B4%D0%BE%D0%BC%D0%BD%D0%B8-%D0%BA%D1%83%D1%87%D0%B5%D1%82%D0%B0-%D1%82%D0%BE%D1%80%D0%BC%D0%BE%D0%B7%D1%8F%D1%82-%D0%B8%D1%81%D0%BF%D0%B5%D1%80%D0%B8%D1%85-news891769.html", "text": "\"След среща с Агенцията по храните разбрахме, че няма приют в България, който да иска да приеме кучета от другаде. Работим с местен ветеринар за кастриране, обезпаразитяване, чипиране и ги пускаме тука, но тези кучета пак са във града. Но това не е достатъчно за жителите. Те искат тези кучета да ги няма\", каза пред БНТ кметът на града Белгин Шукри. Глутници бездомни кучета тормозят жителите на Исперих. През последните два месеца в Общината са постъпили четири жалби на хора, нахапани от безстопанствените животни. Сподели:", "date": "2019.12.16", "title": "Бездомни кучета тормозят Исперих"}
{"url": "https://pik.bg/%D0%B0%D0%BF%D0%B5%D0%BB%D0%B0%D1%82%D0%B8%D0%B2%D0%BD%D0%B8%D1%8F%D1%82-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD-%D1%81%D1%8A%D0%B4-%D1%89%D0%B5-%D0%B7%D0%B0%D1%81%D0%B5%D0%B4%D0%B0%D0%B2%D0%B0-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BF%D0%B5%D1%82%D1%80%D0%BE%D0%B2%D0%B0-%D0%B8-%D0%B4%D1%8E%D0%BB%D0%B3%D0%B5%D1%80%D0%BE%D0%B2-news891773.html", "text": "Апелативният специализиран съд ще заседава днес по делото срещу Десислава Иванчева, Биляна Петрова и Петко Дюлгеров. Тримата бяха осъдените за поискан, но неполучен подкуп. Бившата кметица на район \"Младост\", предшественикът ѝ и заместничката ѝ бяха осъдени на първа инстанция, като Иванчева получи 20 години затвор, Биляна Петрова – 15 години лишаване на свобода, а Петко Дюлгеров като посредник –12 години затвор. Преди първия тур на местните избори през ноември подсъдимите направиха опит да падне запорът върху сметките им. Десислава Иванчева участва като кандидат за столичен кмет. Тогава Иванчева мотивира искането с нуждата от ежедневни разходи. Дюлгеров се мотивира пред съда, че му предстои операция на окото, а Петрова, че заради запора не може да издържа непълнолетната към момента на задържането ѝ дъщеря. Апелативните спецмагистрати уважиха искането само на Петрова за осигуряване на средства в размер на минимална работна заплата месечно. Сподели:", "date": "2019.12.16", "title": "Апелативният специализиран съд ще заседава по делото \"Иванчева, Петрова и Дюлгеров\""}
{"url": "https://pik.bg/%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BD%D0%BE%D0%B2%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%B7%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news891719.html", "text": "Нова стратегия за развитие на културата във Велико Търново е предложена за обществено обсъждане. Документът е с обхват до 2030-а година и има за главна цел утвърждаването на града като историческа и духовна столица на България, предава БНР. Културната стратегия е публикувана за обществено обсъждане на сайта на Община Велико Търново. Предложените политики имат за задача да обединят богатото културно наследство и динамичното настояще на Велико Търново и региона, а също и да подобрят достъпа до култура и изкуство чрез инвестиции в инфраструктурата и качеството на живот. Сред основните акценти е насърчаването на творческото участие във всички сфери на културата и изкуството, прилагане на иновации, партньорство с интелигентни бизнес инициативи, неправителствения сектор и туризма. Стратегията обособява няколко подсектора като материално и нематериално културно наследство, изкуства, архитектура, четене и библиотеки. Сподели:", "date": "2019.12.16", "title": "Обсъждат нова стратегия за културата във Велико Търново"}
{"url": "https://pik.bg/%D0%B2-%D1%81%D0%BE%D1%84%D0%B8%D1%8F-%D1%82%D1%80%D1%8A%D0%B3%D0%B2%D0%B0-%D0%BA%D0%BE%D0%BB%D0%B5%D0%B4%D0%B5%D0%BD-%D1%80%D0%B5%D1%82%D1%80%D0%BE-%D1%82%D1%80%D0%B0%D0%BC%D0%B2%D0%B0%D0%B9-news891772.html", "text": "Ретро трамваят ще стартира в 15 часа. По време на това вълшебно пътешествие всички малчугани ще срещнат дядо Коледа и Снежанка и ще получат подаръци Атракционната мотриса ще пътува двупосочно. На всеки кръгъл час ще тръгва от площа \"Възраждане” и ще спира на площадите \"Македония“, \"Гарибалди”, \"Славейков”, булевард “Васил Левски”, УАСГ и площад \"Журналист“. През работните дни (16, 17 ,18 и 19 декември) трамвайчето ще се движи от 15:00 до 19:00 часа, а в почивните дни (21 и 22 декември) – от 10:00 до 14:00 часа. Поради капацитета на мотрисата в ретро трамвая ще бъде допускан само по един възрастен придружител с едно или повече деца, допълват от общината. Oрганизатор на събитието e район \"Средец” в партньорство с район \"Лозенец“. оледен ретро трамвай тръгва в понеделник в София. Тази година пътуването се нарича \"Коледна феерия – 2019”, като събитието ще бъде открито с изпълнения на вокална група към 38-о ОУ \"Васил Априлов”. Сподели:", "date": "2019.12.16", "title": "В София тръгва коледен ретро трамвай"}
{"url": "https://pik.bg/%D1%87%D0%B0%D1%81%D1%82-%D0%BE%D1%82-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BC%D0%BE%D0%B3%D0%B0%D1%82-%D0%B4%D0%B0-%D0%BE%D1%81%D1%82%D0%B0%D0%BD%D0%B0%D1%82-%D0%B1%D0%B5%D0%B7-%D0%BB%D0%B8%D1%87%D0%BD%D0%B0-%D0%BF%D0%BE%D0%BC%D0%BE%D1%89-news891658.html", "text": "Хората с увреждания могат да останат без лична помощ от началото на следващата година. За да не стане това, до края на тази, всички желаещи ще трябва да подадат заявление за включване в програмата по Закона за личната помощ, съобщава Нова телевизия. До края на годината хората с увреждания могат да подадат заявление, че искат да имат личен асистент по Закона за личната помощ в дирекциите „Социално подпомагане” по настоящ адрес. Само в област Монтана 690 души вече са подали заявление да имат личен асистент. „Има вероятност някои от тях да останат и без асистент, в зависимост от това кога са подали заявленията. Затова апелирам още сега тези хора с увреждания да побързат и подадат по настоящ адрес документ“, заяви Георги Цеков, директор на дирекция „Социално подпомагане” в Монтана. Хората с увреждане имат възможност да изберат своя асистент, но ако не го посочат и от общината ще могат да им предложат такъв. Сподели:", "date": "2019.12.16", "title": "Част от хората с увреждания могат да останат без лична помощ"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82-%D1%81-%D0%B4%D0%B5%D1%86%D0%B0%D1%82%D0%B0-%D0%B8-%D0%BF%D0%B0%D1%80%D0%B8%D1%82%D0%B5-%D0%B4%D0%B5%D0%B2%D0%B8%D1%82%D0%B5-%D0%B4%D0%B0-%D0%BF%D0%B8%D1%88%D0%B0%D1%82-news891760.html", "text": "ОВЕН Колкото и да е силно желанието ви да се притечете на помощ на човек, който заема важно място в живота ви, преценете дали не правите непоискано добро, за да не си спечелите враг в негово лице. Следобед ще усетите завист, породена от успехите ви, която е нещо обичайно и не бива да ви притеснява. ТЕЛЕЦ В този ден сте вдъхновени и готови да поставите началото на творческите си идеи. На работното ви място цари спокойствие. Трудностите може да се породени от рискованото ви участие в спекулативни сделки. Отношенията и с колегите и с близките ви хора са хармонични. Не взимайте прибързани решения, избягвайте грешките. БЛИЗНАЦИ Не бива да засягате близките си и да спорите с вашето дете, ако не сте доволни от оценките му. Мислете за предстоящите задължения на работното си място. Отложете деловите срещи. Стабилизирайте колегиалните си отношения. Предложенията, отправени ви днес, ще повлекат след себе си финансови загуби. РАК Денят ви обещава отлично самочувствие и душевна хармония, ако не забравяте, че самоанализът ви носи полза. Имате намерение да започнете нов бизнес. Обсъдете идеята си. На работното място сте разсеяни, но ако се концентрирате, успехът е с вас. Не разчитайте на помощ отстрани. Справете се сами със задачите си. ЛЪВ Не се ядосвайте заради забавени плащания, които ви пречат да направите нужните ви покупки. Деловите контакти са затруднени. Пазете се от конфликти. В състояние сте да се справите със задълженията на работното си място. Оправете лошото си настроение, породено от некоректността на ваши делови партньори. ДЕВА При желание от ваша страна, се заемете с творческа дейност. Полезни са всякакви срещи и разговори, както и стабилизиране на новосъздадени отношения. В своята стихия сте и активността ви заразява колегите ви. Справяте се успешно със задачите си на работното място. Деловите разговори са успешни. ВЕЗНИ Не се колебайте при взимане на важни професионални решения. Внимавайте с новите делови запознанства и анализирайте всяка дума, която чувате. Бъдете внимателни в думите и действията си и не разчитайте на чудеса, а само на себе си, защото няма как да отложите служебните си задължения. СКОРПИОН Нуждаете се от разтоварване. Очаквайте промени, свързани с материалното ви положение. Отпуснали сте се и трудно ще се справите с професионални проблеми, които изискват светкавично разрешаване. Ако сте зад волана, бъдете предпазливи. Не бързайте към уговорената делова среща, ако искате да постигнете успех в разговорите. Бъдете умерени. СТРЕЛЕЦ Подхождайте разумно към това, което ви се случва. В очите на околните сте стабилни и спокойни, но под тази маска се крие невероятна емоционалност. Тя е причината да имате неприятни срещи, които ще ви ядосат. По-добре отложете планираните разговори. Непредвидени разходи ще нарушат стабилността на бюджета ви. КОЗИРОГ От сутринта сте в добро настроение, защото думата ви се чува и всичко, казано от вас, се приема без противоречие. Начинанията са успешни. Обмислете ги и пристъпете към действие. Обърнете внимание на обажданията по телефона, ако са свързани с новите делови предложения и намерете изгодата за себе си. ВОДОЛЕЙ Имате сили да завършите работата си. Предпазвайте се от измама. От значение за професионалната ви кариера е да докажете, на колегите си, че сте коректни. Ще издигнете авторите си. На работното място се справяте отлично. Нежеланието да разберете партньорите си е повод за разправии у дома, които ви напрягат и изнервят. РИБИ Днес сте във властта на неподходящи контакти. Добре е да ги избягвате. Всички проблеми, с които се сблъсквате в този ден, са породени от нежеланието ви да премълчавате. Отложете деловите разговори и срещи. Не обсъждайте нови договори, дори и ако сте планирали това предварително. Сподели:", "date": "2019.12.16", "title": "САМО В ПИК! Топ астроложката Алена: Близнаците да внимават с децата и парите, Девите да пишат стихове"}
{"url": "https://pik.bg/%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D0%B5-%D0%BF%D1%80%D0%B0%D0%B2%D0%B0---%D0%B1%D1%83%D1%80%D0%B3%D0%B0%D1%81-%D1%81%D0%BB%D1%83%D1%87%D0%B8-%D0%BD%D0%B0-%D0%BA%D0%BC%D0%B5%D1%82-%D0%B0-%D0%B2-%D1%81%D0%BE%D1%84%D0%B8%D1%8F-%D0%B4%D1%83%D1%85%D1%8A%D1%82-%D0%BD%D0%B0-%D0%BA%D0%BE%D0%BB%D0%B5%D0%B4%D0%B0-%D0%B2%D1%81%D0%B5-%D0%BD%D0%B8-%D0%B7%D0%B0%D0%BE%D0%B1%D0%B8%D0%BA%D0%B0%D0%BB%D1%8F-news891826.html", "text": "Десислава Радева казала по едно бургаско радио: “Най-после Бургас да случи на кмет...Бургас е много по-добър от София, дори в коледната украса...” Е, да се съглася веднъж с нея. Истината си е истина - светещите брандирани оръфляци из столичните улици са всичко друго, не и празничен декор. Украсата в София не я подреждат, просто я включват. От година на година по-тъмно, по-мърляво, по-безнадеждно. Обидна история, май няма по-неугледна европейска столица на празниците от София. Една елха няма за цяр, да се изкефят децата А в Бургас Митко Николов е създал задъхано, приказно, феерично настроение, което те връща в детството, в приказките на Андерсен. В града през декември е постоянен купон - концерти, спектакли, изложби, коледни пазари на всеки ъгъл...И светлина, разбира се, много светлина, която сгрява душата. При нас е мрак. По “Шишман”, за да стигна до книжарницата ни вечер, си играя на сляпа баба. Осветете го този град - поне за кратко, за Коледа и Нова година. И катастрофите може да понамалеят, и животи ще спасите... Не са нужни непременно много пари. Трябват добри идеи и навити хора, на които им пука не само по избори. В Бургас ги има, в София...не ми се говори. Коледният дух все ни заобикаля. Сподели:", "date": "2019.12.16", "title": "Деси Радева е права - Бургас случи на кмет. А в София духът на Коледа все ни заобикаля"}
{"url": "https://pik.bg/%D1%88%D0%BE%D1%84%D1%8C%D0%BE%D1%80%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D1%84%D1%80%D0%B0%D0%BD%D1%86%D0%B8%D1%8F-%D1%81-%D0%BA%D0%BE%D0%BB%D0%B8-%D0%B8-%D0%BA%D0%B0%D0%BC%D0%B8%D0%BE%D0%BD%D0%B8-news891777.html", "text": "Професионални шофьори и други работещи в автомобилния транспорт се готвят от днес да блокират пътища във Франция в знак на протест срещу повишаването на цените на дизеловото гориво за камионите, както и срещу конкуренцията от чуждестранни превозвачи, съобщи ТАСС. Протестите на шофьорите ще се проведат на фона на общонационалната стачка на работещите в транспорта срещу пенсионната реформа и само седмица преди коледните празници. С приближаването на Коледа французите се опитват отрано да се подготвят за гостуването на роднини в други градове и като имат предвид непредсказуемото движение на влаковете през последните дни, показват предпочитание към пътуването с автомобил и услугите за търсене на спътници. При увеличения трафик по пътищата на страната действията на превозвачите може да предизвикат по-големи задръствания, отколкото преди общата стачка. Междувременно ръководството на френските национални железници SNCF реши да изтегли от смяна машинистите, диспечерите и кондукторите, които не участват в стачката, за да осигури наличен персонал в дните преди Коледа (20-22 декември). Тази мярка е насочена предимно към запазване на движението на скоростните влакове TVG. Днес влаковете TVG ще се движат с 25 процента от нормалната честота. 30 процента ще е движението по регионалните влакове TER. Сподели:", "date": "2019.12.16", "title": "Шофьори блокират Франция с коли и камиони"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3%D1%8A%D1%82-%D0%B3%D0%B5%D0%BE%D1%80%D0%B3%D0%B8-%D0%BA%D0%B8%D1%80%D1%8F%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D0%B4%D0%BA%D1%83%D0%BB%D0%B8%D1%81%D0%B8%D0%B5%D1%82%D0%BE-%D0%B2-%D0%B1%D1%81%D0%BF-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%82%D0%B5-%D1%81-news891759.html", "text": "Политологът Георги Киряков разкри задкулисието в БСП около опитите на Корнелия Нинова да стане доживотен председател на партията, разцеплението на парламентарната група на червените покрай избора на Сотир Цацаров за шеф на КПКОНПИ, сделката за увеличаването на партийната субсидия от 1 на 8 лева за получен глас, скърцането в управляващата коалиция между ГЕРБ и \"Обединените патриоти\" и очакваното предколедно изявление на лидера на ДПС Ахмед Доган. \"Ако питате вътре в БСП защо се правят промяна на правилата, те ще ви кажат, че това е върхът на демокрацията. Въпреки, че няма никакво ограничение в партиите да си избират лидерите. Прекият избор не е нищо ново. Естествено, че има и някакви подводи камъни, но той означава по-голяма легитимност на лидера\", каза Киряков. Според него, по този начин, лидерът на БСП ще има повече правомощия. \"Ако тя има голяма тежест през партиия, тя ще може да си избере и екип. Така се преодоляват структурите, например тази в Пловдив\", обясни още той. \"Не знам защо разпитаха само депутатите от Пловдив, не е само там проблемът\", коментира той разцеплението в парламентарните редици на БСП. \"Може няколко структури да се обединят срещу нейната кандидатура. Вероятно, поне формално, в централата, знаят колко са членовете на партията\", върна се отново на темата с промяната на правилата за избор на нов председател на БСП. \"Ако наистина са такива демократи, то този избор трябва да става с машинно гласуване\", захапа червените гостът в студиото ни. \"Темата със субсидиите винаги е вълнувала обществото. Принципно партиите имат нужда от финансиране. Тук дебатът се насочи в плоскостта популистко говорене за финансирането на партиите. Един лев е крайно малко, 8 лв. е компромисен вариант. Има разчети и те са първо партиите ги имат, те знаят всяка година колко точно харчат. Всяка една от партиите знае какво точно харчи през годината. До Сметната палата достига пълният отчет на партиите, с фактури и бележки за нощуване. Бойко Борисов в този случай беше честен - трябваше да му се гласува бюджетът и финансовият министър ходеше напред-назад. Бюджетът е един от най-важните закони за годината. Обществото беше оставено с такова впечатление. Може да има допълнителни договорки, но не забравяйте едно - за ГЕРБ е важно БСП да им е опозиция, тя е слаба, разединена, каква по-добра опозиция от такова недоразпаднало се БСП\", коментира Киряков въпроса с партийните субсидии. \"Колкото президентът да се опитва да оправдава изказванията си като институционално говори. В досегашните си отговори на президента, досега е отговарял с лека ирония или с позоваване на успех на управлението му. Това по някакъв начин рефлектира върху доверието, което има. Влезли са в един емоционален сблъсък. Сблъсъкът не е институционален. Те трябва да си сътрудничат, президентът няма да взима политически решения. Той трябва да бъде коректив, но не коректив, който да засяга и личното психическо здраве. Иска да покаже някаква форма на национален нихилизъм, че ние като нация и държава не можем да постигнем някаква обща цел. Той го казва, оставя това впечатление у нашите партньори. Не знам дали заради собствената си неопитност или заради съветниците му. Той показва и България пред света такава, каквато той е вижда - неуспяваща да постигне нито една национална цел\", анализира скандалните твърдения на Румен Радев. \"В случая е втора дама, защото е имал предишен брак. Функцията на първа дама не е легитимирана в никоя власт\", захапа държанието на Десислава Радева, която си е въобразила, че е \"първа дама\". \"Той се насочи върху една тема, която е маргинална по изборния процес. В световен мащаб имаме всякакви форми на гласуване. Той, не само той, и Илияна Йотова също сбърка грешките на избирателната система с машинното гласуване. Машинното гласуване е технология на начина на гласуване и отчитане на гласове. Скъпа технология, която в световен мащаб не е доказала неповторимата си реалност. Проблемът е, че по някакъв начин може да бъдат манипулирани данните. Не е измислен досега идеалният начин за точното и истинно отчитане на гласовете. В случая не може да се фокусираш само върху едно нещо, което ще реши проблема. Нито е споменал платените гласове. Какво ще промени машинното гласуване в крайния резултат? Той трябва да си прецизира понятията. Поне като инициираш дебат трябва да знааш разликите\", анализира гостът ни мераците на Радев за машинното гласуване, в което президентът се е фиксирал, заедно с БСП. \"Конституцията в момента е последният проблем на България. Напънът е да се легитимира като алтернатива на властта. БСП все още не е алтернатива. Истински алтернативи и значими не се задават. Нито проектът на Слави Трифонов и проектът на Мая Манолова, която забуксува след загубата на изборите. БСП не е алтернатива, градската десница не може да излезе от центъра на София. Оказва се, че Борисов е прав и сам ще реши кога да се оттегли\", допълни Киряков. \"Ходенето на Цветанов в САЩ дават основание на някои партии да си затварят очите и да го приемат. Той си каза зад Океана за кого работи. Той не е алтернатива, нито лидер на определена политическа сила\", заяви той по адрес на Цветан Цветанов. \"Вероятно да се позиционира като важен участник във взимането на решения в страна. Определено не му се обръщаше внимание дълго време. Първанов беше играч, който имаше тежест и с когото се съобразяваха. Плевнелиев беше пълната противоположност на Първанов. Пренебрегването определено не му се е нравило. Той искаше да каже, че не може да ме пренебрегвате и заобикаляте. Това е унижение за самата президентнска институция. Хубаво, нека да играе тази игра, но с предупреждението, че може да понесе много електорални щети\", каза Киряков за пируетите на Румен Радев около указа за назначаването на Иван Гешев за главен прокурор. \"Опитват се да обърнат общественото мнение до степен оставете да си ходи това момче. Той родина няма ли? Някакви институционални играчи са решили да ползват човека, за какво - ще видим. Тука идваха австралийски посланици, искаха освобождаване. Това са проблеми, които се обсъждат отдавн, не е той човекът. Нали се обсъжда идеята за строеж на нов затвор. Този случай е особен, чужд гражданин, който успя да привлече вниманието на неправителствени организаци\", заяви Киряков за срещата на Данаил Кирилов с убиеца Джок Полфрийман. \"ДПС е партия, която винаги е била важна за неформалния политически живот. ДПС е незаобиколим фактор по ред причини. Върху ДПС трябва да има особено внимание, не само че електоратът й през годините е стабилен. Като цяло партията винаги е била част то властовите пъзели и която партия е идвала на власт, е трябвало да се съобразява с ДПС. Стана традиция в политическия живот да чакат изявлението на Ахмед Доган, на ДПС се привада странна тежест. ДПС винаги са с единия крак във властта. В случая като гледам в парламента отношенията между управляващи и ДПС много малко е вероятно да се върви към избори през другата година.\", анализира политологът очакваното изявление на Ахмед Доган в четвъртък. \"Умората от политически събития е сериозна. Определено те не са десница вече. Само ако те не са го сложили, но извинявам се - дори и да го сложат този човек, може още утре да се еманципира, спомнете си Никола Филчев и как гонеше навремето костовисти. Колкото са подгонени, толкова и неподгонени. Докато външни фактори са определящи за взимането на решения в страната и докато не променим отношението ни към политиката, тя не е мащехата ни. Борисов показва, че умее да се справя. Да станем повече демократи в умовете и сърцата си, да сме европейци. Те се опитват да играят ролята на авангарда на партията, в случая на нацията, такова им е поведението\", завърши гостуването си в студиото на ПИК TV Георги Киряков. Сподели:", "date": "2019.12.16", "title": "САМО В ПИК TV: Политологът Георги Киряков разкри задкулисието в БСП, сделката с партийните субсидии и ключовото изявление на Доган за властта (ОБНОВЕНА)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BB%D0%B0%D0%B2-%D1%86%D0%B5%D0%BA%D0%BE%D0%B2-%D1%81-%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D0%BF%D0%BE-%D1%80%D0%B0%D0%B4%D0%B5%D0%B2-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D1%81-%D0%BD%D1%81%D0%BE-%D0%BE%D1%85%D1%80%D0%B0%D0%BD%D0%B0%D1%82%D0%B0-%D0%B5-%D0%B7%D0%B0-%D0%B2%D0%B8%D1%81%D1%88%D0%B8-%D0%B4%D1%8A%D1%80%D0%B6-news891820.html", "text": "Скандалите около НСО не стихват и след катастрофата, при която шофьор от охраната на президентството блъсна дете, стана ясно, че се нарушават правилата за ползване на държавните служители. Затова алармират юристи, които недоумяват защо хора от администрацията на Румен Радев ползват изобщо шофьорите и колите. Както агенция ПИК първа разкри, шофьорът, ударил детето в столицата, е возел секретарят по външна политика на президента Димитър Арнаудов. Това е станало в пълен разрез с правилата и не е ясно какво е налагало НСО да се превърне в таксиметрова компания. Секретарят е можел да се възползва от колата по закон, само ако в нея е било и охраняваното лице, което в случая не е факт. От президентството и самият Радев се покриват и не дадоха обяснения за нарушаването на закона. Крайно време е НСО да се сведе само до личната охрана и транспорт на председателя на НС, президента и вицепрезидента, министър-председателя, \"тримата големи\" в съдебната власт и председателя на КС. Никакви министри, шефове на агенции, чиновници от МС, администрацията на президента, столичен кмет и пр. Само лицата, които са избрани на някой от тези 8 най-висши държавни поста. Без техните семейства, роднини, шуренайки, секретарки, пиари и др.под. По закон трябва изрично да се забрани на НСО да превозва и охранява лица, които са извън кръга на горепосочените 8, освен при наличие на конкретна застрашеност на представител на висшата администрация и парламента, което да се оценява от сегашната комисия по чл. 23 от ЗНСО или от друг орган, извън НСО, но по ясни и законово установени критерии, по подобие на американската Secret service. Сподели:", "date": "2019.12.16", "title": "ПЪРВО В ПИК: Борислав Цеков с жесток удар по Радев за екшъна с НСО: Охраната е за висши държавни длъжности - без техните семейства, роднини, шуренайки, секретарки!"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%BD%D0%B0-%D0%BF%D1%8A%D1%82%D1%8F-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D1%82%D1%80%D0%BE%D0%BB%D0%B5%D0%B9-%D1%81%D0%B5-%D0%BD%D0%B0%D1%85%D0%B2%D1%8A%D1%80%D0%BB%D0%B8-%D0%BD%D0%B0-%D0%B7%D0%B0%D1%81%D1%8F%D0%BA%D1%8A%D0%BB-%D0%B3%D0%BE-%D0%B2%D0%BE%D0%B4%D0%B0%D1%87-%D1%81%D0%BD%D0%B8%D0%BC%D0%BA%D0%B0-news891774.html", "text": "Шофьор на тролей се нахвърли с юмруци върху шофьор на автомобил. Инцидентът е станал в неделя след обяд в столичния квартал „Гоце Делчев”. За това сигнализираха граждани, които са подали сигнал на тел. 112. На място са пристигнали екипи на полицията, които обаче са казали, че не могат да направят нищо, разказват очевидци. Те са видели как шофьорът на тролейбуса слязъл и веднага започнал да бие шофьора на колата. „Той ще бъде санкциониран за това, че е напуснал кабината, а не заради нещо друго. Отделно, ще има разговор с психолог”, каза пред Би Ти Ви инж. Иво Василев, зам.-директор на \"Столичен електротранспорт\". Василев обясни, че два автомобила са извършили неразрешени маневри и попречили на движението на тролейбуса. Едната кола била в непосредствена близост до него и така се създала предпоставка за катастрофа. По думите на Иво Василев шофьорът си помислил, че се е стигнало до удар и затова слязъл да провери. След като установил, че такъв не е имало, решил да направи забележка на шофьора на колата. Той обаче го напсувал и го ударил веднъж, след което шофьорът на тролея отвърнал. „В този случай полицията не се занимава, защото няма пострадало и виновно лице”, поясни зам.-директорът на \"Столичен електротранспорт\". Двамата участници в инцидента не са подали жалби. Сподели:", "date": "2019.12.16", "title": "ЕКШЪН НА ПЪТЯ: Шофьор на тролей се нахвърли на засякъл го водач (СНИМКА)"}
{"url": "https://pik.bg/%D0%B3%D1%80%D1%8A%D1%86%D0%BA%D0%B8%D1%82%D0%B5-%D1%84%D0%B5%D1%80%D0%BC%D0%B5%D1%80%D0%B8-%D0%BF%D0%B0%D0%BA-%D0%BF%D0%BB%D0%B0%D1%88%D0%B0%D1%82-%D1%81-%D0%B1%D0%BB%D0%BE%D0%BA%D0%B0%D0%B4%D0%B8-news891781.html", "text": "Гръцките фермери север-юг към края на януари, за да принудят правителството да се съгласи с техните дългогодишни искания за по-евтино дизелово гориво и по-високи цени за техните продукти, съобщават гръцките медии. Среща на земеделските производители, проведена в неделя близо до централния гръцки град Лариса, не взе обвързващи решения, Земеделските производители решиха, че ще организират протест на най-голямото изложение на селскостопански продукти - Agrotica, което ще се проведе в Солун в началото на февруари, предава БГНЕС. вероятно ще се опитат да блокират основната магистрала но блокирането на магистралите беше сериозно обмислен вариант. Сподели:", "date": "2019.12.16", "title": "Гръцките фермери пак плашат с блокади"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B0%D0%BD%D0%B0%D0%BD%D0%B8%D0%B5%D0%B2-%D0%B8-%D0%B4-%D1%80-%D0%B4%D0%B0%D1%80%D0%B8%D1%82%D0%BA%D0%BE%D0%B2%D0%B0-%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D1%81%D0%B5%D1%81%D1%82%D1%80%D0%B8-news891847.html", "text": "Министър-председателят Бойко Борисов ще се срещне с представители на протестиращите медицински сестри утре в Министерския съвет, съобщиха от пресцентъра. На срещата ще присъстват министърът на здравеопазването Кирил Ананиев, министърът на труда и социалната политика Деница Сачева и председателят на парламентарната комисия по здравеопазване Даниела Дариткова. Сподели:", "date": "2019.12.16", "title": "ПЪРВО В ПИК: Борисов, Ананиев и д-р Дариткова на среща с протестиращите медицински сестри"}
{"url": "https://pik.bg/%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%BE%D1%82-%D1%81%D0%B2-%D0%B0%D0%BD%D0%BD%D0%B0-%D1%89%D0%B5-%D0%BE%D0%BF%D0%B5%D1%80%D0%B8%D1%80%D0%B0%D1%82-%D0%BC%D0%BE%D0%BC%D1%87%D0%B5%D1%82%D0%BE-%D0%B1%D0%BB%D1%8A%D1%81%D0%BD%D0%B0%D1%82%D0%BE-%D0%BE%D1%82-%D0%BA%D0%BE%D0%BB%D0%B0-%D0%BD%D0%B0-%D0%BD%D1%81%D0%BE-news891770.html", "text": "14-годишното момче, блъснато от кола на НСО ще бъде оперирано днес. По данни на лекарите състоянието му е стабилно. Медиците ще се погрижат първо за лицево-челюстните травми. След допълнителни изследвания ще решат дали утре да пристъпят към ортопедична операция. Няколко дни след двете интервенции момчето може да бъде изписано, уверяват от болница „Св. Анна\". Сподели:", "date": "2019.12.16", "title": "Лекарите от \"Св. Анна\" ще оперират момчето, блъснато от кола на НСО"}
{"url": "https://pik.bg/%D1%82%D0%B5%D0%B6%D0%BA%D0%B0-%D0%BA%D1%80%D0%B8%D0%B7%D0%B0-70-%D0%BE%D1%82-%D0%B1%D0%B8%D0%B7%D0%BD%D0%B5%D1%81%D0%B0-%D0%B2-%D1%83%D0%B6%D0%B0%D1%81-%D0%BE%D1%82-%D0%BB%D0%B8%D0%BF%D1%81%D0%B0-%D0%BD%D0%B0-%D0%BA%D0%B2%D0%B0%D0%BB%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D1%80%D1%8A%D0%BA%D0%B0-news891843.html", "text": "Близо 70% от анкетираните предприемачи оценяват като най-голяма пречка в работата им липсата на квалифицирана работна ръка. Това съобщи на пресконференция председателят на Българска стопанска камара (БСК) Радосвет Радев при представянето годишното проучване сред членовете на организацията относно бизнес климата през изтеклата година и очакванията за 2020 г. То е направено в периода 10 ноември - 10 декември сред 792 мениджъри на фирми. Сред основните пречки за развитието на бизнеса според 68,2% от анкетираните е липсата на квалифицирана работна ръка, като се запазва тенденцията на сериозен дефицит на тесни специалисти и изпълнителски състав (най-често срещаните дефицити при работната сила са в областта на мениджърските, професионалните и техническите/технологичните умения), за 60,2 на сто това е бюрокрацията, а за 59,1 на сто - корупцията. 18% са споделили, че бизнес климатът в момента се е подобрил, което спрямо предходната година показва, че има плах оптимизъм за подобряване на икономическата среда, коментира Радосвет Радев. Сред предложенията за нормативни промени през годината най-силно одобрение - 80 на сто, среща предложението за отпадане на задължението на работодателите да изплащат първите три от болничните 63% от анкетираните посрещат с одобрение улесняването на процедурите за привличане на работници от трети страни. По отношение на присъединяването на страна към Еврозоната има сериозно колебание сред деловите среди - 41% подкрепят, 39% са против, а 20 на сто се затрудняват да преценят плюсовете и минусите от подобна стъпка. 63% от анкетираните не одобряват промените в Наредба Н-18 (за касовите апарати), а една четвърт от участниците в проучването са притеснени дали ще успеят да отговорят на изискванията й в посочените срокове. Сподели:", "date": "2019.12.16", "title": "ТЕЖКА КРИЗА: 70% от бизнеса в ужас от липса на квалифицирана работна ръка"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%8F%D1%81%D0%B5%D0%BD-%D0%B5-%D0%B6%D1%80%D0%B5%D0%B1%D0%B8%D1%8F%D1%82-%D0%B7%D0%B0-18-%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%82%D0%B8%D1%82%D0%B0%D0%BD%D0%B8%D1%87%D0%BD%D0%B8-%D0%B1%D0%B8%D1%82%D0%BA%D0%B8-%D0%BF%D1%80%D0%B5%D0%B4-news891825.html", "text": "Днес в централата на УЕФА в Нион (Швейцария) беше изтеглен жребият за 1/8-финалите в Шампионската лига. Оформиха се повече от интересни футболни битки. Борусия (Дортмунд) - ПСЖ Реал (Мадрид) - Манчестър Сити Аталанта - Валенсия Атлетико (Мадрид) - Ливърпул (настоящ европейски клубен шампион) Челси - Байерн (Мюнхен) Лион - Ювентус Тотнъм - РБ Лайпциг Наполи - Барселона Традиционно клубовете бяха разделени в две урни. В първата - поставените тимовете, спечелили своите групи. Те ще са домакини в реваншите. Във втора - подгласниците от каретата. На този етап на турнира, отбори играли вече един срещу друг в груповата фаза на тазгодишното състезание и такива от една и съща страна не могат да бъдат изтеглени един срещу друг. Първите мачове са съответно на 18/19/25/26 февруари 2020 година, а реваншите - на 10/11/17/18 март. Сподели:", "date": "2019.12.16", "title": "ИЗВЪНРЕДНО: Ясен е жребият за 1/8-финалите на Шампионска лига, ето какви титанични битки предстоят..."}
{"url": "https://pik.bg/%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-%D0%BF%D0%BE%D1%87%D0%B5%D1%82%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B8%D0%B7%D1%80%D0%B8%D0%B3%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%83%D0%BB%D0%BA%D0%B0%D0%BD%D0%B0-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D1%83%D0%B0%D0%B9%D1%82-news891793.html", "text": "Официалният брой на жертвите от неочакваното изригване миналия понеделник е 17. Двама души, телата на които се смята, че са във водите около острова, все още се водят изчезнали. 26 души остават в болници в Нова Зеландия и Австралия, като мнозина от тях са в критично състояние с тежки изгаряния, предава БТА. Министър-председателят на Нова Зеландия Джасинда Ардърн и членовете на кабинета й почетоха жертвите пред сградата на парламента в столицата Уелингтън. \"Тези, които загинаха, вече са свързани завинаги с Нова Зеландия\", заяви тя. Спасителните екипи, които изнесоха шест тела от острова в петък, засега нямат успех в откриването на последните две въпреки издирванията през уикенда. В понеделник се очаква нов оглед от въздуха, който да помогне на водолазите да направят план за по-нататъшното подводно издирване. \"Ще продължим операцията, докато има шанс да открием тези тела\", каза пред новозеланското радио комисарят на полицията Майк Буш. Новозеландци в цялата страна запазиха минута мълчание в памет на жертвите от изригването на вулкана на остров Уайт миналата седмица, съобщи Ройтерс. Сподели:", "date": "2019.12.16", "title": "Нова Зеландия почете жертвите на изригването на вулкана на остров Уайт"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B8%D0%BC%D0%BE%D0%B2-%D0%BF%D0%BE%D0%B4%D0%BF%D0%B8%D1%81%D0%B0-%D0%B2%D0%B0%D0%B6%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D0%BC%D0%B5%D1%80%D0%BA%D0%B8-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BE%D1%82-%D0%B1%D0%B5%D0%B4%D1%81%D1%82%D0%B2%D0%B8%D1%8F-news891867.html", "text": "Министърът на околната среда и водите Нено Димов и главен комисар Николай Николов днес подписаха договор за надграждане и оптимизация на процесите по превенция, готовност и реакция на рискове от природни бедствия. Проектът ще се изпълнява от Главна дирекция „Пожарна безопасност и защита на населението“ (ГДПБЗН) – МВР и се финансира изцяло от ОП „Околна среда 2014-2020 г.“. Размерът на инвестицията е 20 млн. лв., а срокът за изпълнение на проекта е 48 месеца. Дейностите са насочени към оптимизиране на превенцията, готовността и реакциите при бедствия като наводнения и свлачища, както и извършване на анализи и оценки на различните рискове. Предвижда се изготвяне на предложение за Национален план за управление на риска от бедствия, който ще отчита вероятните въздействия на промените в климата и стратегията за адаптация към тези промени. Основна дейност в проекта е интегрирането на различните информационни локални системи, подпомагащи ранното предупреждение и оповестяване при наводнения и свлачища, в една обща платформа. Тя ще осигурява своевременна и коректна информация към отговорните звена и органи на изпълнителната власт. Така те ще имат готовност за бърза оценка и анализ на ситуацията при предстоящо наводнение, свлачище или друго природно бедствие. В рамките на проекта ще се проведат обучения за представители на министерства, ведомства и организации за развиване на капацитета. Целта е да се подобри способността за вземане на навременни и адекватни решения за ограничаване на последиците от бедствия. Предвидено е техническо обезпечаване на националния и регионалните оперативни центрове към ГДПБЗН с 64 мобилни комуникационни системи и 1024 комплекта лични предпазни средства. Сподели:", "date": "2019.12.16", "title": "Министър Димов подписа важен договор за мерки за защита на населението от бедствия"}
{"url": "https://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D0%BF%D0%BE-%D1%87%D1%83%D0%B4%D0%BE-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D0%BF%D0%BE%D0%B4%D0%BB%D0%B5%D0%B7-%D0%BD%D0%B0-%D0%B2%D0%B0%D1%80%D0%BD%D0%B0-news891799.html", "text": "млада шофьорка при пороен дъжд не успя да вземе завоя на кръстовището Тежък инцидент се размина по чудо снощи в централния подлез на Варна. При неизяснени към момента обстоятелства тежка мраморна облицовка от подлеза до Катедралата е паднала и се е разбила по стъпалата на подземното съоръжение. Истинки късмет е, че в този момент в подлеза не са преминавали пешеходци, които да станат жертва на тежкия инцидент, предава \"Варна24\". Все още не е ясно дали облицовката се е откъртила след катастрофа или е акт на вандалска проява. Към момента няма официална информация от пресцентъра на полицията за регистрирано произшествие на това място. Няма и видими следи от пътен инцидент. Припомняме, че преди време и се заби точно в същата стена на подлеза, но за щастие пострада само лъскавото возило. Сподели:", "date": "2019.12.16", "title": "Тежък инцидент се размина по чудо в централния подлез на Варна"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%BE%D0%B8-%D0%B2%D0%B8%D0%BF-%D0%B0%D1%80%D0%B5%D1%81%D1%82%D0%B0%D0%BD%D1%82%D0%B8-%D0%BF%D0%BE%D1%81%D1%80%D0%B5%D1%89%D0%B0%D1%82-%D0%BA%D0%BE%D0%BB%D0%B5%D0%B4%D0%B0-%D0%B2-%D0%B0%D1%80%D0%B5%D1%81%D1%82%D0%B0---%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D0%BD%D0%B5%D0%B2-%D1%81%D0%B0%D0%BC-%D0%B7%D0%B0%D0%B4-%D1%80-news891829.html", "text": "Семейството на олигарха Николай Банев ще посрещне Коледа разделено. Докато спецсъдът се смили над Евгения Банева и тя от няколко месеца е под домашен арест заради влошено здраве, родната Темида остави някогашния собственик на \"Полимери\" в ареста. Това ще е втора арестантска Коледа за приватизатор номер 1. Баневи са обвинени в пране на пари, присвояване от приватизирани заводи и укриване на данъци. За разлика от него на свобода е синът му Стайко, който наскоро отново попадна в криминалните хроники, след като се забърка в пътуване на автостоп към Айтос с въоръжени мъже. Той обаче бе пуснат под домашен арест са същите обвинения, по които баща му е зад решетките. В ареста постни сърми ще похапва и Митьо Очите. Несеберският Ал Капоне посрещна миналата Коледа в турски зандан, така че и за него тази ще е втора поред зад решетките. Разбира се родния арест е далеч повече предпочитано място за празнуване на Рождество Христово от турския затвор. Алкохолният бос Миню Стайко също няма да се радва на лукса на собственото му имение в полите на Витоша за втора Коледа. Стайков също ще посрещне Рождество Христово в ареста без никакви роднини, тъй като там остана само той. Сподели:", "date": "2019.12.16", "title": "ЕКСКЛУЗИВНО В ПИК: Ето кои ВИП арестанти посрещат Коледа в ареста - Николай Банев сам зад решетките"}
{"url": "https://pik.bg/%D0%B8%D0%B2%D0%B5%D1%82-%D0%BB%D0%B0%D0%BB%D0%BE%D0%B2%D0%B0-%D0%B1%D0%B5%D1%88%D0%B5-%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B0-%D0%B7%D0%B0-%D0%B0%D1%82%D0%BB%D0%B5%D1%82-%D0%BD%D0%BE%D0%BC%D0%B5%D1%80-%D0%B5%D0%B4%D0%BD%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-2019-%D0%B3-news891874.html", "text": "Министърът на младежта и спорта Красен Кралев връчи приза за атлет номер едно на България на Ивет Лалова. Спринтьорката беше отличена в традиционната анкета на списание “Атлетика”. Лалова за пети път печели в допитването. Ивет заслужи признанието за номер едно за 2019 г. след успешен летен сезон, в който покри нормативите на 100 м (11.08 сек) и 200 м (22.45 сек) за Олимпийските игри в Токио 2020. Тя ще участва за пети път на най-големия спортен форум. Лалова успя да влезе и във финала на 200 м по време на Световното първенство в Доха, Катар. “Ако нямаш добра атлетика, няма и спорт. Имаме таланти, имаме и легенди. Талантите се учат от легендите. Легендите ни държат винаги едно високо ниво. Излишно е да казвам колко е значима Ивет за световната атлетика, не само за българската. Не, че в България не я обичат, не че в България стотици млади хора и деца не искат да й подражават. Но когато видиш, че на едно Световно първенство по време на официалния обяд с представители на всички атлетически федерации, тя беше единственият действащ атлет, който беше поканен на този обяд и единственият човек, който сър Коу поздрави и се обърна официално към него от всички присъстващи, няма как да не се гордеем, че имаме такъв сънародник и толкова значима фигура в световната атлетика”, каза при награждаването министър Кралев. Ивет Лалова беше избирана за номер едно у нас и през 2004, 2005, 2008 и 2012 г. В своето изказване след като получи наградата Лалова благодари на министър Красен Кралев за помощта, която ММС оказва на целия български спорт. “Много често ми се случва да се гордея, когато излизам в чужбина и казвам какви зали и какви писти имаме, и какво се прави за целия наш спорт в България”, каза пред присъстващите Ивет Лалова. Втора в анкетата с 261 т. се нареди Радослава Мавродиева, която стана европейска шампионка в тласкането на гюле на шампионата в зала през март. Трета с 245 т. е Мирела Демирева. Сребърната медалистка от Олимпийските игри в Рио де Жанейро през 2016 г. успя да покрие норматив и за Токио 2020. Четвърти в допитването с 219 т. остана Тихомир Иванов. Министър Красен Кралев акцентира върху добрите резултати, които постигнаха младите атлети през 2019 г. Валентин Андреев и Александра Начева заеха пето и шесто място в класацията. Андреев донесе златен медал за България на европейския олимпийски младежки фестивал и оглави световната ранглиста на чук за юноши под 18 години. По време на днешната церемония той беше определен за изгряваща звезда на българската атлетика. “През изминалата година направихме така, че да има повече възможности за подготовка на нашите лекоатлети. Реновирахме залата в Добрич, реконструирахме и закритата писта в Кюстендил. Знаете, че добричката писта, която е втората кръгова писта в България, е от изключително значение за българската лека атлетика, защото е трудно на състезателите от Източна България да намерят подходяща писта за тренировки през зимата. Не съм се отказал от мечтата си до края на мандата да започне реконструкцията на стадион “Академик”. Не съм забравил това обещание, работим и дано тази година да подсигурим необходимите средства, за да започне ремонтът, защото по този начин смятам, че ще изградим един прекрасен комплекс около “Асикс Арена”, който да бъде истинският дом на българската лека атлетика”, обяви министър Кралев. В приветствието си към състезателите министърът на младежта и спорта отбеляза важността на идващата 2020 г.. “Следващата година е по-особена. Тя ще мине под знака на Олимпийските игри. Пожелавам на всички да реализират целите и мечтите си, и да защитят достойно честта на България, както винаги са го правили. Не забравяйте да обръщате внимание на децата, както повечето от вас правят, защото имаме нужда от идоли, модели на подражание, а вие сте правилните хора, които трябва да следват”, каза Кралев. Президентът на Българската федерация по лека атлетика (БФЛА) и на Балканската асоциация на атлетическите федерации (БААФ) Добромир Карамаринов връчи почетен плакет на спортния министър за приноса му в развитието на атлетиката в Балканския регион. ”Г-н Кралев познава ключовите фигури на БААФ, с някои от тях говори на техния език, което го прави обичан от моите колеги в централата. Благодаря му, че използва Балканите като пример за всички с общите домакинства на състезания в други спортове, а и за съпричастността, която показва към леката атлетика. Искам да благодаря и на Антон Бонов, който вече 19 години полага усилия за организирането на анкетата за Атлет номер едно на България”, заяви Карамаринов. Сподели:", "date": "2019.12.16", "title": "Ивет Лалова беше определена за Атлет номер едно на България за 2019 г."}
{"url": "https://pik.bg/%D0%B7%D0%B0%D1%81%D0%B8%D0%BB%D0%B5%D0%BD%D0%BE-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%BE-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%BE-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-%D0%B2-%D0%B1%D0%B0%D0%BD%D1%81%D0%BA%D0%BE-%D0%BF%D1%80%D0%B5%D0%B7-%D1%81%D0%B5%D0%B7%D0%BE%D0%BD%D0%B0-news891877.html", "text": "От днес до края на активния туристически зимен сезон, в Банско ще има засилено полицейско присъствие. Освен български, в курорта са командировани също гръцки и румънски полицаи, които ще оказват съдействие на сънародниците си и ще помагат зимната им почивка да  бъде приятна и безпроблемна. Българските полицаи и колегите им от Гърция и Румъния, водени от директора на ОДМВР- Благоевград старши комисар Дойчин Дойчинов, бях посрещнати от кмета на Банско Иван Кадев. Гръцките полицейски служители бяха представени от полицейски аташе в България Христос Кириазакис, а румънските полицаи - от полицейски аташе в България г-н Алексяндру Йоргулеску. Кметът Иван Кадев приветства служителите на реда и им пожела да имат спокойна работа по време на сезона. Той изрази увереност, че утвърдената през последното десетилетие практика на съвместна работа на международните патрули, през тази година ще бъде на още по-високо ниво е в края на сезона ще бъдат отчетени добри резултати. \"Тази зима очакваме по-голям брой туристи от всички страни. Общината е в готовност за посрещането им и заедно с органите на реда, с българските, румънските и гръцките полицаи, ще осигурим безопасност и спокойствие на гражданите на Банско и на гостите ни\", заяви кметът. Международните патрули ще работят в целия курорт, но най-вече на местата, където има струпване на туристи. На няколко места на територията на града ще бъдат организирани контролно- пропусквателни пунктове, с оглед осигуряване на добрия ред и сигурност, съобщават от Областната дирекция на МВР Благоевград. Сподели:", "date": "2019.12.16", "title": "Засилено международно полицейско присъствие в Банско през сезона"}
{"url": "https://pik.bg/30-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F%D1%82%D0%B0-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news891795.html", "text": "Първите протести срещу диктатурата на Николае Чаушеску започват в Тимишоара - на 16 декември 1989 г. Постепенно те се разрастват и обхващат столицата Букурещ и други части на страната. За да потуши бунта, в Тимишоара е изпратена армията. 30 години по-късно пред църквата в Тимишоара бяха запалени свещи и хората си спомниха отново за В Румъния отбелязват 30 години от революцията срещу комунистическия режим. По този повод стотици румънци взеха участие в шествие в Тимишоара. събитията през 1989 г.. Някои не скриха разочарованието си. Румънската революция приключва с ареста на Николае Чаушеску и съпругата му Елена. Със смъртната им присъда и последвалата екзекуция със сила е сложен край на комунистическото управление. Сподели:", "date": "2019.12.16", "title": "30 години от революцията в Румъния"}
{"url": "https://pik.bg/%D1%81%D1%82%D1%8E%D0%B0%D1%80%D0%B4%D0%B5%D1%81%D0%B0-%D0%B2%D0%B4%D1%8A%D1%85%D0%BD%D0%BE%D0%B2%D0%B8-%D0%BA%D1%80%D0%B8%D1%81%D0%BA%D0%BE-%D0%B7%D0%B0-%D0%BD%D0%BE%D0%B2%D0%BE%D1%82%D0%BE-%D0%BC%D1%83-%D0%BF%D0%B0%D1%80%D1%87%D0%B5-news891794.html", "text": "Криско, който преди дни пусна необичайно за репертоара си парче със смислени текст и послание, се е вдъхновил за него от половинката си - стюардесата Цветелина Петрова. Текстът на новата му песен \"Благодаря ти\" не се върти около базуки и млади булки, а около семейството. С това изпълнителят на \"Да или не\" иска да отдаде почит към хората, \"които обичаме и за които ни пука\". \"Парчето е вдъхновено от моята жена. Искам да припомня, че трябва да сме благодарни за нещата, които имаме в живота си\", сподели хитмейкърът от Габрово. Припомняме, че във видеото участва и малката дъщеричка на рапъра Амая, която се появи на бял свят през септември. Музиката, текстът и режисурата са дело на самия Криско. Гърбът му в изпълнението пазят музикантите от \"Ку-Ку Бенд\", като беквокалите са поверени на Невена Цонева. За три дни клипът към \"Благодаря ти\" събра над 430 000 гледания в \"ЮТуб\", предава \"Монитор\". Сподели:", "date": "2019.12.16", "title": "Стюардеса вдъхнови Криско за новото му парче"}
{"url": "https://pik.bg/%D0%B7%D0%B8%D0%BC%D0%B0-%D1%81%D0%BD%D0%B5%D0%B6%D0%BD%D0%B0-%D0%B1%D1%83%D1%80%D1%8F-%D0%BC%D0%BE%D1%80%D0%B8-%D1%81%D0%B0%D1%89-news891802.html", "text": "Зимна буря, обхванала средната част на САЩ в неделя, създаде опасни условия за шофьорите, като на някои места движението беше парализирано заради десетки катастрофи. Бурята обхвана район от Скалистите планини до Средния Запад, съобщи Националната метеорологична служба. Очаква се фронтът да удари Източното крайбрежие в понеделник, съобщи телевизия NBC. Шестима души в два американски щата са загинали при произшествия, предизвикани от лошото време, заявиха властите. Сподели:", "date": "2019.12.16", "title": "ЗИМА: Снежна буря мори САЩ"}
{"url": "https://pik.bg/%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-20-%D0%B1%D0%BE%D0%BD%D0%B0-%D0%BE%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news891858.html", "text": "Ловки апаши са задигнали 20 хиляди лева от автомобил в Пловдив, съобщиха от полицията. Сигналът за удара е бил подаден днес в Първо районно управление на МВР в култовия пловдивски квартал \"Кичук Париж\". Според първоначалните данни колата е била паркирана на Коматевско шосе. В хода на проверката се оказало , че парите са взети през незаключената врата на автомобил „Тойота“, управляван от 38-годишен мъж. Проверката по случая продължава. Сподели:", "date": "2019.12.16", "title": "Задигнаха 20 бона от автомобил в Пловдив"}
{"url": "https://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%89%D0%B5-%D0%B2%D0%B0%D0%BB%D0%B8%D0%B4%D0%B8%D1%80%D0%B0-%D1%8E%D0%B1%D0%B8%D0%BB%D0%B5%D0%B9%D0%BD%D0%B0-%D0%BC%D0%B0%D1%80%D0%BA%D0%B0-news891933.html", "text": "Това съобщиха от пресцентъра на МВнР. Церемонията ще се състои в зала „Договори“ на Министерството на външните работи на 17 декември, вторник, от 14:30 ч. На събитието ще присъстват още заместник-министърът на транспорта, информационните технологии и съобщенията Андреана Атанасова, главният изпълнителен директор на „Български пощи“ ЕАД Деян Дънешки и посланикът на Китай в България Дун Сяодзюн. Вицепремиерът и министър на външните работи Екатерина Захариева ще валидира юбилейна пощенска марка по повод 70-ата годишнина от установяване на дипломатически отношения между Република България и Китайската народна република. Сподели:", "date": "2019.12.16", "title": "Екатерина Захариева ще валидира юбилейна марка"}
{"url": "https://pik.bg/%D0%B1%D0%BE%D0%BC%D0%B1%D0%B0-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%B4%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-news891885.html", "text": "Част от сградата на българското посолство в черногорската столица Подгорица е пострадала от експлозия, която е станала в 4 ч. тази нощ. Изпочупени са прозорците на кабинета на българския консул, нанесени са щети и на вратата на кабинета му, съобщи Държавната телевизия РТЦГ.  На мястото има разследващи органи. От полицията съобщиха, че консулството само ще възстанови щетите. Външно министерство е потвърдило за инцидента и е заявило, че щетите са минимални. Сподели:", "date": "2019.12.16", "title": "Бомба се взриви до българското посолство в Черна гора"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%84%D0%BE%D1%80%D1%82%D1%83%D0%BD%D0%B0-%D0%BF%D1%80%D0%B0%D1%82%D0%B8-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81%D1%80%D0%B5%D1%89%D1%83-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B2%D0%B5%D0%BB%D0%B8%D0%BA%D0%B8%D1%82%D0%B5-%D0%BA%D0%BB%D1%83%D0%B1%D0%BE%D0%B2%D0%B5-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BF%D1%8A%D0%BB%D0%B5%D0%BD-%D0%B6%D1%80-news891832.html", "text": "Българският действащ шампион Лудогорец се класира за елиминационната фаза в Лига Европа, което е много солидно постижение. Днес пък беше изтеглен жребият за 1/16-финалите в турнира, церемонията се състоя в Нион, Швейцария А тимът от Разград ще спори във визираната фаза на надпреварата с един от най-успешните клубове в историята на футбола - Интер. \"Орлите\" са домакини в първата среща с въпросния колос от Италия. Мачът-реванш съответно ще е на Апенините. Интер разполага в момента със звезди като Лаутаро Мартинес, Ромелу Лукаку и прочие, старши треньор пък е именитият специалист Антонио Конте. А \"нерадзурите\" имат същия точков актов като Ювентус във временното класиране на Калчото, като именно двата тима са на първите 2 позиции в таблицата. Уулвърхямптън - Еспаньол Спортинг Лисабон - Истанбул Башакшехир Хетафе - Аякс Байер Леверкузен - Порто Копенхаген - Селтик АПОЕЛ - Базел Клуж - Севиля Олимпиакос - Арсенал АЗ Алкмаар - ЛАСК Брюж - Манчестър Юнайтед - Интер (Милано) Айнтрахт - Залцбург Шахтьор (Донецк) - Бенфика Волфсбург - Малмьо Рома - Гент Рейнджърс - Брага По традиция участниците в жребия бяха разделени в две урни. В първата - победителите в своите групи, както и четирите тима с най-добри показатели, отпаднали от Шампионската лига. Във втората урна - отборите, завършили втори в своите карета на ЛЕ, както и тези с по-лоши показатели, акостиращи от групите на ШЛ. Както е известно, тимове от една група или от една и съща национална футболна асоциация не могат да се паднат за съперници на тази фаза на състезанието. Поставените в първа урна гостуват в първите мачове и са домакини в реваншите. Първите двубои са насрочени за 20 февруари, а реваншите трябва да се изиграят на 27 февруари 2020-а, с изключение домакинството на Брага, което ще е ден по-рано. Аякс (Холандия) Арсенал (Англия) Базел (Швейцария) Бенфика (Португалия) Брага (Португалия) Селтик (Шотландия) Еспаньол (Испания) Гент (Белгия) Интер (Италия) Истанбул Башакшехир (Турция) ЛАСК (Австрия) Малмьо (Швеция) Манчестър Юнайтед (Англия) Порто (Португалия) РБ Залцбург (Австрия) Севиля (Испания) АПОЕЛ (Кипър) АЗ Алкмаар (Холандия) Байер Леверкузен (Германия) ЧФР Клуж (Румъния) Брюж (Белгия) Копенхаген (Дания) Айнтрахт Франкфурт (Германия) Хетафе (Испания) ЛУДОГОРЕЦ (България) Олимпиакос (Гърция) Глазгоу Рейнджърс (Шотландия) Рома (Италия) Шахтьор Донецк (Украйна) Спортинг Лисабон (Португалия) Волфсбург (Германия) Уулвърхямптън (Англия) Сподели:", "date": "2019.12.16", "title": "ИЗВЪНРЕДНО: Фортуна прати Лудогорец срещу един от най-великите клубове в историята... (ПЪЛЕН ЖРЕБИЙ ЗА 1/16-ФИНАЛИТЕ НА ЛИГА ЕВРОПА)"}
{"url": "https://pik.bg/%D1%81%D0%BC%D0%B5%D0%BD%D1%8F%D1%82-%D1%80%D0%B5%D0%B3%D1%83%D0%BB%D0%B0%D1%86%D0%B8%D1%8F%D1%82%D0%B0-%D0%BD%D0%B0-10-%D0%BA%D0%BB%D1%8E%D1%87%D0%BE%D0%B2%D0%B8-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news891765.html", "text": "Десет ключови кръстовища в Пловдив ще бъдат регулирани по нов начин, за да се облекчи трафикът в града. Пътните инженери вече приключват по изработване на нови циклограми на т. нар. умни светофари, които се регулират от Центъра за управление на трафика. Освен промяна в режимите на 10 от най-натоварени кръстовища ще има нови секции за десен завой, за да не се задръстват булевардите. На някои места ще бъдат премахнати и защитените леви завои, регулирани със светофар, макар че те са препоръчани в Генералния план за организация на движението, обясни пред \"Марица\" Тодор Чонов, зам.-кмет на община Пловдив по транспорта. Другата новина е, че движението ще се пуска турбинно, за да вървят всички потоци едновременно. В същото време експертите работят и за разработване на нови сигнализации на пешеходните пътеки, които да направят преминаването по-сигурно. Те ще представляват сини триъгълни знаци. Първият вече е поставен на булевард \"Васил Априлов“, а сега предстои монтаж на подобно съоръжение до детска градина „Захарно петле“ по молба на майки. \"Районните кметове имат задачи да проведат срещи с началниците на районните управления и да идентифицират всички проблемни места, особено около учебните и детските заведения, за да взимаме бързи мерки\", каза още Тодор Чонов. Сподели:", "date": "2019.12.16", "title": "Сменят регулацията на 10 ключови кръстовища в Пловдив"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BE%D1%82-%D0%B0%D0%B5%D1%86-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%81-%D0%B4%D0%B2%D0%B0-%D1%82%D1%80%D1%83%D0%BF%D0%B0-%D0%BD%D0%B0-%D0%BF%D0%BB%D0%BE%D1%89%D0%B0%D0%B4%D0%BA%D0%B0--news891882.html", "text": "На територията на АЕЦ \"Козлодуй\" няма такава площадка за съхранение на ядрени отпадъци. Това казаха ексклузивно пред медията ни от централата. Припомняме, че по-рано днес при трудова злополука на строителната площадка на \"Радиана“ в Козлодуй загинаха двама строителни работници, а други двама пострадаха сериозно. Там се Сподели:", "date": "2019.12.16", "title": "ЕКСКЛУЗИВНО В ПИК! От АЕЦ \"Козлодуй\" пред медията ни след трагедията с два трупа на площадка за радиоактивни отпадъци: При нас инцидент няма"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BF%D1%80%D0%B8-%D0%BA%D0%BE%D1%8F%D1%82%D0%BE-%D0%B4%D0%B6%D0%B8%D0%BF-%D1%83%D0%B1%D0%B8-%D0%BC%D0%BE%D0%BC%D0%B8%D1%87%D0%B5-%D0%B2-%D1%81%D0%BE%D1%84%D0%B8%D1%8F---%D0%B4%D0%B5%D1%86%D0%B0%D1%82%D0%B0-%D0%BF%D1%80-news891935.html", "text": "Нова версия за катастрофата в петък на бул. \"Никола Вапцаров\" в София, при която загина едно момиче, а друго беше ранено. Тяхна съученичка твърди, че те са пресекли пешеходната пътека на зелено. Във фаталната петъчна вечер джип помете две момичета. Тогава пешеходната пътека е потънала в мрак. Няма хоризонтална рамка със светофари над платното, които да се виждат отдалеч, а дупката между мантинелата и предпазната ограда, откъдето шофьорът причинил инцидента, твърди, че са излезли децата, все още стои необезопасено. Оказва се обаче, че има и друга версия за касатрофата. Има и редица пропуски при обезопасяването и на други столични кръстовища. От Столичната община заявиха, че разделителния остров на бул. \"Никола Вапцаров\" ще бъде изцяло преграден с ограда. Ще бъде монтирано осветление на пешеходната пътека, а ако се наложи ще бъде преместена и спирката на градския транспорт. В 13 часа днес булевард \"Никола Вапцаров\" притихна. Съученици, приятели, учители и родители дойдоха, за да оставят цветя и да запалят свещ на мястото където в петък 13-годишно момиче загуби живота си, а друго 14-годишно бе ранено, предаде БНТ. Версията, че децата внезапно са излезли на платното през дупка между мантинелата и предпазната ограда бе опровергана от тяхна съученичка, присъствала на инцидента. \"Минаха през пешеходната пътека, а не през дупката, както твърдят те. Шофьорът, неговото изказване въобще не беше вярно. Истината е, че аз бях точно зад тях. Светна зеленият светофар. Имаше две спрели коли в другите две ленти и те тръгнаха, и колата мина пред тях и спря след дупката. И върна. Просто момичетата излетяха, когато това се случи това нещо\", сподели съученичка. Според директора на Математическата гимназия най-важното е децата безболезнено да преодолеят загубата на своята съученичка.Ние сме предприели необходимите действия. Психолозите са в училище и работят с децата. \"А родителите поискаха незабавни мерки за обезопасяване на пешеходната пътека\", каза Ивайло Ушагелов , директор на НПМГ. \"Общината трябва да вземе мерки, спешни, тук да бъде поставена една плътна ограда, светлината пред такива пешеходни пътеки е много важна. Както виждате тука, никъде няма осветление. Вечерно време е тъмно, като в рог\", заяви Виктор Тотев, родител. \"Какво би могло да се направи, според мен, или подлез или надлез. Евентуално един \"спящ\" полицай\", посочи Сава Попсавов, родител. От Института по пътна безопасност твърдят, че в столицата почти няма безопасни кръстовища. От КАТ съобщиха, че и в момента налагат санкции на Столичната община за неизпълнени мерки за пътна безопасност. Сподели:", "date": "2019.12.16", "title": "ИЗВЪНРЕДНО В ПИК! Нова версия за катастрофата, при която джип уби момиче в София - децата пресичали на зелено"}
{"url": "https://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D1%82%D1%8A%D1%80%D0%B3%D0%BE%D0%B2%D0%B5%D1%86-%D1%83%D0%BA%D1%80%D0%B8%D0%BB-%D0%B1%D0%BB%D0%B8%D0%B7%D0%BE-30-000-%D0%BB%D0%B5%D0%B2%D0%B0-%D0%B4%D0%B0%D0%BD%D1%8A%D1%86%D0%B8-news891859.html", "text": "Окръжна прокуратура - Ловеч, е внесла в съда обвинителен акт срещу търговец за данъчно престъпление. Това съобщават от Апелативната прокуратура във Велико Търново. Обвинението срещу С.С. е за това, че в периода от март 2012 г. до февруари 2016 г., при условията на продължавано престъпление, като управляващ и представляващ ЕООД е избегнал установяването и плащането на данъчни задължения. Това е станало, като потвърдил неистина в пет годишни данъчни декларации пред ТД на НАП - Велико Търново, офис Ловеч. Размерът на укритите данъчни задължения е близо 30 хиляди лева. Предстои насрочване на делото за разглеждане пред съда. Сподели:", "date": "2019.12.16", "title": "Обвиниха търговец, укрил близо 30 000 лева данъци"}
{"url": "https://pik.bg/%D0%B4-%D1%80-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0-%D0%B8%D0%BC%D0%B0-%D0%B1%D0%BE%D0%BB%D0%B5%D1%81%D1%82%D0%B8-%D0%BF%D1%80%D0%B8-%D0%BA%D0%BE%D0%B8%D1%82%D0%BE-%D0%B8-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B0%D1%82-news891775.html", "text": "Вече по-голяма част от хората в резлутат на проведените разговори, разбраха, че има болести, за които и лекарите не могат да помогнат\", заяви д-р Елена Георгиева от Педиатричната болница по повод смъртта на 3-годишния Алекс пред Нова телевизия. По думите й има състояния които в рамките на часове се развиват и се налагат бързи действия и ситуации в които те се срещат рядко и са не по-малко драматични. \"Трябва да се придържаме към заключението на медицинския одит. Няма лекарска грешка и слава Богу рядко се случват такива случаи, най-често при възрастни хора. Трагичната е съдбата на Александър, но смятам че от тук нататък това може да послужи за оздравяване на системата. Дали е могло да се случи нещо по-добро за детето, смятам че не. Трябва да се знае, че първия лекар, който може да помогне е личния лекар, но с промяната в системата малко останаха личните лекари, които са педиатри. Голяма част от тях или не записват деца или не знаят как да постъпят и затова се търси помощ в болниците\", допълни още лекарката опитала да спаси живота на 3-годишния Алекс, който почина след бързи усложнения от вирус. \"Ако се погледне на тази болница по специален начин, тя ще може да стане ядро за бъдещата нова педиатрична болница\", заяви още лекарката по повод организацията и финансовата обезпеченост на лечебното заведение. Сподели:", "date": "2019.12.16", "title": "Д-р Георгиева: Има болести при които и лекарите не могат да помогнат"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B0%D0%BB%D1%84%D0%B0-%D1%80%D0%B8%D1%81%D1%8A%D1%80%D1%87-%D0%B3%D0%B5%D1%80%D0%B1-%D0%B5-%D0%BF%D1%8A%D1%80%D0%B2%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D1%81%D0%B8%D0%BB%D0%B0-%D0%B0-%D1%80%D0%B5%D0%B9%D1%82%D0%B8%D0%BD%D0%B3%D1%8A%D1%82-%D0%BD%D0%B0-%D1%80%D0%B0%D0%B4%D0%B5%D0%B2-%D0%BF%D0%B0%D0%B4%D0%B0-%D1%80%D0%B5%D0%BA%D0%BE%D1%80-news891887.html", "text": "Новоучредената (макар и все още нерегистрирана) партия на Слави Трифонов има потенциалната подкрепа на 8.6% от избирателите и конкурира ДПС (7.8%) за третото място. На този етап е трудно да се каже, дали заявените симпатии ще се превърнат в реална подкрепа, още повече, че профилът на техните привърженици остава все още твърде неясен. За момента по-ясно се открояват т.нар. „мобилни избиратели“, чийто вот бързо се мобилизира, но и бързо се демобилизира: най-младите до 30 годишна възраст, обезсърчени и разочаровани хора от по-малките населени места. През 2019-та продължи ерозията в подкрепата за националистическите партии. Тандемът ВМРО-НФСБ има доверието на 5.3%, а Атака – на 1.4%. Лидерите им също плавно губят обществено влияние: одобрението за Красимир Каракачанов спада от 22.5% до 18.9%, през последната година доверието във Валери Симеонов остава на равнище 9.1%, а във Волен Сидеров 6.4%. Предизвикателство обаче продължава бъде слабото присъствие извън столицата. Най-силната политическа фигура извън управляващите продължава да бъде президентът Румен Радев. За втори път обаче, след изразеното от него несъгласие с покупката на самолетите F-16 в края на миналата година, личният му рейтинг пада под 50 на сто (48% одобрение срещу 15% неодобрение). Две основни причини биха могли да се крият зад този спад – първо, липсата на категорична и лидираща позиция във външната политика, където президентът по принцип има силна роля и второ, изострянето на конфронтацията с изпълнителната власт, което не се толерира от общественото мнение, очакващо от държавния глава аргументиран дебат по стратегически въпроси, а не съображения по текущата конюнктура. П Сред членовете на кабинета за пореден път най-одобрявани са вицепремиерът Томислав Дончев (индекс от 25.8), Красен Кралев (индекс 10.1), Екатерина Захариева (индекс 7.9), Красимир Вълчев (индекс 6.3). Към нея обаче определено продължава да има по-високи очаквания от показаните досега резултати. На обратния полюс е оценката за Данаил Кирилов (индекс -26.1), Кирил Ананиев (индекс -17.9), Марияна Николова (индекс -14.1), както и за бившия вече социален министър. Социална политика, здравеопазване, правосъдие са традиционно критикувани направления в дейността на правителството. Повтарящите се и задълбочаващи се проблеми, пораждащи както недоволство сред работещите в тях, така и неудовлетвореност сред гражданите, показват, че само увеличаване на парите в тези направления не е в състояние да ги реши. По-съществена динамика в края на годината е налице в оценките за работата на Красимир Каракачанов (спад в индекса за дейността му от +1.3 до -3.1 пункта), Владислав Горанов (спад в индекса от -5.6 до -6.8) и Нено Димов (спад в индекса от -7.6 до -12.1). И тримата бележат негативен тренд в следствие от конкретни казуси като предложението за първите дни болнични и водния режим в някои части на страната. Парламентът продължава да е най-силно критикуваната от обществото институция с одобрение от 10% и неодобрение от 51%. Председателят на НС Цвета Караянчева се ползва с по-висок личен рейтинг (21%). Дебатите, съпровождащи избора на нов главен прокурор и отделни съдебни решения, привлякоха активно обществено внимание и насочиха светлината към дълбокия разлом между отделните институции в правосъдната система, като общественото мнение започна да възвръща част от доверието си към съда. За първи път от седем години оценката за работата на съда регистрира положителна промяна и ръст в одобрението през последните дванадесет месеца от обичайните 11% до 19%. В края на мандата оценките за работата на главния прокурор Сотир Цацаров се запазват в установените през последните месеци граници: 12% положителни срещу 45% отрицателни оценки. Сподели:", "date": "2019.12.16", "title": "ГОРЕЩО ПРОУЧВАНЕ! \"Алфа рисърч\": ГЕРБ е първа политическа сила, а рейтингът на Радев пада рекордно. За първи път доверие в МВР благодарение на Младен Маринов (ГРАФИКИ)"}
