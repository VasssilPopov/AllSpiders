{"url": "https://pik.bg/%D1%80%D0%B0%D0%B7%D0%B2%D0%BE%D0%B9-%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D1%81-%D1%80%D0%B0%D0%B7%D0%BA%D0%BE%D0%BF%D0%B0%D0%BD%D0%B8%D1%82%D0%B5-%D0%B3%D1%80%D0%BE%D0%B1%D0%BE%D0%B2%D0%B5-%D0%B2%D1%8A%D0%B2-%D0%B2%D0%B0%D1%82%D0%B8%D0%BA%D0%B0%D0%BD%D0%B0-%D0%BE%D1%82%D0%BD%D0%BE%D0%B2%D0%BE-%D1%81%D0%B5-%D0%B7%D0%B0%D0%BF%D0%BB%D0%B5%D1%82%D0%B5-news855658.html", "text": "Мистерията около изчезването през 1983 г. на 15-годишната Емануела Орланди - дъщеря на ватикански служител, отново се заплете днес след разравянето на два гроба в едно старо гробище на територията на минидържавата, предаде Асошиейтед прес. Ватиканът разреши да бъдат отворени двата гроба, в които би следвало да се намират останките на две германски принцеси, погребани през 19 век, след получаването на сигнал, че Орланди може да е погребана там. След като преди 4 дни бе съобщено, че гробовете в малкото Тевтонско гробище край ватиканската базилика \"Свети Петър\" са се оказали празни, надеждите на близките на Орланди бяха отново попарени, но възникна въпросът: а къде са останките на двете принцеси? Днес дойде поредна новина. След като разкопките са продължили и в съседните площи - вече на територията на Тевтонския колеж, в каменна ниша под плочника на няколко метри от гробовете на принцесите са били намерени два комплекта кости. Това съобщи лично говорителят на Ватикана Алесандро Джисоти, като добави, че районът незабавно е отцепен и ще бъде отворен в присъствието на съдебни медици на 20 юли. Последните строителни и реставрационни работи по Тевтонския колеж и съседното гробище там са били извършени през 1960-те и 1970-те години, тоест преди изчезването на Орланди. Строителни работи на този терен е имало и през 19 век. От Ватикана съобщиха че разследването ще продължи, отбелязва БТА. Сподели:", "date": "2019.07.13", "title": "РАЗВОЙ: Мистерията с разкопаните гробове във Ватикана отново се заплете"}
{"url": "https://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%BF%D0%BE%D0%BB%D0%B5%D1%82-%D0%BE%D1%82-%D1%86%D1%8E%D1%80%D0%B8%D1%85-%D0%B7%D0%B0-%D1%81%D0%BE%D1%84%D0%B8%D1%8F-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B7%D0%B0%D0%BA%D1%8A%D1%81%D0%BD%D0%B5%D0%BD%D0%B8%D0%B5---%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D1%87%D0%B0%D0%BA%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D1%82%D1%80-news855667.html", "text": "Над три часа и половина закъснява полет от Цюрих за София, за който чакат десетки българи, алармират потърпевши до ПИК. До момента никой не им е дал обяснение какво се случва, какви са причините за шокиращото забавяне, както и кога, и дали изобщо ще излетят. \"Ситуацията е абсурдна! Няколко пъти питахме компанията какво се случва, има ли някаква опасност за нас, за техническа неизправност ли става дума. Служителите мълчат скандално и не ни казват дали изобщо ще можем да се приберем\", заявиха потресените от отношението на превозвача пътници. Забавения полет е на \"България ер\", допълват те. Хората са решени да си търсят правата за безобразното закъснение. ОЧАКВАЙТЕ ПОДРОБНОСТИ В ПИК! Сподели:", "date": "2019.07.13", "title": "СИГНАЛ ДО ПИК: Полет от Цюрих за София с шокиращо закъснение - пътниците чакат повече от три часа и половина"}
{"url": "https://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%B4%D1%83%D0%BF%D0%BD%D0%B8%D1%86%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%83%D0%B2%D0%B8%D1%81%D0%BD%D0%B0-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%85%D0%B0-%D1%81%D0%BD%D0%B8%D0%BC%D0%BA%D0%B8-news855582.html", "text": "Тежък пътен инцидент на 5-те кьошета при бившата Транспортна болница в Дупница. Жена, управляваща Ситроен, за да избегне удар с друг автомобил, навила волана, ударила се в оградата на болницата и автомобила увиснал във въздуха, съобщава \"Струма.бг\". За щастие при инцидента няма пострадали хора. Пробата за наличие на алкохол на водачката на Ситроена е отрицателна. Сподели:", "date": "2019.07.13", "title": "ИНЦИДЕНТ В ДУПНИЦА: Автомобил увисна във въздуха (СНИМКИ)"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B4%D0%B0%D1%80%D0%B0%D0%BA%D0%BE%D0%B2-%D0%BD%D0%B0%D0%BF%D1%83%D1%81%D0%BD%D0%B0%D0%BB-%D0%BD%D0%BE%D0%B2%D0%B0-%D0%BF%D0%BE%D0%B4-%D0%B4%D0%B8%D0%BA%D1%82%D0%BE%D0%B2%D0%BA%D0%B0%D1%82%D0%B0-%D0%BD%D0%B0-%D0%B1%D0%B5%D0%BD%D0%B0%D1%82%D0%BE%D0%B2%D0%B0-%D0%B8-%D1%88%D0%B8%D0%BA%D0%B5%D1%80%D0%BE%D0%B2%D0%B0---%D1%81%D0%BC%D1%8A%D0%BA%D0%B2%D0%B0%D0%BB-%D1%85%D0%B8%D0%BB-news855671.html", "text": "Кореспондентът на Нова телевизия Ясен Дараков си е стегнал багажа и напуснал медията, похвали се самият той в социалната мрежа. Дараков се обяснява пред всички, че го прави от принципи и солидарност с няколкото нарочени за звезди, напуснали медиата. Щатският кореспондент твърди, че Миролюба Бенатова и Генка Шикерова били изгонени. Двете обаче напуснаха Нова, след като им бяха предложени нови договори, според които да им се плаща срещу свършена работа. Тъй като медията не може да си позволи да ги хрантути за 10 бона на месец, без да произвеждат нещо в замяна, двете прими си тръгнаха сами. За момента все още никой не е проявил интерес към великите журналистки, а от липсата на оферти се оплака самата Бенатова наскоро. Сега, чак месец по-късно, емигрантът в САЩ Ясен Дараков изведнъж реши, че е солидарен и принципен, докато негови подчинени от щатския му сайт, в който работят българи, пищят, че им бави срамно дълго заплатите. Оказва се, че вече нямало кой да дава хиляди долари на обгрижвания от протестърското лоби Дараков. Тъй като бил наясно със случващото се и, че вече няма кой да го издържа, Дараков решил да послуша своите приятелки Бетанова и Шикерова и да напусне със скандал. Любимецът на предишното ръководство на телевизията смъквал хиляди долари за сметка на колегите си. Нова плащала скъпите му командировки из Щатите и всякакви глезотии, които не оставали скрити за колегите му. Всъщност, известният с капризите си Дараков за втори път зарязва Нова - първия път беше, за да отиде в BIT, а след спирането й го ударил на молба да си го приберат обратно в телевизията-майка. За изострения му апетит към тв техниката на BIT от студиото в Чикаго пък още се носят легенди. Според отлично запознати, основната причина Дараков да си вземе шапката е рязкото намаляване на многохилядния му доларов бюджет, който медията нямала намерение повече да плаща. За да си вдигне цената, с надеждата все пак някъде да го вземат на работа, той се пришил и публично към умните и красивите борци за медийна правда. Сподели:", "date": "2019.07.13", "title": "РАЗКРИТИЕ НА ПИК: Дараков напуснал Нова под диктовката на Бенатова и Шикерова - смъквал хиляди  долари от медията за почивки"}
{"url": "https://pik.bg/%D0%B4%D0%B0-%D0%BD%D0%B5-%D0%BF%D0%BE%D0%B2%D1%8F%D1%80%D0%B2%D0%B0%D1%88-%D0%BF%D1%80%D0%BE%D0%B4%D0%B0%D0%B6%D0%B1%D0%B8%D1%82%D0%B5-%D0%BD%D0%B0-%D0%B1%D0%B8%D1%80%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BD%D0%B0%D0%BC%D0%B0%D0%BB%D0%B5%D0%BB%D0%B8-news855612.html", "text": "Консумацията на бира в Германия през първото полугодие е спаднала с три процента, информира ТАСС, като се позовава на в.\"Велт\". Според германското издание от януари до юни включително са продадени със 140 милиона литра по-малко, отколкото за същия период миналата година. Не се посочват данни за целия обем продажби. Представител на пивоварната компания Фелтинс (Veltins) отбелязва, че едва ли спадът ще бъде компенсиран през оставащите шест месеца от годината. Производителите ще приключат годината с намален обем продажби, прогнозира той. Високите резултати през миналата година бяха свързани със световното първенство по футбол, по време на което консумацията на бира обикновено расте. През 2018 година германските потребители са продали 8,7 милиарда литра бира. Основно пивото е било предназначено за вътрешния пазар. Изнесени са били само 1,6 милиарда литра на стойност 1,2 милиарда евро. Основни купувачи на германска бира са били Италия (21,8 процента), Китай (11,3 процента) и Холандия (7 процента). Нараснал е и броят на пивоварните. В Германия са регистрирани 1539 юридически лица, които се занимават с производство на бира или с 39 повече, отколкото 2017 година. Сподели:", "date": "2019.07.13", "title": "ДА НЕ ПОВЯРВАШ: Продажбите на бира в Германия намалели"}
{"url": "https://pik.bg/%D1%81%D0%B2%D0%BE%D0%B1%D0%BE%D0%B4%D0%BD%D0%B8-%D0%BC%D0%B5%D1%81%D1%82%D0%B0-%D1%82%D1%8A%D1%80%D1%81%D1%8F%D1%82-%D1%81%D1%8A%D0%B4%D0%B8%D0%B8-%D0%BF%D0%BE-%D0%B2%D0%BF%D0%B8%D1%81%D0%B2%D0%B0%D0%BD%D0%B8%D1%8F%D1%82%D0%B0-%D0%B7%D0%B0-%D0%BB%D0%BE%D0%BC-%D0%B8-%D1%80%D0%B0%D0%B9%D0%BE%D0%BD%D0%B0-news855614.html", "text": "Търсят двама съдии по вписванията за Лом. Това са единствените обявени за Северозапада места в заповед на правосъдния министър Данаил Кирилов, съобщава „Конкурент”. Конкурсът е насрочен за средата на септември. Кандидатите полагат писмен и устен изпит. Времето за решаването на теста е два часа. До устното препитване ще бъдат допуснати само тези, изкарали минимум 4.50 на писменото препитване. За да се включат в класирането, кандидатите трябва да имат най-малко четворка от втория изпит. Общо 44 са вакантните места в страната,  разпределени в  36 районни съдилища, уточняват от правосъдното министерство. Най-много са в столицата – четири, три са в Бургас, по две в Нови Пазар, Пловдив и  Лом. Желаещите да станат съдии по вписванията може да участват в конкурс за длъжността само за два района. Сподели:", "date": "2019.07.13", "title": "Свободни места: Търсят съдии по вписванията за Лом и района"}
{"url": "https://pik.bg/%D0%BF%D0%BE%D0%B7%D0%BE%D1%80-%D0%BE%D0%BD%D0%BA%D0%BE%D0%B1%D0%BE%D0%BB%D0%B5%D0%BD-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%B2%D0%B8%D1%86%D0%B5%D1%88%D0%B0%D0%BC%D0%BF%D0%B8%D0%BE%D0%BD-%D0%BF%D0%BE-%D0%B1%D0%BE%D1%80%D0%B1%D0%B0-%D0%BE%D0%B1%D1%80%D0%B5%D1%87%D0%B5%D0%BD-%D0%BD%D0%B0-%D1%81%D0%BC%D1%8A%D1%80%D1%82-%D1%81%D0%BB%D0%B5%D0%B4-%D0%BD%D0%B0%D0%BC%D0%B0%D0%BB%D0%B5%D0%BD-%D1%82%D0%B5%D0%BB%D0%BA-news855583.html", "text": "Световният вицешампион по борба Юсуф Муратов доскоро е бил с 50% ТЕЛК и е получавал инвалидна пенсия. Сега 75-годишният мъж, живеещ в димитровградското село Бодрово, е диагностициран с тумор, освен досегашните редица заболявания. След като преминава експертна комисия на 30 май 2019 г., той е получил 40% ТЕЛК и туморът не фигурира в експертното решение, при което му е спряна пенсията по болест. След решението обаче Юсуф е получил пенсии за още два месеца (юни и юли), които трябва да върне. Освен новооткритото злокачествено оконологично заболяване, от години той влачи исхемична болест на сърцето, стенокардия, хипертонично сърце, захарен диабет, коксатроза, подагра, тромбофлебит, заради които е получавал инвалидната пенсия, съобщава \"Хасково.нет\". Сега той дължи на държавата около 570 лева, за което разбрал едва вчера, разказа съпругата му Димитрийка Муратова. Мъжът не получава и пенсия за осигурителен стаж и възраст. На практика той е без никакви доходи и без здравноосигурителни права. Днес Юсуф Муратов трябваше да се яви на операция в пловдивска клиника за отстраняване на тумора, който набъбнал на 9 см и излязъл извън обхвата на бъбрека, установено при преглед на скенер. Заболяването му било открито през октомври миналата година, когато за 4 месеца бил прикован на легло. Тогава заради съпътстващите заболявания на мъжа и напредналата му възраст, лекарите не препоръчали веднага хирургично лечение, за да не се влоши състоянието му още повече. Сега обаче тази интервенция е неизбежна заради темповете на развитие на образуванието, в резултат на което се стигнало до запушване на канали и възрастният мъж не може да уринира. Заради прекратените здравноосигурителни права, Юсуф не е постъпил в болницата за извършване на операцията. Твърди, че при явяване на ТЕЛК-комисията е представил всички необходими документи, удостоверяващи заболяванията му. Той и съпругата му недоумяват как при толкова болести, процентът му е намален и дори в ТЕЛК-решението пише, че Юсуф е в \"задоволително общо състояние\". \"Трябваше ли да се свържем с циганката Величка, да уреди ТЕЛК-а на съпруга ми, който е с толкова сериозни заболявания и е почти на легло\", коментира Димитрийка Муратова, която също е онкоболна. Семейството остава да преживява с нейната пенсия от 232 лева, но след покупката на лекарства, памперси и разплащане на сметки, остават едва 50 лева. \"С 50 лева ние двама болни трябва да преживяваме\", с насълзени очи разказа възрастната жена. Днес Юсуф подаде документи за отпускане на пенсия за осигурителен стаж и възраст. Според закона обаче срокът за отпускане на минимална пенсия е 1 месец. За изчисляване на реалната пенсия отнема 4 месеца. Юсуф настоява да бъде диагностициран реално от ТЕЛК комисия. Инженер Юсуф Мурат е вицешампион по борба през 1968 година на Световното първенство в Истанбул. Има 3 медала от европейски първенства по самбо, многократен републикански шампион. Има медал за спортна слава. От РЗИ-Хасково обещаха да извършат проверка по случая. От ТЕЛК-Димитровград заявиха, че работят по правилник за изчисляване на процента на заболяванията, които се променят през годините. Допълниха, че не могат да направят проверка по конкретния случай днес. Вариантът е пациентът да се яви на повторна ТЕЛК-комисия заради влошено здравословно състояние, което трябва да бъде доказано документално. Поясниха, че решенията на комисията подлежат на обжалване на НЕЛК. Сподели:", "date": "2019.07.13", "title": "ПОЗОР: Онкоболен световен вицешампион по борба обречен на смърт след намален ТЕЛК"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%80%D0%B0%D0%B7%D1%81%D0%BB%D0%B5%D0%B4%D0%B0%D0%B2%D0%B0-%D0%B8%D0%B7%D1%82%D0%B8%D1%87%D0%B0%D0%BD%D0%B5-%D0%BD%D0%B0-%D0%BA%D0%BE%D1%80%D0%B5%D1%81%D0%BF%D0%BE%D0%BD%D0%B4%D0%B5%D1%86%D0%B8%D1%8F-%D0%B4%D0%BE%D0%B2%D0%B5%D0%BB%D0%BE-%D0%B4%D0%BE-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0--news855619.html", "text": "Британската полиция започна разследавне на изтичането на поверителна дипломатическа кореспондеция, която доведе до оставката на посланика в Съединените щати след бурен дипломатически скандал, съобщават световните агенции, цитирани от БНР. Заместник-началникът на лондонската полиция Нийл Басу заяви, че „определено е налице обществен интерес отговорните за изтичането на информацията да бъдат изправени пред правосъдието“. Посланик Ким Дарък подаде оставка в сряда с аргумента, че е невъзможно повече да изпълнява задълженията си, след като президентът Доналд Тръмп обяви, че не желае да работи с него. Тръмп нарече Дарък „смахнат и дадут глупак“, след като Дарък определи в кореспонденцията си до Лондон администрацията на президента „неспособна, некомпетентна и несигурна“. Давайки ход на разследването Нийл Басу призова отговорните за инцидента сами да се явят в полицията. Той също призова медиите и всички останали да не публикуват изтекла информация от правителствени документи, защото това ще бъде считано за престъпление. Разследването е поверено на Отдела за борба с тероризма. Британското правителсво вече стартира свое разследване на случая. Оставката на Ким Дарък доведе до остри критики към кандидата за лидер на торите Борис Джонсън, който не го подкрепи, за разлика от останалия политически елит. Според правителствени източници, Дарък е решил да подаде оставка именно след като Джонсън, фаворит за наследник на Мей, не е застанал зад него. Сподели:", "date": "2019.07.13", "title": "Британската полиция разследава изтичане на кореспондеция, довело до оставката на посланика в САЩ"}
{"url": "https://pik.bg/%D1%82%D0%B0%D0%BB%D0%B8%D0%B1%D0%B0%D0%BD%D0%B8-%D1%83%D0%B4%D0%B0%D1%80%D0%B8%D1%85%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D0%B7%D0%B0%D0%BF%D0%B0%D0%B4%D0%B5%D0%BD-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D1%82%D1%80%D0%B8%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D1%83%D0%B1%D0%B8%D1%82%D0%B8-news855633.html", "text": "Талибански бойци са нападнали сграда, която е играела ролята на хотел в западната част на Афганистан, като по предварителни данни, трима души от охраната са убити, съобщава Ройтерс . Официални лица разкриха, че са ранени 10 души, от които четирима са охранители. Талибаните са съобщили, че са организатори на атаката, като в момента техните бойци са заели ключови позиции в сградата и стрелят по близкото седалище на полицията. Превзетата постройка, освен хотел, е помещавала няколко магазина и едно от седалищата на губернатора на областта. Атаката е извършена въпреки преговорите между САЩ и талибаните, които започнаха наскоро. Сподели:", "date": "2019.07.13", "title": "Талибани удариха сграда в Западен Афганистан, трима души са убити"}
{"url": "https://pik.bg/%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BF%D1%80%D0%BE%D0%B6%D0%B5%D0%BA%D1%86%D0%B8%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B8-%D1%84%D0%B8%D0%BB%D0%BC%D0%B8-%D0%B2-%D1%8F%D0%BC%D0%B1%D0%BE%D0%BB-news855623.html", "text": "За шеста поредна година в Ямбол през летния сезон жителите и гостите на града могат безплатно да гледат прожекции на български и чуждестранни филми, съобщава БНР. Лятното кино в градския парк отваря врати всяка петъчна и събота вечер до 1 септември. Българските филми включени в програмата са: „Да обичаш на инат“, „Тримата от запаса“, „Топло“, „Кит“, „От нищо нещо“, „Съдията“, а финалът ще бъде с „Борис І\". Съботните вечери са за поредица от съвременни филми, подбрани от програмата на „София Филм Фест”. Между тях са „Дивата круша“, „Джебчии“, „За короната и страната“, „Песента на скорпионите“, „Луната на Юпитер“ и „Феникс“. Прожекциите са от 21:00 часа. Сподели:", "date": "2019.07.13", "title": "Безплатни прожекции на български и чуждестранни филми в Ямбол"}
{"url": "https://pik.bg/%D1%87%D0%B5%D1%82%D0%B8%D1%80%D0%B8-%D0%B6%D0%B5%D1%80%D1%82%D0%B2%D0%B8-12-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D1%82%D0%BE%D0%B2%D0%B0-%D0%B5-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5%D1%82%D0%BE-%D0%B7%D0%B0-%D1%88%D0%BE%D1%84%D1%8C%D0%BE%D1%80-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BB-%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9--news855584.html", "text": "Той вече го е правил в началото на разследването, когато изчезна в Холандия. После се появи за делото с адвокат Марин Марковски, който го придружаваше и на последното заседание. Жестоката катастрофа стана в нощта на 25 срещу 26 ноември 2016 г. на пътя между Долна Оряховица и Лясковец. Тогава автомобилът на 41-годишния долнооряховчанин Тони Паунов пропада в канавка на пътя между Лясковец и Долна Оряховица. Мъжът моли за помощ приятели и на място пристигат 37-годишния Марио Начев, Николай Паралесов на 50 г. и 55-годишния Данчо Каменаров. Четиримата се опитват да измъкнат закъсалата кола, когато в тъмнината ги връхлита \"Форд Мондео\". Зад волана е 33-годишният Бисер Арсов, който заедно с приятели се завръща от купон и отива да си допива в дискотека в Горна Оряховица. Фордът се е движел през нощта със 110,7 км/ч. Забива се в ладата, с която дошли помагачите. Четиримата приятели в това време са зад нея и ударът се оказва смъртоносен за Марио, Николай и Тони. Данчо е с тежки травми, но оцелява. Той почина по време на процеса, без да дочака правосъдие. Ранени са и пътуващи във форда. Бисер Арсов се опитва да натопи свой 19-годишен спътник, който избягал от произшествието, че той е бил на волана. Полицията обаче бързо установява, че това е лъжа. Назначената по делото ДНК експертиза установява, че по скоростния лост, кормилото и контактния ключ кървавите следи са от Бисер. Арсов е привлечен като обвиняем и изправен на подсъдимата скамейка за непредумишлено убийство на трима, причинено след употреба на алкохол - 1.28 промила и при шофиране с несъобразена скорост.Той вече е осъждан за шофиране пиян. Шофьорът се прочу с това, че след като не бе арестуван, напусна страната, но след време се яви сам в полицията в Горна Оряховица с топадвоката Марин Марковски. След заседанието стана ясно, че всички страни са недоволни от присъдата. Прокуратурата иска 14 г. за шофьора убиец, частните обвинители настояват за 20 г. затвор, а осъденият ще търси снизхождение от Апелативния съд. 12 години затвор даде Великотърновският окръжен съд на пиян шофьор, убил с бясна скорост трима мъже в катастрофа преди две години и половина. Бисер Арсов от горнооряховското село Върбица бе арестуван още в съдебната зала, тъй като има опасност да се укрие. Сподели:", "date": "2019.07.13", "title": "Четири жертви, 12 години затвор. Това е наказанието за шофьор, предизвикал зверско меле край Лясковец"}
{"url": "https://pik.bg/%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82-%D0%B1%D0%BB%D1%8A%D1%81%D0%BD%D0%B0-4-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B2-%D0%BC%D0%BE%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news855684.html", "text": "4-годишно дете е настанено в болница, след като беше блъснато от 17-годишен пред аквариума в Екип от полицията е на мястото на инцидента, а районът е отцепен. велосипедист Морската градина във Варна. От болницата „Света Анна“ в морската столица уточниха, че детето е конткатно и за живота му няма опасност. Сподели:", "date": "2019.07.13", "title": "Велосипедист блъсна 4-годишно дете в Морската градина във Варна"}
{"url": "https://pik.bg/%D0%B4%D0%BE%D0%B1%D1%80%D0%BE%D0%B2%D0%BE%D0%BB%D0%BD%D0%B0-%D0%B0%D0%BA%D1%86%D0%B8%D1%8F-%D0%BC%D0%BE%D1%82%D0%BE%D1%80%D0%B8%D1%81%D1%82%D0%B8-%D0%B4%D0%B0%D1%80%D0%B8%D1%85%D0%B0-%D0%BA%D1%80%D1%8A%D0%B2-news855622.html", "text": "Мотористи дариха кръв в акция за доброволно кръводаряване в София. Инициативата е на Българския Червен кръст (БЧК) и мото-клуб \"Sofia Riders\". Акцията премина под надслов \"Защото кръвта е живот\". В България всеки ден повече от 500 души се нуждаят от преливане на кръв, като една трета от тях са деца, според данните на БЧК, цитирани от Би Ти Ви Кръвта се използва при планови и спешни хирургични интервенции, за лечение на пациенти с остри кръвозагуби, причинени от травми, тежки изгаряния, злокачествени заболявания, както и при пациенти с различни вродени анемии и хемофилии. От БЧК напомнят, че кръводаряването не трябва да се извършва на гладно. В деня на процедурата трябва да се избягват тежък физически труд, спортуване, алкохол и цигари. Сподели:", "date": "2019.07.13", "title": "ДОБРОВОЛНА АКЦИЯ: Мотористи дариха кръв"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%BC%D1%8A%D0%B6%D0%B5-%D0%BE%D0%B1%D0%B8%D1%87%D0%B0-%D0%BC%D0%B5-%D0%BD%D0%B5-%D0%BC%D0%B5-%D0%BE%D0%B1%D0%B8%D1%87%D0%B0-news855200.html", "text": "Има моменти във връзката, в които се чудим дали човекът отсреща наистина ни обича или не. Думите имат някакво значение, но доста хора без свян ги използват просто ей така. Невербалната комуникация обаче не лъже. Човек може и да успее да овладее някои жестове временно, но идва момент, в който се отпуска и истината лъсва. Повтарянето на движения, жестове, маниер на говорене е подсъзнателно явление и показва, че този човек ви чувства близък. Според експертите имаме подобно поведение, когато търсим сближаване, искаме да бъдем оценени от другия и да му се харесваме. Ако приятелката ви се държи така спрямо вас, това е добър знак, защото означава, че тя все още е свързана с вас на емоционално ниво. Според куп изследвания, когато една жена се чувства комфортно в компанията на някого, тя обръща стъпалата си към него, т. е. пръстите на краката ѝ са насочени към човека, от чието внимание се вълнува. Има физическа причина, която обяснява защо хората се изчервяват. Зачервяването по бузите е причинено от повишено кръвообращение в тази зона вследствие на емоционално или физическо състояние. Ако половинката ви все още се изчервява във вашата компания, това означава, че тя се вълнува, когато е с вас и се чувства привлечена от вас. Как тя се държи в компания с други хора е от съществено значение. Ако ви следи постоянно с поглед, означава, че тя търси одобрението и вниманието ви. И също така, че вие все още сте нейният „център на Вселената“. Начинът, по който тя реагира на докосване от ваша страна и иницииране на физическа близост също лесно може да ви покаже дали още ви намира за атрактивни и изпитва нещо към вас. Споделената страст и физическо желание един към друг са важен елемент затова двама души да имат сериозна задълбочена връзка. Сподели:", "date": "2019.07.13", "title": "САМО ЗА МЪЖЕ: Обича ме, не ме обича..."}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BB%D0%B5%D1%82%D1%8F%D1%89-%D1%80%D0%B0%D0%B4%D0%B0%D1%80-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%B2-%D0%BE%D0%B1%D0%BB%D0%B0%D1%86%D0%B8%D1%82%D0%B5-news855610.html", "text": "Американски самолет за далечно радиолокационно наблюдение Boeing E-3 Sentry избухна в пламъци по време на полет, съобщава KOLN-TV. Т.нар. \"летящ радар\" на САЩ аварийно кацна в град Линкълн, щата Небраска. Отбелязва се, че по време на извънредната ситуация на борда на самолета е имало шестима души. Никой от тях не е пострадал. Причина за инцидента станало възпламеняване в един от днвигателите на самолета. Сега машината се намира в хангар, дъкедо ще я ремонтират, а периметърът около самолета се пази от охрана. Сподели:", "date": "2019.07.13", "title": "Американски \"летящ радар\" се запали в облаците"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%89%D0%B5-%D1%80%D0%B5%D0%B0%D0%BB%D0%B8%D0%B7%D0%B8%D1%80%D0%B0%D1%82-%D0%BE%D0%B1%D1%89%D0%B8-%D0%BF%D1%80%D0%BE%D0%B5%D0%BA%D1%82%D0%B8-%D0%B7%D0%B0-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82%D0%BE%D1%81%D0%BF%D0%BE%D1%81%D0%BE%D0%B1%D0%BD%D0%BE%D1%81%D1%82-%D1%81%D1%8A%D1%81-%D1%81%D1%80%D0%B5%D0%B4%D1%81%D1%82-news855607.html", "text": "В петък в София македонският министър на местното управление Горан Милевски заедно с министъра на регионалното развитие и благоустройството на България Петя Аврамова завършиха договорите за финансиране на 17 нови проекта от Програмата за трансгранично сътрудничество между двете държави, предава македонската агенция “Макфакс“, цитирани от „Фокус” Общата стойност на проектите е 7 млн. евро, от които 85% са обезпечени от Европейския съюз. Проектите са в три области – три се отнасят до конкурентоспособността, осем са за развиване на туристическата дейност и шест от тях са предназначени за защита на околната среда. „Сътрудничеството в региона и изграждането на добросъседски отношения, сближаването, както и подобряването на условията на живот в граничните райони са огромни постижения, още повече, че в тях са замесени голям брой хора от двете страни на границата“, заяви македонският министър. От своя страна Аврамова подчерта, че „днешният ден е изключително важен за крайната цел на програмата. На първо място защото проектите са дадени на най-способните изпълнители от двете страни на границата, а на второ защото всеки реализиран проект допринася за постигането на заложените резултати“. Сподели:", "date": "2019.07.13", "title": "България и Северна Македония ще реализират общи проекти за конкурентоспособност със средства от ЕС"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BA%D1%83%D1%87%D0%B5%D1%82%D0%B0-%D0%BD%D0%B0-%D0%BB%D0%B5%D1%87%D0%BA%D0%BE%D0%B2-%D0%BD%D0%B0%D1%80%D1%8A%D1%84%D0%B0%D1%85%D0%B0-%D0%BC%D0%BE%D0%BC%D0%B8%D1%87%D0%B5-%D0%B3%D0%BE%D0%BB%D1%8F%D0%BC%D0%B0-%D1%80%D0%B0%D0%B1%D0%BE%D1%82%D0%B0-%D1%81%D0%BB%D1%83%D1%87%D0%B2%D0%B0-%D1%81%D0%B5-%D0%BA%D0%B0%D0%B7%D0%B2%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0--news855592.html", "text": "Кучетата на зам. шефа на БФС Йордан Лечков нахапаха невръстно момиче в Сливен. Инцидентът станал преди дни, когато момичето преминава през стадион, където животните живеят. Сестрата на момичето сподели снимка на която се вижда бинтованата ръка след сблъсъка с песовете. Сестрата  пише, че са говорили с Лечков след инцидента, а неговите думи били: „Голяма работа, случва се! Тя какво прави там?“. Ученичката получава дълбоки рани около китката. След ужасната случка пострадалата е отведена в болница, където раните й са промити и бинтовани, съобщава столичен вестник. \"Не искам да уронвам авторитета на никой, а да предупредя, че наоколо има спортни зали, парк, много хора и деца. Раните ще заздравеят, но уплахата остава“, пише сестрата на пострадалото момиче. Лечков коментира случая и уточнява, че: „Кучетата са си в техния дом, тоест на стадиона, Не е точно така както е написано, Не искам да изпадам в обяснителен режим. Няма нахапвания. Немските овчарки не хапят, просто кучето е отреагирало, защото си пази територията, Има неприятен сблъсък, но детето не е нахапано“, категоричен е Лечков. Сподели:", "date": "2019.07.13", "title": "СКАНДАЛНО: Кучета на Лечков наръфаха момиче! Голяма работа, случва се, казва бившата футболна звезда"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-47-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B7%D0%B0%D0%BB%D1%8E%D0%BB%D1%8F-%D0%B7%D0%B0%D0%BF%D0%B0%D0%B4%D0%BD%D0%B0-%D0%B3%D1%8A%D1%80%D1%86%D0%B8%D1%8F-news855661.html", "text": "Регистрирано е земетресение с магнитуд 4,7 в Западна Гърция, показва справка на страницата на Европейския средиземноморски сеизмологичен център. Трусът е станал в 18:08 часа местно време (съвпада с българското) на 43 километра източно от град Превеза и 79 километра северозападно от Патра. Трусът е усетен в западната и централната част на страната. Засега няма информация за пострадали хора и нанесени материални щети. Сподели:", "date": "2019.07.13", "title": "ОТ ПОСЛЕДНИТЕ МИНУТИ! Земетресение с магнитуд 4,7 по Рихтер залюля Западна Гърция"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B5%D0%B3%D1%83%D0%BB%D0%B0%D1%82%D0%BE%D1%80%D0%B8-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D1%80%D0%B5%D0%BA%D0%BE%D1%80%D0%B4%D0%BD%D0%B0-%D0%B3%D0%BB%D0%BE%D0%B1%D0%B0-%D0%B7%D0%B0-%D1%84%D0%B5%D0%B9%D1%81%D0%B1%D1%83%D0%BA-news855552.html", "text": "Американски регулатори са одобрили рекордна глоба от 5 млрд. долара срещу социалната мрежа Фейсбук, съобщава „Би Би Си”, цитирани от БТВ. Така ще се сложи край на разследване срещу компанията заради нарушения в използването на личните данни на потребителите. Федералната търговска комисия водеше разследване за това, че консултантската фирма „Кеймбридж Аналитика” неправомерно е получила достъп до данните на поне 87 млн. Фейсбук потребители. Комисията е одобрила размера на глобата с 3 на 2 вота. Все още няма официални коментари нито от социалната мрежа, нито от комисията. Основният фокус на разследването беше дали компанията на Марк Зукърбърг е нарушила споразумение от 2011 г., в което е задължена да информира и изисква от потребителите за съгласие да използва личните им данни. Глобата предстои да бъде финализирана от страна на Министерството на правосъдието. „Кеймбридж Аналитика” е получила данните чрез онлайн въпросник. Предполага се, че  информацията след това е използвана, за да въздейства психологически на американските гласоподаватели в кампанията на Доналд Тръмп през 2016 г. Това не е първи скандал около Фейсбук. През октомври миналата година компанията беше глобена с 500 хил. британски лири, а по-късно от Канада също потвърдиха, че социалната платформа е нарушила няколко закона за лични данни. Сподели:", "date": "2019.07.13", "title": "Американски регулатори подготвят рекордна глоба за Фейсбук"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B6%D0%B8%D0%B3%D0%B8%D1%82-%D0%BF%D0%BE%D0%BC%D0%B5%D1%82%D0%B5-%D0%BF%D0%B0%D1%82%D1%80%D1%83%D0%BB%D0%BA%D0%B0-%D0%B4%D0%B2%D0%B0%D0%BC%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-news855662.html", "text": "35-годишен мъж с „Мерцедес” е блъснал патрулен автомобил на Областната дирекция на МВР в Кърджали, като преди това три пъти не се подчинил на подаден стоп сигнал за проверка. Това съобщиха от пресцентъра на ОДМВР. Леко са пострадали двама пътни полицаи, които са преминали през прегледи в Спешното отделение на болницата. Инцидентът е станал малко след 16,30 часа днес на ул. ”Първи май” в Кърджали. Водачът на лекия автомобил не се подчинил на подаден сигнал за спиране на КПП „Чилик”, след това на входа на града и за трети път на ул.”Първи май”. Патрулният автомобил бил ударен от бягащия в посока към Момчилград лек автомобил „Мерцедес”. Извършва се оглед на мястото на произшествието, движението се пренасочва в едната лента за движение. При направена проверка е установено, че водачът на лекия автомобил не притежава свидетелство за правоуправление на МПС. Тестовете за алкохол и наркотици са с отрицателен резултат. Работата по изясняване на случая продължава. Сподели:", "date": "2019.07.13", "title": "ИЗВЪНРЕДНО! Джигит помете патрулка, двама полицаи пострадаха"}
{"url": "https://pik.bg/%D1%81-%D1%82%D0%B5%D0%B7%D0%B8-%D1%82%D1%80%D0%B8-%D0%B7%D0%BE%D0%B4%D0%B8%D0%B8-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D0%B2%D0%B8%D0%BD%D0%B0%D0%B3%D0%B8-%D1%89%D0%B5-%D0%B5-%D0%B7%D0%B0%D0%B1%D0%B0%D0%B2%D0%BD%D0%B0-news855304.html", "text": "Част от хората предпочитат срещите да са забавни и диви, връзката да е по-скоро спонтанна, весела, луда, а не толкова сериозна и драматична. Ето с кои зодиакални знаци никога няма да ви е скучно, ако сте партньори. Те могат да са много странни и чудати, затова с тях винаги ще ви е забавно и интересно. Ще ви изненадват непрекъснато. Понякога са малко отдалечени, сякаш са в собствения си свят, мислят си за своите мечти и затова не се свързват истински с партньора, не създават много задълбочени връзки. Но имат много интересни идеи и хрумвания, готови са да ви очароват с историите и опита си, знаят как да разнообразят срещата и самата връзка. Не очаквайте, че ще ви водят на обикновени и традиционни срещи, те са измислили нещо много по-добро и вълнуващо. Лъвовете определено знаят как да се забавляват и да си изкарат хубаво. Те винаги са душата на компанията, център на внимание, прекрасни организатори са и вдигат най-запомнящите се и впечатляващи купони. Те обичат лукса, ценители са на скъпите вещи, вина, храни. Ще ви заведат в най-добрите ресторанти и барове, ще ви впечатлят с подаръци. Знаят за интересни магазини, салони и места в града, за които вие не сте предполагали, че съществуват. Имат много познати и приятели и никога няма да си стоите вкъщи в петък вечер. Лъвовете правят връзката много весела и динамична. Тези зодиакални знаци са истински купонджии. Мразят скуката и ще направят всичко възможно, за да я избегнат. Доста са любопитни, жадни за живот и биха опитали всичко ново и вълнуващо, дори да е леко страшно. Не познават граници и правила, затова връзката с тях е непредсказуема и никога не е монотонна. Ще правите много разнообразни неща заедно, ще се отдадете на приключения, ще ви останат прекрасни спомени. Близнаците са забавни, така че ще се смеете много, когато сте с тях. Срещата ви може да започне по традиционен начин – с вечеря и разходка и да завърши… в друга държава. Много са общителни и имат доста интересни и странни познати. Сподели:", "date": "2019.07.13", "title": "С тези три зодии връзката винаги ще е забавна"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BF%D1%80%D0%BE%D0%B2%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%BD%D0%B0%D0%BF-%D0%B7%D0%B0-%D1%88%D0%B5%D1%84%D0%B0-%D0%BD%D0%B0-%D0%BA%D0%BE%D0%BD%D0%BF%D0%B8-%D0%BF%D0%BB%D0%B0%D0%BC%D0%B5%D0%BD-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%B3%D0%BE%D1%82%D0%BE%D0%B2%D0%B0-%D0%BE%D1%82-%D0%B4%D0%B2%D0%B5-%D1%81%D0%B5%D0%B4%D0%BC%D0%B8%D1%86%D0%B8-%E2%80%93-%D0%B4%D0%B0%D0%BD%D1%8A%D1%87-news855656.html", "text": "Проверките на НАП за доходите на шефа на КПКОНПИ Пламен Георгиев и съпругата му са приключили преди две седмици. Това научи ПИК от отлично информирани източници. Данъчните започнаха да ровят в приходите и разходите на шефа на комисията, за да установят дали има нарушения при закупуването на апартамент от семейството му след манипулиращи репортажи. За да е ясно, че няма нарушение и всичко е чисто, НАП и прокуратурата започнаха проверка на Пламен Георгиев. Оказва се, че тази на данъчните е готова още преди две седмици, но явно умишлено не се съобщава резултата. Проверката показва, че няма никакви нарушения и всичко е напълно законно. Служители на НАП под сурдинка коментирали, че това не се е случвало никога до сега и подобни проверки отнемали не повече от месец. В случая обаче срокът се удължавал два-три пъти, като се изисквали още и още документи. Въпреки удължаването на срока и всички похвати, за да може да се бавят нещата, от НАП вече две седмици били готови да покажат, че всичко при Георгиев и съпругата му е наред. По информация на ПИК, служителите бавели оповестяването на резултата с цел Георгиев да не се върне на работа. Припомняме, че шефът на комисията излезе в принудителен отпуск, след като Би Ти Ви \"гръмна\" със скандал за негова тераса, което се е оказа, че не е дори тераса, а покрив. Самият Пламен Георгиев, както стана ясно от документите няма нищо общо с въпросните постройки на покрива, тъй като закупеният от него апартамент е бил в това състояние 12 години преди той да влезе в него със семейството си. От друга страна кметът на община Слатина Наталия Стоянова е влизала два пъти в имота, още при предишния собственик и не са установени никакви нарушения. Всичко изградено на покрива е било направено преди сградата да получи акт 16 и е узаконено от приемателната комисия, което автоматично го прави законно, което бе казано с половин уста от кметицата. Припомняме, че именно шефът на строителния надзор в Столична община Влади Калинов заяви, че няма нищо незаконно във въпросните постройки, защото те са направени преди акт 16, узаконени са, но въпреки това отново под натиска на определени медии, управлявани от обвиняеми олигарси, оставката на Калинов бе поискана и той напусна поста си. Тук резонно идва въпросът дали същите тези обвиняеми олигарси, които Пламен Георгиев засегнал с работата си като шеф на КПКОНПИ нямат достатъчно влияние сред данъчни служители, които да бавят обявяването на проверката. Сподели:", "date": "2019.07.13", "title": "РАЗКРИТИЕ: Проверката на НАП за шефа на КОНПИ Пламен Георгиев готова от две седмици – данъчните нарочно я бавят?"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0%D1%85%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%E2%80%9E%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%BC%D0%B5%D0%B4%D0%B8%D0%B9%D0%BD%D0%B0%D1%82%D0%B0-%D1%81%D0%B2%D0%BE%D0%B1%D0%BE%D0%B4%D0%B0%E2%80%9C-news855625.html", "text": "Британският „Скотланд Ярд“ бе разкритикуван остро в събота, след като по-рано предупреди, че журналистите може да бъдат арестувани и съдени, ако публикуват изтекъл правителствен документ. Нийл Бас, един от най-важните британски офицери в борбата срещу тероризма, бе подложен на критика след като заяви, че медиите не бива да разгласяват държавни тайни. Бас е изразил становището си, след като разкри, че е започнало разследване заради изтеклия и публикуван в медиите документ, разкриващ негативното отношение на британския посланик в САЩ към американския президент. Мнението на офицера бе атакувано от водещи журналисти и политици, включително редакторът на Evening Standard Джордж Озбърн, Том Тугенхад, Брандън Луис и др. Според Озбърн, Бас не е успял да разбере смисъла на свободата на медийте, а неговият коментар бе определен и като \"атака медийната свобода\". Сподели:", "date": "2019.07.13", "title": "Разкритикуваха британската полиция заради „атака срещу медийната свобода“"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-tv-%D1%81%D0%B5%D1%81%D1%82%D1%80%D0%B0-%D1%87%D0%BE%D0%BA%D0%BE%D0%B2%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%81-%D0%BF%D0%B8%D0%BA%D0%B0%D0%BD%D1%82%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D0%B5%D0%BA%D1%81%D0%B0-%D1%81%D0%B8-%D1%81-%D0%B2%D0%B5%D1%80%D0%B3%D0%BE%D0%B2-news855602.html", "text": "Сигурно хиляди жени си мечтаят да попаднат в обятията на Юлиан Вергов. По-разкрепостените вероятно го включват и в еротичните си фантазии. Елена Карабойчева или сестра Чокова от \"Откраднат живот\" пък е оставала само по парфюм пред обичания от дамите актьор. Това се случи в 16-ия епизод на шестия сезон на хитовата докторска поредица. \"Притеснявах се много от самата сцена. Ако тя не беше с Юлиан, нямаше да мога да я изиграя. Снимахме сцената в присъствието само на още двама души - един оператор и режисьора Павел Веснаков. Пред вратата той дори бе отавил човек от екипа, за да не влиза никой друг. Юлиан ми каза \"Само спокойно, аз ще те водя, отпусни се!\". Направихме 4-5 дубъла. Всеки път, в който режисьорът кажеше \"Стоп!\", Вергов веднага ме покриваше с някаква дреха\", призна пред светското предаване на ПИК къдрокосата сестра Чокова. \"Когато заснехме всичко, първо се обадих на майка ми, после на децата, за да ги предупредя какво ще се дава по телевизията\", допълни през смят тя. Изпитала ли е сексуална възбуда по време на секс сцените с Вергов, съжалява ли, че преди 2 години изгуби изборите за кмет на столичния кв. \"Младост\" от скандалната Десислава Иванчева, какво от снимачната площадка на \"Откраднат живот\" остава скрито за зрителите, какво е да е сестра Чокова в реалния живот - за тези и други теми Елена Карайчева говори пред ПИК TV... Гледейте сега: Сподели:", "date": "2019.07.13", "title": "ГОРЕЩО В ПИК TV: Сестра Чокова от \"Откраднат живот\" с пикантни разкрития за секса си с Вергов - само в \"Жълтите новини\""}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-47-%D1%83%D0%B4%D0%B0%D1%80%D0%B8-%D0%B7%D0%B0%D0%BF%D0%B0%D0%B4%D0%BD%D0%B0-%D0%B3%D1%8A%D1%80%D1%86%D0%B8%D1%8F-news855664.html", "text": "Регистрирано е земетресение с магнитуд 4.7 в Западна Гърция, показва справка на страницата на Европейския средиземноморски сеизмологичен център. Трусът е станал в 18:08 часа местно време (съвпада с българското) на 43 километра източно от град Превеза и 79 километра северозападно от Патра. Трусът е усетен в западната и централната част на страната. Засега няма информация за пострадали хора и нанесени материални щети. Сподели:", "date": "2019.07.13", "title": "Земетресение с магнитуд 4.7 удари Западна Гърция"}
{"url": "https://pik.bg/%D0%BE%D0%BF%D0%B0%D1%81%D0%B5%D0%BD-%D1%81%D0%B5%D0%BA%D1%81-%D0%B1%D1%83%D0%BC-%D0%BD%D0%B0-%D1%81%D0%B8%D1%84%D0%B8%D0%BB%D0%B8%D1%81-%D0%B2-%D0%B5%D0%B2%D1%80%D0%BE%D0%BF%D0%B0-260-000-%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%B8-%D1%81%D0%BB%D1%83%D1%87%D0%B0%D1%8F-news855629.html", "text": "Сифилисът сега е по-често срещан в някои европейски страни от новите случаи на ХИВ. 70% е увеличението на заразените през последното десетилетие, се казва в нов доклад ECDC, съобщава \"Дойче веле\". Европейският център за профилактика и контрол на заболяванията (ECDC) съобщава, че повече от 260 000 са потвърдените случаи на болестта, предавана по полов път. Съобщенията са от 30 страни от ЕС/ЕИП между 2007 и 2017 година. Само през 2017 г. са се потвърдили 33 1989 случая на сифилис в 28 държави, допълва базираният в Стокхолм здравен орган. ECDC коментира, че по-незащитеният секс и по-рисковото сексуално поведение сред гейовете, бисексуалните и транссексуалните хора са най-вече отговорни за повишаването. Две трети от новите случаи са съобщени сред тях, се казва в доклада, като се добавя, че заболеваемостта от сифилис достига своя връх при мъжете на възраст между 25 и 34 години. Докато случаите сред хетеросексуалните мъже се увеличават умерено всяка година и почти никак сред жените, сред хомосексуалните броят на случаите нараства от малко над 5000 през 2010 г. до 15 309 през 2017 г. В Западна Европа случаите се удвояват. ECDC отбелязва забележителни различия между страните. Германия, Великобритания, Исландия, Ирландия и Малта са свидетели на повече от двойно увеличение на случаи през последното десетилетие. Естония и Румъния обаче отчитат спад от 50% или повече през същия период. Здравният орган обяснява, че през последното десетилетие се наблюдава намален страх от заразяване с ХИВ вируса, който може да причини СПИН, тъй като сега лекарствата могат да се справят с болестта, а тези, които се заразяват с ХИВ, обикновено са със средна продължителност на живот. Новите лекарства също могат значително да намалят риска от предаване на ХИВ, когато се приемат от хора с висок риск. В резултат на това повече хомосексуални правят секс с много партньори и без презервативи, което ги поставя в по-висок риск от заразяване и с други инфекции, предавани по полов път. \"Съществува ясна връзка между сексуалното рисково поведение и риска от сифилис и други болести, предавани по полов път\", предупреждава Андрю Амато-Гаучи, ръководител на програмата ECDC за ХИВ, ППИ и вирусен хепатит. Използването на презервативи \"трябва да се увеличи\". Той допълва, че за да се промени тенденцията, здравните власти трябва да \"насърчават хората да използват презервативи последователно с нови и случайни партньори\". Амато-Гаучи призовава също за редовни прегледи за сексуално здраве, особено сред хората с по-висок риск от инфекции. Сифилисът може да има тежки усложнения и при мъже, и при жени, ако не се лекува, включително мъртво раждане и смърт на новородени. Сифилисът е една от водещите причини за загубата на бебета в световен мащаб през 2016 г. Заболяването също увеличава риска от заразяване с ХИВ. Докладът на ECDC е, след като Световната здравна организация обяви миналия месец, че всеки ден около един милион души по света се заразяват с инфекции, предавани по полов път. Сподели:", "date": "2019.07.13", "title": "ОПАСЕН СЕКС: Бум на сифилис в Европа, 260 000 потвърдени случая"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%81%D0%B0%D0%BC%D0%BE%D1%82%D0%B0%D1%82%D0%B0-%D1%83%D0%B2%D1%80%D0%B5%D0%B6%D0%B4%D0%B0-%D0%BA%D0%BE%D1%81%D1%82%D0%B8%D1%82%D0%B5-news855627.html", "text": "Продължително изследване, обхванало повече от 11 000 жени над 50 години в САЩ, показа връзка между по-ниската костна плътност и недостатъчните или незадоволителни контакти. Върху костите влияе по-скоро качеството, отколкото количеството на контактите. от университета на Аризона са оценили напрежението от контактите по скала до 20. С всяка точка над 4 минералната плътност на шийката на бедрената кост намалявала с 0,8 процента повече, а на бедрената кост - с 0,11 процента.Предишни изследвания показаха, че фактори, като силно стресиращи събития и по-ниски нива на оптимизъм и задоволство от живота, може да са свързани със счупвания. Липсата на контакти с други хора причинява не само чувство за самота, но и може да отслаби костите на възрастните жени. Сподели:", "date": "2019.07.13", "title": "ВНИМАНИЕ: Самотата уврежда костите"}
{"url": "https://pik.bg/%D0%BF%D1%80%D0%B5%D1%82%D0%B5%D0%BD%D0%B4%D0%B5%D0%BD%D1%82%D1%8A%D1%82-%D0%B2%D0%B5%D1%81%D0%B5%D0%BB%D0%B8%D0%BD-%D1%82%D0%BE%D0%BF%D0%B0%D0%BB%D0%BE%D0%B2-%D0%B7%D0%B0%D0%B2%D1%8A%D1%80%D1%88%D0%B8-%D1%80%D0%B5%D0%BC%D0%B8-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%B2-%D1%80%D0%B8%D0%B3%D0%B0-news855645.html", "text": "Веселин Топалов и американецът Хикура Накамура завършиха реми в първата партия помежду си от турнира Гран при в Рига, където ще бъдат определени двама от участниците в турнира на претендентите за световната титла по шахмат. По-късно двамата ще се срещнат още веднъж, като този път с белите фигури започва българинът. При успех за един от двамата шахматисти, той ще продължи към четвъртфиналите в турнира, а опонентът му ще отпадне. При ново равенство обаче предстоят партии по ускорен шах, а след това евентуално и по блиц. Сподели:", "date": "2019.07.13", "title": "ПРЕТЕНДЕНТЪТ: Веселин Топалов завърши реми на турнира в Рига"}
{"url": "https://pik.bg/%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BD%D0%B0-%D0%B2%D1%80%D1%8A%D1%85-%D1%88%D0%B8%D0%BF%D0%BA%D0%B0-%D1%89%D0%B5-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BF%D0%BE-%D1%80%D0%B0%D0%BD%D0%BE-news855567.html", "text": "Нови тайни разкри лъва на Паметника на свободата на връх Шипка след като започна реставрацията му. Бронзовата фигура бе отворена за първи път от 40 години насам. Оказва се, че Лъвът е конструктивно здрав и ремонта ще приключи по-рано от предвиденото, предаде БНТ. Реставраторите установили, че носещата конструкцията, върху която той е сглобен, е в добро състояние, отливките, от които е направен - също. Корозията не е нанесла някакви съществени поражения, които да изискват по-сериозни интервенции. Беше почистена тази носеща конструкция,обработени със съответните химикали,вътрешните повърхности на сегментите от които е сглобена фигурата,също бяха обработени по съответния ред и предстои затварянето образно казано на фигурата и започва префугирането по съгласуваната технология за да може окончателно да бъде завършена работата, каза д-р Чавдар Ангелов-директор НПМ,,Шипка -Бузлуджа\" Сподели:", "date": "2019.07.13", "title": "Ремонтът на паметника на връх Шипка ще приключи по-рано"}
{"url": "https://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B5-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B8%D1%8F%D1%82-%D0%BC%D1%8A%D0%B6-%D0%B2-%D1%81%D0%B2%D0%B5%D1%82%D0%B0-news855655.html", "text": "Български модел влезе в историята, след като спечели титлата Мистър свят за 2019 г. Даниел Георгиев от София спори с 30 финалисти по време на световния конкурс, който се проведе във фипипинския град Сан Хуан. Първият българин, получил короната, наследи титлата от миналогодишния победител Као Суан Тай от Виетнам. И сега ще стане посланик на образованието по целия свят. \"Аз идвам от малка страна - само 7 милиона. Само Манила е 14 милиона. Значи два пъти по-голяма от България. Хората в родната ми страна не вярват в себе си. Затова бих искал да ги вдъхновя да повярват, защото ако вярваш в себе си можеш да постигнеш всичко\", каза при награждаването си Георгиев, който е известен с модните си дефилета за италианските гиганти \"Долче и Габана\" и \"Армани\". Завършил е Търговско-банковата гимназия, след което продължава образованието си в УНСС. Паралелно с моделството се занимава с пиар и организиране на събития. На второ място остана Жан Филип Витор Силва от Бразилия, трети е Юржак Якуб от Чехия, а четвърти подгласник - Джон Пол Окат от Филипините. Сподели:", "date": "2019.07.13", "title": "ПРИЗНАНИЕ: Българин е най-красивият мъж в света"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%BF%D0%B0%D1%82%D1%80%D1%83%D0%BB%D0%BA%D0%B0-%D0%B2-%D1%81%D0%BE%D1%84%D0%B8%D1%8F-news855659.html", "text": "Патрулка и друг автомобил се удариха на кръстовище в столичния квартал „Красна поляна”, съобщи Нова телевизия. Инцидентът е станал на бул. „Възкресение”. На мястото веднага е пристигнала полиция. Движението се пропуска в едната лента. Сподели:", "date": "2019.07.13", "title": "ИЗВЪНРЕДНО! Катастрофа с патрулка в София"}
{"url": "https://pik.bg/%D1%82%D0%BE%D0%BF-%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3%D1%8A%D1%82-%D0%BF%D1%80%D0%BE%D1%84-%D0%B8%D0%B2%D0%BE-%D0%BF%D0%B5%D1%82%D1%80%D0%BE%D0%B2-%D1%81-%D1%86%D0%B5%D0%BD%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D0%B0%D0%B7%D0%B8%D0%BC-%D0%BE%D1%82-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-news855572.html", "text": "Жега, която се редува с бури и захлаждане. Как да се предпазим от големите температурни амплитуди и каква трябва да е грижата за сърцето през лятото. Това коментира пред Нова телевизия един от най-добрите кардиолози у нас проф. доктор Иво Петров. „Промяната на времето е един стресов, рисков фактор за нашия организъм. Има множество проучвания, които доказват, че резките климатични промени влияят негативно на сърдечно-съдовата система и увеличават острата заболеваемост от мозъчен инсулт и инфаркт. Хората, които са предразположени към такъв тип заболявания са и податливи на резките климатични промени”, коментира професорът. Съществуват начини, чрез които бихме могли да се предпазим, при резки температурни амплитуди. Съветите, които лекарите най-често дават при информация за промяна на времето, е да увеличим приема на течности, както и да се предпазваме, ако страдаме от определени заболявания. „Когато се очакват такива резки промени е желателно да се вземат превантивни мерки. Хората, които са преживели вече инцидент, диабетици и с високо кръвно трябва да се предпазват и да пият повече течности”, допълни Иво Петров. Сподели:", "date": "2019.07.13", "title": "Топ кардиологът проф. Иво Петров с ценни съвети как да се предпазим от промените на времето"}
{"url": "https://pik.bg/%D0%BB%D1%8A%D0%B6%D0%B8%D1%82%D0%B5-%D0%BD%D0%B0-%D0%BC%D0%B0%D1%8F-%D0%B2%D1%81%D0%B8%D1%87%D0%BA%D0%BE-%D0%B5-%D0%BF%D0%BE%D0%B7%D0%B0-%D0%B2%D1%81%D0%B8%D1%87%D0%BA%D0%BE-%D0%B5-%D1%84%D0%B0%D0%BB%D1%88-%D0%B8-%D0%BB%D0%B0%D0%BC%D1%82%D0%B5%D0%B6-%D0%B7%D0%B0-%D0%B2%D0%BB%D0%B0%D1%81%D1%82-%D0%B4%D0%BD%D0%B5%D1%81-%D1%81%D0%B5-%D0%BC%D0%B0%D0%B7%D0%BD%D0%B8-%D0%BD%D0%B0-%D0%B1%D0%BE%D0%B9%D0%BA%D0%BE-%D1%83%D1%82%D1%80%D0%B5-%D0%B3%D0%BE-news855137.html", "text": "Свят да му се завие на човек от омбудсманката Мая Манолова. На всяка манджа - мерудия, на всяка тенджера - похлупак, на всяко събитие - лице, по всяка тема - капацитет. А медиите направо вече отесняха за неспирните ѝ изяви. Някои ще кажат: нали затова е омбудсман - непрекъснато да решава проблемите на хората. Така е, разбира се, само че става все по-неясно какво точно е по-скъпо на сърцето ѝ - И дали използва поста си по предназначение или по-скоро като шумен пиар, за да не излиза от общественото внимание. Защото мандатите, включително и на омбудсмана, имат свойството да свършват, а пък животът продължава. И на Мая Манолова ѝ е пределно ясно как продължава животът за Манолова си има и един такъв вкъщи, пък и много такива примери покрай себе си - на бивши нейни съпартийци, които оскандалената лидерка на БСП Корнелия Нинова прогони от парламента и от ръководни постове в партията. Всъщност именно И бойката устатница показа, че за нея няма идейни и морални граници, ако трябва да спасява личната си кариера. Без никакви скрупули ошета всички парламентарни групи, включително и на омразната ѝ ГЕРБ, която инак години наред ругаеше от трибуната на Народното събрание, за да получи подкрепата ѝ и да бъде избрана за омбудсман. Между другото, ако някой \"гласува с отвращение\", както се изразяваше Иван Костов, за нея, това бяха именно съпартийците ѝ. Чевръстата дама се захвана с частните съдебни изпълнители, банковите условия, дребните шрифтове и какво ли още не, но в един момент започна да взема още по-резки завои дори от онези, които взе, за да я изберат на поста. И започна все повече да лъсва, че май , и понякога към дори чисто налудничавите решения, само и само да я припознаят хората като храбра своя защитничка. Само и само да са сигурни, че тя е техният човек и когато ги потърси за подкрепа, сърцато да ѝ я дадат. Няма друго обяснение за това защо една юристка, пък макар и от кюстендилската школа, както се изразяваше блестящият юрист Любен Корнезов, ще се . Мая Манолова ли не знае, че субсидия от 1 лев за спечелен глас е смъртоносна за партиите? Мая Манолова ли не знае, че изборът на депутати с мажоритарна избирателна система с абсолютно мнозинство на два тура е абсурдна глупост на глупостите? Мая Манолова ли не е чела конституцията, за да види и другите щуротии на телевизионния кресльо и промените, които трябва да се направят в основния закон в парламент, който не просто не може да събере конституционно мнозинство от 2/3, но често и кворум, за да започне заседанието си? Знае ги тя всички тия неща, но се лепна за Слави, защото, ако не друго, той поне патардия може да вдига. Обаче, ако Славчо е шоумен и на него са му простими разни маймунджилъци, Манолова е юрист, бивш депутат и на нея нищо не може да ѝ бъде простено, освен ако не показва нивото на компетентността ѝ, най-малкото защото въвежда в дълбоко заблуждение гражданите. Както лъже от завчера, че машинното гласуване е панацеята от всички злини по време на избори. Пълни глупости! Колко глупаво е това твърдение се разбра и от аргументите на Манолова - уж, че политиците не искали такова гласуване, защото машините не ядели кебапчета и не можели да бъдат купени. Да де, но Тъй че Манолова да вземе да измисли нещо по-умно, за да брани машинното гласуване, което впрочем самата тя не въведе, когато през 2013 г. в течение на месеци събираше куцо и саката в парламента да пише нов изборен закон. Какво написа, се видя, и именно него променят ли променят сега депутатите. Всъщност Манолова и в този случай не изпитва никакви скрупули. Голяма работа, като го е писала! Сега ѝ е по-важно да е в обективите на камери и фотоапарати. Голяма работа, като не разбира нищо от проблемите на майките на деца с увреждания, в което я обвиниха самите потърпевши. Нали месеци наред я снимаха и показваха до тях. Пиарът е важен! Другото - много важно! И това най-крещящо си пролича, когато й отнеха държавната кола. Манолова спретна такъв панаир, че сигурно дори и Славчо ѝ е завидял. Ама, друго си е да геройстваш пиарски пред гражданите... докато медиите не я засякоха, че всъщност получава един и същ букет на различни места, тоест, че всичко е реден мач, шум в системата и прах в очите. Но покрай трескавата си жажда за медийна слава и хорска любов напоследък взе яко да се излага. Чула, но недоразбрала защо и как е пламнала колата на скулптора проф. Велислав Минеков, който реши да си спретне пиар на мъченик на демокрацията, Мая Манолова също се разбърза като пале пред майка си. И взе да хока властта заради потъпканата свобода на словото и посегателството срещу нейния \"глашатай\". Да де, ама се оказа, че филмът не е шведски, а съветски и не е \"Баба дала на войника\", а \"Балада за войника\". Всъщност не запалили колата на Минеков, а на съседната, та пламнала и неговата, както чистосърдечно разказва съпругата на скулптора във Фейсбук.  А пък това, което разправя Минеков си е чиста проба фалшива новина. Само че когато един омбудсман хвърля фишеци наляво и надясно заради фалшиви новини, това вече влиза в регистъра: \"Мадам, май не сте за това място\". Защото това е очевидна злоупотреба с поста и правомощията за извличане на лични дивиденти. Иначе на кого му пука какво мисли някоя си Мая Манолова. Виж, какво мисли омбудсманът е друга работа и за свой срам и позор Манолова вече пиарски обяздва и фалшиви новини. Още повече, че в Сандански някакви мутри изгориха сума коли, но блюстителката на народните правдини и дума не обели по въпроса. Че защо да обелва? Тези коли са на някакви неизвестни хорица и то чак в Сандански. А пък изгорялата кола на видния и шумен протестър Минеков е тук, в София. А точно София й трябва на Майчето. И точно хората, които не харесват ГЕРБ и Борисов. Ето къде е заровено кучето. Манолова вече не е член на БСП, както изисква законът. Освен това не се диша с Корнелия Нинова, която не я издигна за президент, макар да водеше в партийните номинации. Освен това възлюбеният ѝ Ангел Найденов се води от вътрешнопартийната опозиция в БСП, тъй че там не може да разчита на нищо. А пък идат избори. След грозните скандали и сцени на Нинова, и БСП не може да разчита на кой знае какво на тях. И Майчето подготвя нова шетня, този път не за депутатската любов, а за любовта на столицата ни. Кой ще застане зад нея ли? Майките на деца с увреждания, Славчовото шоу и други заблудени граждани, че тя е честен и вездесъщ бранител на интересите на гражданите, които, ако се съди по актуалната анкета на ПИК, не са никак много. Че е вездесъщ, вездесъщ е, но не е честен. Честно е да каже: хора, ще се кандидатирам за кмет на София. Още го мисля, но натам отиват нещата. Зад мен ще застанат тия и тия. Не случайно и аз се въртя около тях. А пък вие решете за вас ли правя всичко, или за себе си. Заради вас ли подкрепям разни малоумни каузи, или заради това, че не са ви обяснили, че са малоумни или че нарочно ви заблуждават, че не са. На мен ми е все тая, на мен ми е важно вие да подкрепяте мен, че мандатът ми свършва. Така вече е честно, така вече ще знаем защо Мая Манолова непрекъснато никне, където не я сееш и говори врели-некипели, понеже - прав е Бисмарк - най-много се лъже преди избори, след лов и по време на война. В това няма нищо лошо. Лошо е да превръщаш проблемите на хората в гласове в своя полза. И не защото си ги решил, а защото си се накичил с тях. Мрачна слава е тази. Сподели:", "date": "2019.07.13", "title": "Лъжите на Мая. Всичко е поза, всичко е фалш и ламтеж за власт. Днес се мазни на Бойко, утре го плюе..."}
{"url": "https://pik.bg/%E2%80%9E%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8%E2%80%9C-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0%D1%82%D0%B0-%D0%BF%D0%B0%D1%80%D0%B8%D0%B6%D0%BA%D0%B0-%D0%B3%D0%B0%D1%80%D0%B0-news855654.html", "text": "Членове на движението \"жълти жилетки\" проведоха протестна акция в района на Северната гара в Париж, съобщи телевизионния канал BFM, цитиран от TACC. Активисти на протестното движение се събраха сутринта на площад „Сталинград“, откъдето те тръгнаха по улиците на Париж. Една от групите, пренебрегвайки маршрута, съгласуван от властите, влезе в сградата на Северната гара, откъдето този уикенд масово отпътуваха граждани за почивка на север от страната - към Белгия, Холандия и Германия. Отрядите на специалните части на полицията са пристигнали бързо на мястото и са изгонили протестиращите от гарата, след което активистите продължили похода си по улиците на града. Протестиращите настояха властите на републиката да организират т.нар. „Референдум за гражданска инициатива“, който да се занимае с въпроси от национално значение. \"Жълтите жилетки\" също заплашиха да организират мащабен протест в Париж на френския национален празник - 14 юли. Според канала протестната демонстрация е преминала спокойно. Въпреки това полицията е трябвало да използва сълзотворен газ в отговор на действията на група агресивни протестиращи, които се опитаха да провокират силите на реда и закона. Според френското министерство на вътрешните работи, този уикенд в Париж около 2500 полицаи осигуряват реда в столицата. Сподели:", "date": "2019.07.13", "title": "„Жълтите жилетки“ протестираха в района на северната парижка гара"}
{"url": "https://pik.bg/%D1%81%D0%BB%D0%B5%D0%B4-%D1%89%D1%83%D1%80%D0%BC%D0%B0-%D0%BD%D0%B0-%D1%85%D0%BE%D1%82%D0%B5%D0%BB-%D0%B2-%D1%81%D0%BE%D0%BC%D0%B0%D0%BB%D0%B8%D1%8F-26-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-56-%D1%81%D0%B0-%D1%81-%D0%BD%D0%B0%D1%80%D0%B0%D0%BD%D1%8F%D0%B2%D0%B0%D0%BD%D0%B8%D1%8F-news855585.html", "text": "Най-малко 26 души, сред които и множество чужденци, са загинали при щурма на хотел в Сомалия, други 56 са ранени, предава AFP. Рано сутринта хотелът бе ударен от кола-бомба, след което въоръжени нападатели щурмуваха и превзеха сградата, преди да се намесят местните органи на реда. „Двадесет и шест души са убити при атаката и петдесет и шест други са ранени, като сред убитите има и чужденци, сред които трима кенийци, един канадец, двама британци, двама американци и трима жители на Танзания“, заявиха от полицията. Сред ранените с и двама китайци. Сподели:", "date": "2019.07.13", "title": "След щурма на хотел в Сомалия: 26 души са загинали, 56 са с наранявания"}
{"url": "https://pik.bg/%D0%BA%D0%BE%D0%BC%D0%BF%D1%80%D0%BE%D0%BC%D0%B0%D1%82%D0%BD%D0%B0-%D0%B2%D0%BE%D0%B9%D0%BD%D0%B0---%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B2%D0%B5%D0%BB%D1%87%D0%B5%D0%B2-%D0%B8%D0%BC%D0%B0-%D1%86%D0%B5%D0%BB%D0%B5%D0%BD%D0%B0%D1%81%D0%BE%D1%87%D0%B5%D0%BD%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%BF%D0%BB%D0%B0%D0%BC%D0%B5%D0%BD-%D0%B3%D0%B5%D0%BE%D1%80%D0%B3%D0%B8%D0%B5%D0%B2-news855604.html", "text": "Има целенасочена атака срещу председателя на КПКОНПИ Пламен Георгиев като нейната цел е да се компрометира антикорупционната комисия. Така смята заместник-председателят на парламентарната група и член на Изпълнителната комисия на ГЕРБ Красимир Велчев. Той защити тезата, че разкритията срещу Георгиев са част от действия за отслабване на националните институции. Не зад всички данни, които излизат има достатъчно доказателства. Понякога такива данни се изкарват, за да се компрометира даден човек или комисия, заяви Вълчев пред БНТ. По повод решението на ГЕРБ да създаде етична комисия Велчев обясни, че нейната задача няма да е да прави разследвания, а да разглежда обвиненията срещу представители на партията от \"чисто човешка страна\", от морална гледна точка. Създаването на комисията се налага от проблемите на обществото. В България има един основен проблем - липсата на достатъчен контрол във всяка сфера. Дори поставяме въпрос дали има достатъчен контрол върху контролните органи. Кой контролира контролните органи?, каза той. Сподели:", "date": "2019.07.13", "title": "КОМПРОМАТНА ВОЙНА - Красимир Велчев: Има целенасочена атака срещу Пламен Георгиев"}
{"url": "https://pik.bg/%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0%D1%85%D0%B0-%D0%B4%D0%B0%D1%80%D0%B2%D0%B8%D0%BD-%D1%88%D0%B8%D0%BC%D0%BF%D0%B0%D0%BD%D0%B7%D0%B5-%D1%81%D1%8A%D0%B1%D0%B8%D1%80%D0%B0-%D1%80%D0%B0%D0%B7%D0%B4%D0%B5%D0%BB%D0%BD%D0%BE-%D0%B1%D0%BE%D0%BA%D0%BB%D1%83%D1%86%D0%B8-%D0%B2-%D1%88%D0%B0%D0%BD%D1%85%D0%B0%D0%B9-news855551.html", "text": "Шимпанзе от зоопарка в Шанхай демонстрира нагледно колко лесно е разделното събиране на отпадъци, съобщават световните агенции, цитирани от БТВ. От началото на месеца в града е в сила задължително разделно събиране на боклука. Редица хора се оплакват, че системата е объркваща и твърде сложна. Шимпанзето Бобо, обаче, засрами много местни жители, демонстрирайки колко лесно всъщност е сортирането на отпадъците. „Вероятно го е научил от нас, гледайки как изхвърляме своите боклуци. Веднъж дадох салфетка на Бобо и той я изхвърли в кофата за битови отпадъци. Помислих си, че е просто съвпадение. После му дадох празно шише и той го изхвърли в коша за рециклиране. Наистина е много умен!”, разказва служителят на зоопарка Цанг Лиянг. Шанхай, който е с население от около 23 млн. души, е един от най-замърсените градове в света. Местните власти се надяват, че с новата система това ще се промени. А междувременно, Бобо не спира да изумява посетителите на зоопарка със своите умения по разделно събиране на отпадъци Сподели:", "date": "2019.07.13", "title": "ОПРОВЕРГАХА ДАРВИН: Шимпанзе събира разделно боклуци в Шанхай"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BD%D0%B7%D0%BE%D0%BA-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BD%D0%B0-%D0%BC%D0%B0%D0%B9%D0%BA%D0%B8%D1%82%D0%B5-%D0%BD%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B8%D1%82%D0%B5-%D0%B4%D0%B5%D1%86%D0%B0-%D0%B8-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B7%D0%B4%D1%80%D0%B0%D0%B2%D0%BD-news855575.html", "text": "Управителят на Националната здравноосигурителна каса (НЗОК) Дечо Дечев  коментира пред БТВ последния протест на майките на онкоболни деца и подготвяните промени в здравното осигуряване. „Поканих на среща през седмицата представители на майките за да обсъдим ситуацията – коментира управителят на НЗОК Дечо Дечев последния протест на майките на онкоболни деца. – Трябва да отбележа, че тук има и други проблеми, които касаят факти, които изнесоха майките В голямата си част те касаят изпълнението на дейностите по това лечение, а не има или няма препарат. Те са категорични, че има компетнтност от страна на лекарите по проблема, но са забелязали други проблеми по време на терапията.  Реално се прави опит да се прехвърли проблема върху Националната каса, а той не е там. Националната каса няма проблем с майките. Това дали тя е платила или не медикаментите няма никакво отношение по провеждането на терапията, а майките протестираха основно срещу мерки за провеждането на самата терапия. Решението на проблема в изключително малка час зависи от Касата. Трябва да се погледне дейността на лечебното заведение, където се провежда лечението”. Дечо Дечев взе отношение и по подготвяните промени в здравното осигуряване и искането виновните за пътно-транспортните инциденти да поемат лечението на пострадалите при катастрофи. „Това предложение е наше, на Касата. Мое и на моя екип – уточи Дечев. - От дълги години има предложение да се изискват обезщетения на лица, които са виновни за щети на трети лица. Това предложение сега оказва реда, по който ще се приключват случаите.  Касата да си иска парите от този, който е причинил катастрофата. Ще дам пример. Преди няколко месеца двама младежи пребиха командос, който бе в кома. Младежите бяха привлечени под отговорност. Има решение на съда, те се признават за виновни и решението е, че те получават присъда. Това решение би трябвало да дойде в Касата. Проверяваме на потърпевшото лице какво е заплатило и предавяваме иск към биячите, те да платят тези задължения. Прогнозно става дума за няколко хиляди случаи на година. Като се има предвид, че средната цена на една клинична пътека е 900 лв., предполага се, че няколко милиона лева ще влязат в Касата. Като говорим за давност пет години например, десетки милиони ще влязат”. Управителят на Националната здравноосигурителна каса говори и за исканите промени на здравно-осигурителния модел и монопола на касата. „Съгласен съм с такива промени, но и ме притесняват – призна Дечо Дечев. - Не съм привърженик, но най-после, искаме или не, трябва да направим промени, в организацията на работата на Националната каса, Тя няма как да остане в този формат, в който е. Задължително трябва да се приемат предложенията, които са отдавна. Касата трябва да се подготви за една неравностойна конкуренция, защото Националната каса, по закон, няма право да печели от дейността си, докато частните каси могат. Тежестта на проблемите ще останат на гърба на Националната каса, тъй като големият контингент болни ще остане в Касата. Не съм съгласен с начина, по който ще се случи това. В общите разходи, които правим като общество, има една част която се покрива от касата – 4 млрд. лв. като осигуровки. Има и едни други 4 млрд. лв., които вадим от джоба си и ги плащаме. Предложението на министъра, което не е такова на Касата, касае тези 4 млрд. лв., които даваме като осигуровки. То не коментира другите, които даваме от джоба си. Така вместо да се осигури повече ресурс в този обществен фонд, на практика намалява този ресурс, защото дава шанс на частните играчи да печелят от тези вноски. Така ресурсът ще стане по-малък , а не повече”. Сподели:", "date": "2019.07.13", "title": "Шефът на НЗОК с коментар за протестите на майките на онкоболните деца и промените в здравното осигуряване"}
{"url": "https://pik.bg/%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D1%84%D0%B5%D0%BD%D0%BA%D0%BB%D1%83%D0%B1%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D0%B2-%D0%B1%D1%80%D0%B0%D1%82%D0%B8%D1%81%D0%BB%D0%B0%D0%B2%D0%B0-%D1%82%D0%BE%D0%B2%D0%B0-%D1%87%D0%B5-%D0%B2%D1%81%D0%B8%D1%87%D0%BA%D0%B8-%D0%BD%D0%B0%D1%88%D0%B8-%D0%BC%D0%BE%D0%BC%D1%87%D0%B5%D1%82%D0%B0-%D0%B1%D1%8F%D1%85%D0%B0-%D0%BF-news855571.html", "text": "Фенове на футболния Левски участваха в масово сбиване в центъра на Братислава в сряда вечер, часове преди гостуването на отбора на Левски на словашкия Ружомберок в първи мач от първия предварителен кръг на турнира Лига Европа. „Сините” фенове бяха нападнати от привърженици на Аякс (Амстердам) и полския Краковия. Общо 107 души попаднаха в ареста, като 51 от тях бяха български привърженици. Часове по-късно всички фенове на Левски бяха освободени. Председателят на Националния фенклуб на Левски Степан Хиндлиян коментира пред БТВ случилото се, като говори и за фенкултурата въобще и мястото на „сините” привърженици в нея. „Голяма група левскари замина за мача – разказа Хиндлиян. - . След като момчетата са се настанили в хотела, са седнали в заведения. До един момент всичко е било наред. В един момент група, основно от полски запалянковци в подкрепа с холандци, правят опит да атакуват левскарите. Нападателите са били значително повече. След това се стига и до масовия бой. Публиката на Левски е утвърдена в Европа. С репутация. И разни фракции и организации, когато става дума за гостувания извън България, опитват да се доказват. Така идва планът на поляците да вземат надмощие. Това обаче не е проработило. Нямам представа дали поляците са търсили други фенове и са попаднали случайно на тези на Левски. Нямам представа какви, реално,са били намеренията им. Също така нямам данни и за това, че е имало бой преди боя, каквито информации се появиха. Както и че този сблъсък е бил предварително уговорен. Грябва да уточним, че полски привърженици са направили опит за контакт с наша публика преди мача. Те са  заплашвали наши фенове, че като дойдат в Словакия ще стане страшно за тях. Нашите обаче не са им отговорили. Категорична мога да кажа, че не е имало уговорка за бой. Когато се пътува в чужбина за мачове от евротурнирите, особено на дестинации на Балканския полуостров и Централна Европа, всички тръгващи са с едно наум. Тези неща са част от играта. Ясно е, че повечето хора не го разбират това нещо. Феновете на Левски, като голяма маса, са супер разнородни помежду си. 30 години ходя по стадионите и винаги е имало сериозни хора, които са ядрото на агитките. Те, при подобни ситуации, са бранили името и честта си както трябва. Не очаквам всички да ме разберат. Както аз не мога да разбера тези, които стават в три сутринта за риболов. Футболът обединява и разделя голяма част от феновете. Страстите са много и феновете живеят от мач за мач”. Председателят на Националния фенкбул на Левски говори и за фенската култура и мястото на феновете на Левски в нея. „Между различните публики, благодарение на средствата за комуникации, има непрекъснати  контакти – разясни Степан Хиндлиян. -  Специално публиките на Краковия и Аякс имат допирни точки помежду си по етническа линия. На Левски единствени побратими са феновете на Лацио. Така е повече от 20 години. Благодарение на наш фен от Варна е осъществен такъв контакт и постепенно започнахме да ходим на мачове на Лацио. Допадаме си като темперамент и начин на мислене, виждане на нещата. Това е единствената сериозна публика, с която контактуваме. Иначе в нашата публика идват унгарски фенове, хора от Англия.  Балканските публики са сериозно утвърдени. Нашата е една от водещите. Тези събития го доказват. Ако тези холандци и поляци бяха успели да излязат крайни победители този сблъсък, тяхната репутация на ултрас сцената щеше да се повиши значително. Сега обаче те ни вдигнаха акциите многократно. Публиката на Левски, Сектор „Б” е институция. Среда от хора, които знаят как да се защитават, да бранят честа на отбора си. Ако отиде гостуваща публика на Левски в чужбина и ни набият, това влияе и на самите играчи на следващия ден. Имам информация за едно наръгано момче при боя в Братислава, но няма опасност за живота му. Знам, че е от левскарите, живеещи на Острова. Нямам представа колко е голям. Трябва да отбележа, че използването на подобни средства, като ножове, си е помиярско. Не се прави по този начин, когато искаш да доказваш нещо. Това влиза в така наречения кодекс. Фактът че всички наши момчета са освободени няколко часа след това говори, че този път те са от страната на потърпевшите, колкото и да им се иска на някои да ни изкарат виновни. Благодарности на посланик Чобанова и адекватните действия на посолството ни в Словакия, на представителя на полицията, помогнал за разрешаване на ситуацията. Властите ни реагираха изключително адекватно”. Сподели:", "date": "2019.07.13", "title": "Председателят фенклуба на Левски за екшъна в Братислава: Това, че всички наши момчета бяха пуснати бързо от ареста, говори достатъчно"}
{"url": "https://pik.bg/%D1%81%D0%BE%D1%86%D0%B8%D0%BE%D0%BB%D0%BE%D0%B3-%D0%B1%D1%81%D0%BF-%D0%B8-%D0%B4%D0%BE-%D0%B4%D0%BD%D0%B5%D1%81-%D0%B4%D0%B5%D0%B9%D1%81%D1%82%D0%B2%D0%B0%D1%82-%D0%BA%D0%B0%D1%82%D0%BE-%D0%B1%D0%BA%D0%BF-%E2%80%93-%D1%81%D0%B0%D0%B1%D0%BE%D1%82%D0%B8%D1%80%D0%B0%D1%82-%D0%BA%D1%80%D0%B8%D1%8F%D1%82-%D1%81%D0%B5-%D0%BF%D0%B0%D1%80%D1%82%D0%B8%D0%B7%D0%B0%D0%BD%D1%81%D1%82%D0%B2%D0%B0%D1%82-news855528.html", "text": "БСП със сигурност мога да кажа, че те не си взимат уроци от грешките, които правят. Аз не бих ги надценявал чак толкова, че са се поучили този път. Според мен не са си извадили никаква поука от грешките, които правиха, защото резултатите от европейския вот, че тяхното поведение с излизането от НС и неходенето на работа под предлог, че ще ходят пред хората да им разказват за визията си за България, не свърши никаква работа. Те изгубиха изборите, и то категорично. Това заявява пред \"Трибюн\" социологът Александър Владимиров, коментирайки саботирането на работата на парламента от страна на БСП и ДПС, за да не се разглеждат промените за отпадането на машинното гласуване. \"БСП Сподели:", "date": "2019.07.13", "title": "Социолог: БСП и до днес действат като БКП – саботират, крият се, партизанстват"}
{"url": "https://pik.bg/%D0%B7%D0%B0%D1%82%D0%B2%D0%B0%D1%80%D1%8F%D1%82-%D1%83%D1%87%D0%B0%D1%81%D1%82%D1%8A%D0%BA-%D0%BE%D1%82-%D0%BF%D0%BE%D0%B4%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D1%8A%D1%82-%D0%BA%D1%80%D0%B0%D0%B9-%D0%BA%D0%B0%D1%80%D0%BB%D0%BE%D0%B2%D0%BE-news855606.html", "text": "От 14:00 ч. днес до 14:00 ч. на 14 юли (неделя) се затваря за движение участък от Подбалканския път I-6 в района на Карлово. Това съобщиха от АПИ. Ограничението е за извършване на заключителните работи при изграждането на ново кръгово кръстовище на първокласния път. Предстои полагането на последния асфалтов пласт и на пътната маркировка, а това налага спиране на трафика, уточниха от пътната агенция. Обходният маршрут за пътуващите в посока Бургас е: с. Иганово - с. Московец - с. Богдан - с. Каравелово - с. Климент- с. Войнягово - Баня - с. Васил Левски - път I-6 за Бургас. Маршрутът за пътуващите към София е: с. Васил Левски - Баня - с. Войнягово - с. Климент - с. Каравелово- с. Богдан- с. Московец - с. Иганово по път I-6. Новото кръстовище е в началото на Карлово, в посока Сопот, и е на мястото на старото триклонно кръстовище с обходния път на града. За изграждането му АПИ е осигурила близо 781 хил. лв. Сподели:", "date": "2019.07.13", "title": "Затварят участък от Подбалканския път край Карлово"}
{"url": "https://pik.bg/%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%B7%D0%B0-%D1%81%D0%BF%D0%B5%D1%88%D0%BD%D0%B8-%D1%80%D0%B5%D1%84%D0%BE%D1%80%D0%BC%D0%B8-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-news855579.html", "text": "Министърът на енергетиката Теменужка Петкова участва в проведеното заседание на Националния съвет на Асоциация на индустриалния капитал в България (АИКБ) със своя екип, част от който бяха изпълнителният директор на ЕСО Ангелин Цачев, заместник-изпълнителният директор на БЕХ Северин Въртигов, директорът на дирекция „Енергийни стратегии и политики за устойчиво енергийно развитие“ Николай Налбантов и др. Срещата се състоя по инициатива на работодателската организация, след като от началото на 2019 г. българският бизнес заплаща цена на електроенергията често в пъти по-висока от средната в Европа. Членовете на Националния съвет бяха единодушни и настоятелни в искането си за последователност и устойчивост при определянето на държавните политики за развитие на електроенергийния сектор, при спазване на принципите за конкурентност, прозрачност и равнопоставеност. „Повод за острата ни реакция е поредното ескалиране на цените на сегмент „Ден напред“ на Българска независима енергийна борса, което отдавна не е единичен случай. Ако нещата в сектор енергетиката продължат по този начин, това ще е пагубно за българската индустрия и икономиката на страната“, заяви председателят на УС на АИКБ Васил Велев. „Реформите не търпят отлагане. НЕК трябва да се преструктурира възможно най-бързо чрез разделяне на дейностите по обществена доставка и по производство и търговия с електрическа енергия с цел избягване на манипулации. Държавата трябва да създаде условия за реална конкуренция между производителите на електроенергия, пазарна интеграция със съседни страни във всички пазарни сегменти.“ Според АИКБ пазарът на електроенергия за бизнеса у нас е манипулиран и се създава изкуствен търговски дефицит, въпреки двойно по-високия капацитет на действащите мощности в сравнение с вътрешното потребление. За това „спомага“ и недопустимата пазарна концентрация постигната от свързвани с Христо Ковачки компании и неприемливото им пазарно поведение. На фона на незначителни разлики спрямо последните години в параметрите производство, потребление и износ, се наблюдава драстично и необосновано повишение на цените, в което няма никаква пазарна логика. Работодателите посочиха, че през последните три месеца нееднократно е имало случаи, в които дружествата от Български енергиен холдинг и в частност НЕК и ТЕЦ Марица-изток 2 са предлагали недостатъчни количества, заради което цените на тока за бизнеса у нас са били най-високите в Европа. Това е била и причината да бъдат сезирани КЕВР и Прокуратурата от работодателски организации. Подготвят се и нови сигнали. АИКБ счита, че подобни манипулации могат да бъдат прекратени с ефективно управление на държавните централи и настоява дружествата от БЕХ да оферират на сегмент „Ден напред“ адекватни количества при ценова структура, аналогична на утвърдената по ангажимента с Европейската комисия, както и с осигуряването на капацитети за адекватен внос на електроенергия. От Асоциация на индустриалния капитал поискаха за пореден път прекратяване на договорите с т.н. „американски централи“, което се обещава, но и постоянно се отлага от поне 3 години. Ползвайки данните от последното ценово решение на КЕВР, сметките показват, че тези въглищни централи изземват непазарно от потребителите на електроенергия в страната 20,70 лв./мвтч, което също изкривява родния пазар. Като пряк негативен ефект бизнесът и гражданите надплащат 701 млн. лв годишно чрез такса „задължения към обществото“ и от фонд СЕС. От АИКБ предлагат тези дружества да се интегрират също на пазара, като за целта се създаде механизъм и се проведат търгове за капацитети. „Не искаме цените за нас да са по-ниски, отколкото в другите европейски държави. Настояваме, обаче, да не ги превишават. Това е изключително важно за жизнеността, за конкурентоспособността и развитието, а и изобщо за оцеляването на българската индустрия като гръбнак на икономиката“, обобщи Васил Велев. „Високите цени на тока спъват повишаването на заплатите, оскъпяват цените на крайните продукти, забавят ръста на БВП. Настоящата ситуация е неприемлива, но и опасна. Тя се превръща в проблем за страната ни, защото засяга семействата на над 500 хил. души, заети в преработващата промишленост, както и българска продукция, продавана на световните пазари. Затова този проблем изисква незабавно, отговорно и трайно решение.“ Министърът на енергетиката заяви, че правителството е на страната на бизнеса и не би искало проблеми за българската индустрия. Тя апелира за честен и открит диалог, който да произведе работещи решения и припомни вече предприетите действия от нейното ведомство. За безпрецедентно високите цени на тока са били сезирани КЗК и КЕВР. Работи се и по създаването на отделна платформа специално за индустриалните консуматори. „И аз като г-н Велев смятам, че не бива условията на даден търг да предпоставят само един купувач. Напротив, търговете би трябвало да са максимално публични, прозрачни и да дават възможност на повече участници“, каза Теменужка Петкова. Министърът на енергетиката обеща да направи необходимото, така че решенията да бъдат добри и за индустрията, и за енергетиката, като подчерта, че и държавните производители на електроенергия са част от общността на българските производители изобщо и следователно напълно споделят вижданията и очакванията на индустриалните потребители. Националния съвет на АИКБ обсъди и други въпроси, както и прие нови членове на АИКБ - Българската асоциация по информационни технологии, Националният борд по туризъм, Сдружение „Ръководители в областта на културата“ и други. Сподели:", "date": "2019.07.13", "title": "Бизнесът настоява за спешни реформи за цената на тока"}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D0%BE%D1%81%D0%BE%D0%B2%D1%81%D0%BA%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%B8%D1%81%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%87%D0%B8-%D0%B2-%D1%81%D0%BA%D0%BE%D0%BF%D0%B8%D0%B5-%D1%80%D0%B0%D0%B1%D0%BE%D1%82%D1%8F%D1%82-%D1%81-news855613.html", "text": "Председателят на парламентарния комитет за Косово Милован Дрецун обвини български разузнавачи в дестабилизиране на региона. Това е поредно скандално изявление срещу страната ни през последните десетина дни, предаде БГНЕС. В интервю за вестник \"Курир\" Дрецун твърди, че \"преди два месеца в Скопие е сформиран мощен разузнавателен екип, който работи под прикритие в един голям западноевропейски автомобилен завод\". \"Неговата цел е да бъде блокирано постигането на компромисно решение между Белград и Прищина. В този екип работят разузнавачи от България, Северна Македония, Германия и Албания \", твърди още Дрецун, който се смята за един от най-приближените на президента Александър Вучич и външния министър Ивица Дачич. \"В отделни съседни държави се води мощна кампания срещу постигането на каквото и да е компромисно решение между Белград и Прищина. Скопие се превръща в мощен разузнавателен център за работа срещу държавните интереси на Сърбия“, казва още Милован Дрецун и добавя: „Всяко компромисно решение е основният стабилизиращ стълб в региона. Липсата на компромис между Белград и Прищина е подготовка за нови сблъсъци в региона и създаването на \"Велика Албания\". Той твърди, че \"македонските власти трябвало да отговорят какви са целите на този разузнавателен екип, който вреди напълно на Сърбия\". \"Какво могат да направят освен да събират информация и да разпространяват дезинформация. Този екип няма за цел да защитава нашите интереси, а да работи срещу тях. Това никак не е безобидно. Могат да направят някоя медийна и политическа диверсия и да предизвикат дори и сблъсъци\", казва още Дрецун. Само преди седмица Дачич отправи скандални изявления по адрес на България и премиера Бойко Борисов отново във връзка с косовския въпрос. По-късно той обвини медиите за скандала. Борисов призова Дачич публично да му се извини. Сподели:", "date": "2019.07.13", "title": "ПОРЕДЕН БАЛКАНСКИ СКАНДАЛ! Косовски парламентарист: Български разузнавачи в Скопие работят срещу страната ни"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D1%81-%D0%B1%D0%B5%D0%B1%D0%B5-%D1%81%D0%BD%D0%B8%D0%BC%D0%BA%D0%B0-news854910.html", "text": "Първата съпруга на Румен Радев почерпила колеги и приятели за появата на бебе, научи „Ретро“. Преди броени дни семейството на Гинка Кесякова се е разширило с още един член. Екссъпругата на президента била на върха на щастието, че е станала леля за трети път. Братът на Кесякова – Тошо, се е сдобил с трето момиченце, а повече от него и половинката му Цвети се вълнувала само лелята Гинка. Тя вече успяла да зърне и прегърне третата си племенничка и дори си взела няколко почивни дни от работа, за да прекара време със семейството си в родния Пловдив, където роднините ѝ живеят и до днес. Банкерката отрупала бебето с хубави подаръци и нямала търпение да дойде време за дългия ѝ летен отпуск, част от който щяла да посвети на пеленачето и другите си две племеннички. Във всеки удобен момент Кесякова бяга от натоварения си начин на живот в столицата или в планината, или в родния край. Братът на бившата съпруга на президента и семейството му имали дом в Пловдив, откъдето всъщност навремето Радев взел първата си жена. В Града под тепетата живеела и работела като лаборантка в болница и нейната майка Добринка. Именно заради това Кесякова често пътувала до провинцията, за да прекарва свободното си време с тях. Общите ѝ деца с президента също гостували на баба си, вуйчо си и малките си братовчеди, а в социалните мрежи явно изразяват топлите си отношения един с друг. По примера на самата Гинка и брат ѝ решил да има повече от едно дете, въпреки че откровено съжалявал за разпада на брака ѝ и се надявал неговата връзка да не завърши по подобен начин. Най-тежко развода на Румен и Гинка преживяла нейната майка. За сметка на това тя била изключително грижовна баба и се радвала на присъствието на всички внуци. Сподели:", "date": "2019.07.13", "title": "САМО В ПИК И \"РЕТРО\": Бившата на Радев с бебе (СНИМКА)"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%B0%D0%BD%D0%BE%D0%B2-%D0%BD%D0%B0%D1%80%D0%B5%D0%B4%D0%B8-%D1%81%D0%BF%D0%B5%D1%88%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D0%B1%D0%B5%D0%BB%D0%BE%D0%B3%D1%80%D0%B0%D0%B4%D1%87%D0%B8%D1%88%D0%BA%D0%B8%D1%82%D0%B5-%D1%81%D0%BA%D0%B0%D0%BB%D0%B8-news855620.html", "text": "Министърът на културата Боил Банов се самосезира по повод публикации за дейности, които се извършват върху Белоградчишките скали и нареди спешна проверка. Главна дирекция „Инспекторат за опазване на културното наследство“, съвместно с Националния институт за недвижимо културно наследство (НИНКН) ще провери на място получения сигнал за нерегламентирани намеси върху Белоградчишката крепост, паметник на културата и в района на Белоградчишките скали. Обектите са предоставени за управление на община Белоградчик. Резултатите от проверката ще бъдат оповестени незабавно. Сподели:", "date": "2019.07.13", "title": "Министър Банов нареди спешна проверка на Белоградчишките скали"}
{"url": "https://pik.bg/%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%87%D1%83%D0%BC%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D0%B5%D0%B2%D1%82%D0%B0%D0%BD%D0%B0%D0%B7%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%BC%D0%B0%D1%88%D0%BD%D0%B8-%D1%81%D0%B2%D0%B8%D0%BD%D0%B5-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news855594.html", "text": "Започна евтаназирането на домашни свине заради потвърждение на африканска чума в областта. Вчера Българската агенция по безопасност на храните (БАБХ) потвърди огнище на африканска чума при домашни свине в животновъден обект в село Зидарово, община Созопол, област Бургас. БАБХ незабавно предприе мерки за контрол и ликвидиране на заболяването съгласно правилата на европейското и националното законодателство, и Плана за спешни действия при контрол на АЧС. Принудителното убиване по хуманен начин и обезвреждането на труповете на всички домашни свине стартира днес при спазване на изискванията за намаляване до минимум страданията на животните по време на клане или умъртвяване. Създадени са зони на рестрикция (3 км предпазна и 10 км надзорна зони), в които са наложени мерки за контрол и ликвидиране на АЧС. В надзорната зона попадат освен обекти тип „лично стопанство“, 1 фамилна ферма за свине и 3 стада с източнобалкански свине. В 3-километровата предпазна зона се предвижда превантивно хуманно умъртвяване на всички домашни свине. Клинични прегледи и лабораторен надзор ще бъдат извършени в населените места, попадащи в 10-километровата надзорна зона. Сподели:", "date": "2019.07.13", "title": "АФРИКАНСКАТА ЧУМА: Започна евтаназирането на домашни свине в Бургаско"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%BE-%D0%BC%D0%BE%D1%80%D1%81%D0%BA%D0%BE-%D1%81%D1%8A%D1%89%D0%B5%D1%81%D1%82%D0%B2%D0%BE-%D0%BF%D0%BE%D0%BC%D0%BE%D0%BB%D0%B8-%D0%B3%D0%BC%D1%83%D1%80%D0%BA%D0%B0%D1%87-%D0%B7%D0%B0-%D0%BF%D0%BE%D0%BC%D0%BE%D1%89-%D0%B2%D0%B8%D0%B4%D0%B5%D0%BE-news855492.html", "text": "Гигантско морско същество помоли гмуркач за помощ край Австралия. 3-метрова манта се доближила до инструктора по гмуркане Джейк Уилтън край рифа Нингалу и се завъртяла над него, за да му покаже, че има забита рибарска кука в дясното й око. След това останала на място, докато той махнал остриетата. За благодарност мантата отплувала зрелищно, съобщава Индипендънт, цитиран от Дарик. Мантата е позната на местните хора. Те я наричат Фрекълс (Луничка). Британският морски биолог Монти Холс е наблюдавал случващото се от кораба. Тази манта разбираше абсолютно какво се случва. Джейк се гмурна няколко пъти, а тя стоеше неподвижно, разказа. Джейк Уилтън разказа, че често води гмуркачи в района и рибата сякаш го е разпознала и му е имала доверие, че ще й помогне: Тя се приближаваше и приближаваше, след което се обърна, за да ми покаже окото. Знаех, че ако не извадя куките, тя ще има големи проблеми. Затова се гмурнах няколко пъти, за да видя как ще реагира, когато я доближавам. Когато мантата останала спокойна, той се доближил и махнал куките. Рибата стояла съвсем неподвижно. Доста невероятно е, ако наистина е било така, казва морският биолог Дейвид Бойл от университета в Плимут: Случвало се е животни, обикновено бозайници, да общуват с гмуркачи, но животно в беда да потърси помощ е ново наистина. Мантите са едни от най-интелигентните същества в океана. За разлика от скатовете те нямат външен шип и не са толкова опасни. Ако куките не са били отстранени, окото е щяло да се инфектира, мантата да ослепее и вероятно да умре. Сподели:", "date": "2019.07.13", "title": "НЕВЕРОЯТНО: Гигантско морско същество помоли гмуркач за помощ (ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%BB%D0%B0%D0%BC%D0%B5%D0%BD-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D1%81%D0%B3%D0%BE%D1%82%D0%B2%D0%B5%D0%BD-%D0%BE%D1%82-%D1%81%D0%B2%D0%BE%D0%B8-%D0%B1%D0%BE%D1%81-%D0%B1%D1%80%D0%BE%D0%B8-200-000-%D0%B5%D0%B2%D1%80%D0%BE-%D0%BD%D0%B0-%D1%88%D0%B5%D1%84%D0%BA%D0%B0-%D0%BE%D1%82-%D0%B1%D1%82%D0%B2-%D0%B7%D0%B0-%D0%B3%D0%BB%D0%B0%D0%B2%D0%B0%D1%82-news855576.html", "text": "Има съзнателна кампания срещу Пламен Георгиев, шефа на КПКОНПИ, обяви зам.-шефът на парламентарната група на ГЕРБ Красимир Велчев. И това не е тайна за никого! Ситуацията с Георгиев продължава да е повече от абсурдна. Той е в отпуск, който продължава вече над три месеца. В този период комисията фактически е обезглавена, делата й са замразени, мишените - доволни. Прокуратурата и НАП продължават да не излизат с резултат от проверката на Пламен Георгиев, образувана покрай махленската интрига за терасата му. Трябваше да се произнесат до края на юни, но засега двете институции пазят пълно мълчание. Това сякаш валидира обществената тайна, че целта е Пламен Георгиев да не бъде издигнат в битката за нов главен прокурор. Чака се датата 29 юли, до която трябва да се внесат кандидатури за заместник на Сотир Цацаров. В този период шефът на КПКОНПИ очевидно няма да бъде реабилитиран или върнат на работа. Най-неприятното е, че доскорошни приятели и колеги на Пламен от държавното обвинение съзнателно или не участват в неговото дискредитиране, коментира пред ПИК източник от Съдебната палата. В същото време ПИК се сдоби с информация, че виден олигарх с медиен бизнес - подследствен на комисия \"Антимафия\", е кеширал 200 000 евро по институции, за да продължат репресиите срещу Пламен Георгиев. По оперативни данни сумата е била предоставена на бивша шефка на БТВ, която имала грижата да е достави до крайните адресати. Георгиев е жертва на \"двоен заговор\" - от една кръговете около \"Капитал\" и Цветан Василев, а от друга - лобита в прокуратурата, които не искат да го видят на стола на Сотир Цацаров, обобщава ситуацията източникът на ПИК. По негово мнение само допреди три месеца Пламен Георгиев е бил безспорен фаворит за поста главен прокурор - с одобрение от ключови политически сили, както и сред юридическите общности. Сподели:", "date": "2019.07.13", "title": "САМО В ПИК: Пламен Георгиев \"сготвен\" от свои. Бос брои 200 000 евро на шефка от БТВ за главата му"}
{"url": "https://pik.bg/%D0%BF%D0%B0%D1%80%D0%BA%D0%B8%D1%80%D0%B0%D0%BD-%D0%B1%D1%83%D1%81-%D1%82%D1%80%D1%8A%D0%B3%D0%BD%D0%B0-%D1%81%D0%B0%D0%BC-%D1%83%D0%B4%D0%B0%D1%80%D0%B8-%D1%81%D0%B5-%D0%B2-%D1%81%D1%82%D1%8A%D0%BB%D0%B1-%D0%B8-%D0%B8%D0%B7%D0%B3%D0%BE%D1%80%D1%8F-%D1%81%D0%BD%D0%B8%D0%BC%D0%BA%D0%B8-news855589.html", "text": "Паркиран бус Форд Транзит на смолянчанин изгоря, след като тръгна на собствен ход и се блъсна в електрически стълб. Инцидентът става вечерта в петък. Бусът бил паркиран до прочута чешма по пътя за село Турян близо до Смолян. \"Около 23.15 часа е подаден сигнал, че има пожар в буса, на място вече е установено че е напълно изгорял, съобщава \"Марица\". Бусът е много стар и се предполага, че причината да тръгне на собствен ход е техническа неизправност. Правим оглед на място. По случая е образувано досъдебно производство\", каза шефът на ОД на МВР - Смолян ст. комисар Николай Димов. Сподели:", "date": "2019.07.13", "title": "Паркиран бус тръгна сам, удари се в стълб и изгоря (СНИМКИ)"}
{"url": "https://pik.bg/%D1%81%D0%BF%D0%B8%D1%81%D1%8A%D0%BA-%D0%BE%D1%82-%D0%B2%D1%81%D0%B8%D1%87%D0%BA%D0%B8-%D1%84%D0%B0%D0%BB%D1%88%D0%B8%D0%B2%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD-%D1%87%D1%83%D0%B6%D0%B4%D0%B8-%D1%81%D0%BB%D1%83%D0%B6%D0%B1%D0%B8-%D0%B8-%D0%BD%D0%B5%D0%B3%D1%80%D0%B0%D0%BC%D0%BE%D1%82%D0%BD%D0%B8-%D1%80%D0%BE%D0%B4%D0%BD%D0%B8-%D0%BC%D0%B5%D0%B4%D0%B8%D0%B8-%D0%BF%D0%BE%D1%82%D0%BE%D0%BF%D0%B8-news855636.html", "text": ": Надзорният съвет в четвъртък е взел решение заводът да бъде построен в Турция Надзорният съвет е обсъдил двете локации България и Турция и след провалът ни в предоставянето на достатъчно държавна помощ, Турция се разглежда като приоритетна локация към този момент. Изпълнителният директор Хърбърт Дийс е обиколил България и Турция Изпълнителният директор на Фолксваген не е провеждал срещи в България. Това се отчита и като слабост от страна на нашите преговарящи, които след официалното преминаване на преговорите от Шкода към Фолксваген така и не са провели среща на високо ниво. Вътрешният пазар на Турция е сериозен аргумент за избора Произвежданите автомобили не са предназначени за регионалния пазар и вероятно няма да бъдат доставяни в никакви бройки до местни дилърства. Фолксваген се води предимно от ниската цена на труда и това е решаващо в полза на Турция Макар през първите около 5 години новият завод да произвежда бюджетни автомобили за Шкода, при разгръщане на пълния потенциал това може да се превърне във втория или третия най-голям завод на немската група в света. След пресконференцията на Форд и Фолксваген става ясно и акцентът върху изкуствен интелект и софтуерни разработки, така че в недалечно бъдеще заводът със сигурност ще комбинира и IT услуги. Заводът ще произвежда 350 000 автомобила годишно Със сигурност пълният капацитет се очаква да достигне близо 700 000 автомобила годишно и информациите за 350 000 са много стари и от първоначалните етапи на преговорите. : Катар е имал решаваща тежест Катар притежава 14.6% от акциите във Фолксваген, редом с 11.8% на Долна Саксония и 30.8% на фамилния холдинг Порше. От обикновените акции с право на глас, Историята на групата Фолксваген показва, че тя се управлява основно именно от Порше (факт, който по информация на ПИК все още не е добре анализиран и от българската страна). Сподели:", "date": "2019.07.13", "title": "СПИСЪК ОТ ВСИЧКИ ФАЛШИВИ НОВИНИ ЗА ФОЛКСВАГЕН: Чужди служби и неграмотни родни медии потопиха с пропаганда България в хаос"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D1%87%D1%83%D0%BC%D0%B0%D1%82%D0%B0-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%B7%D0%B4%D1%80%D0%B0%D0%B2%D0%BD%D0%B8-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8-%D0%BD%D0%B0-%D1%84%D0%B5%D1%80%D0%BC%D0%B8-news855608.html", "text": "Собственици на прасета влязоха в сблъсък със здравни инспектори край Созопол. В село Зидарово беше открит вирус на африканска чума по свинете.Това налага унижощаването на прасетата в засегнатия район. Въпреки, че държавата плаща компенсации, стопаните на животните отказаха да допуснат екипите на Агенцията по храните. Инспекторите на БАБХ срещнаха отпор при опита да влязат във фермата на Вълчо Димитров. Срещу акцията по евтаназирането на свинете скочи семейството на стопанина, негодуваха и съседи на стопанина. „Аз съм гледала прасета и знам какво значи чума-как ги гледа тез прасета,да дойдат да видят как се храни и как се гледа”, коментира Вида Станкова, съседка на стопаните пред Нова телевизия. Свинефермата не е регистрирана, в нея обаче собственикът отглеждаше около 30 прасета,до днес, твърди,че не са вземани проби. Определени за две зони на рестрикция-3 и 10 километрова „В 10 километровата зона попадат няколко село от Община Бургас и община Созопол. В момента дори колегите взематкръв в 10 километровата зона,за да се установи дали има или няма наличие и тази зона ще бъде постоянно наблюдавана”, коментира д-р Георги Митев, БАБХ-Бургас. Стопаните няма да получат обезщетения за умъртвените животни, тъй като фермата не е регистрирана. Сподели:", "date": "2019.07.13", "title": "ЗАРАДИ ЧУМАТА: Сблъсъци между здравни инспектори и собственици на ферми"}
{"url": "https://pik.bg/%D1%88%D0%BE%D0%BA-%D0%BF%D0%BB%D0%BE%D0%B2%D0%B4%D0%B8%D0%B2-%D0%BC%D0%BE%D0%B6%D0%B5-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%B1%D0%B5%D0%B7-%D0%B0%D0%B2%D1%82%D0%BE%D0%B1%D1%83%D1%81%D0%B8-news855590.html", "text": "Градският транспорт в Пловдив е пред колапс, съобщи БТВ. Трите големи фирми, които държат линиите, искат спешна среща с общината, защото парите не достигат. Превозваческите фирми държат около 30 линии под тепетата. Заради недостатъчното пари, изплащани от общината, те са на ръба на оцеляването, твърдят транспортни шефове. В момента общината дава компенсации на фирмите на километър пробег. Те обаче искат да започнат да работят апаратите за електронно таксуване, за които са платили от джоба си, защото така очакват приходите им да се увеличат. Проблем са и напускащите шофьори, недоволни от заплатите. За месец 20 души са потърсили нова работа. Липсата на пари води и до нередовни линии. Превозвачите признават, че все по-често заради липса на шофьори автобуси не излизат от гаража. Страдат и пътниците. От общината коментират, че системата за електронно таксуване ще заработи, когато всички фирми дооборудват  автобусите си. От местната власт уточниха още, че за тази година са отпуснали 7 млн. лв. от бюджета като компенсации - или с 1 млн. лв. повече от миналата година. Сподели:", "date": "2019.07.13", "title": "Шок: Пловдив може да остане без автобуси"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B2%D0%B5-%D0%B4%D0%B5%D1%86%D0%B0-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2-%D0%B2-%D1%83%D0%BA%D1%80%D0%B0%D0%B9%D0%BD%D0%B0-news855639.html", "text": "Две деца са загинали в с. Смига, Ровенска област, Украйна, в резултат на експлозия на неидентифициран предмет. Това съобщиха от пресслужбата на Държавната служба на Украйна за извънредни ситуации , цитирана от TACC. „На 13 юли, в 12:06 часа (времето съвпада с българското), Държавната служба за извънредни ситуации получи информация, че в селището от градски тип Смига, при опит за отваряне на сейф, който се намирал в стопанска сграда в частен двор, е избухнал неустановен предмет, в резултат на което са загинали две деца на 12 и 13 години ”, се казва в изявлението. От пресслужбата на ведомството добавиха, че взривът е повредил прозорците и вратите на сградата. Сподели:", "date": "2019.07.13", "title": "ИЗВЪНРЕДНО! Две деца са загинали след взрив в Украйна"}
{"url": "https://pik.bg/%D0%BE%D1%82-%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%B2-%D0%BF%D0%BB%D0%B5%D0%B2%D0%B5%D0%BD-%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D0%B2%D0%B8%D0%BA-%D1%81-%D0%B3%D0%BB%D0%BE%D0%B1%D0%B8-news855593.html", "text": "Община Плевен предупреди ВиК за санкции, които ще налага заради нарушаване на общинска наредба, съобщава БНР. Причината е забавяне на ремонтите на инфраструктурата след аварии по водоснабдителната мрежа. За последните 12 месеца в Плевен са възникнали 487 аварии, след чието отстраняване ВиК трябвало да възстанови общо 1 660 кв. м настилка, а сумата за гаранции, която е трябвало да се внесе, е 24 900 лв. Общинската наредба задължава дружеството незабавно да уведомява общината за възникнала авария. Срокът за отстраняване на щетите от разкопаването е 10 дни, а внасянето на гаранция от страна на държавното дружество е 3 дни.  Често Наредбата се нарушава. Кметът Георг Спартански е отправил същото предупреждение за прилагане на санкции и към фирма \"Топлофикация - Плевен\". Сподели:", "date": "2019.07.13", "title": "От общината в Плевен заплашиха ВиК с глоби"}
{"url": "https://pik.bg/%D1%83%D0%B6%D0%B0%D1%81-%D0%B4%D0%B6%D0%B8%D0%BF-%D0%B1%D0%BB%D1%8A%D1%81%D0%BD%D0%B0-%D0%B4%D0%B5%D1%82%D0%B5-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news855647.html", "text": "Джип \"Форд-Рейнджър\" блъсна дете на пешеходна пътека в Благоевград. Инцидент става отново на бул.\"Джеймс Баучер\" в 14 и 30 часа, съобщава БГНЕС. Няма опасност за живота 8-годишното момче. То е прието в МБАЛ-Благоевград с травма на стъпало и натъртвания. Детето пресичало пешеходна пътека тип \"Зебра\" върху тротинетка. Сподели:", "date": "2019.07.13", "title": "УЖАС! Джип блъсна дете на пешеходна пътека в Благоевград"}
{"url": "https://pik.bg/%D0%B7%D0%B0%D0%B2%D0%BE%D0%B4-%D0%B7%D0%B0-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%B0-%D0%B8%D0%B7%D0%BA%D0%B0%D1%80%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B5%D0%BB%D0%B8%D0%BD-%D0%BF%D0%B5%D0%BB%D0%B8%D0%BD-news855591.html", "text": "Жители на село Гара Елин Пелин излязоха на протест срещу завод за пластмаса, съобщава БТВ. За да изразят недоволството си, местните затвориха за кратко пътя. По думите им заводът е построен без оценка за въздействие на околната среда и без допитване до гражданите. Като проблем на общината посочиха липсата на вода, както и лошото състояние на надлеза, който минава през селото. А заради трафика от тежкотоварни автомобили, настояха за изграждане на околовръстен път. Според жителите връзката между общината, гражданите и институциите е изгубена. Протестиращите призоваха за зелени мерки. Сподели:", "date": "2019.07.13", "title": "Завод за пластмаса изкара на протест жители на Елин Пелин"}
{"url": "https://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%82%D1%80%D1%83%D1%81-61-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F%D1%85%D0%B0-%D1%8F%D0%BF%D0%BE%D0%BD%D0%B8%D1%8F-news855560.html", "text": "Земетресение с магнитуд 6,1 стана днес край Южна Япония, близо до остров Окинава, предадоха Ройтерс и ТАСС, като се позоваха на Геоложкия институт на САЩ. Силният трус е бил регистриран на голяма дълбочина, 257 километра, на около 346 километра северно от Наха, главния град на префектура Окинава. Няма данни за пострадали хора и нанесени материални щети, нито е издадено предупреждение за вълни цунами. Сподели:", "date": "2019.07.13", "title": "СТРАШЕН ТРУС: 6,1 по Рихтер разлюляха Япония"}
{"url": "https://pik.bg/%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3-%D0%BD%D0%B5-%D0%B8%D1%81%D0%BA%D0%B0%D0%BC-%D0%B4%D0%B0-%D0%B2%D1%81%D1%8F%D0%B2%D0%B0%D0%BC-%D1%81%D1%82%D1%80%D0%B0%D1%85-%D0%B8-%D0%BF%D0%B0%D0%BD%D0%B8%D0%BA%D0%B0-%D0%BD%D0%BE-%D0%BF%D1%80%D0%B5%D0%B4%D1%81%D1%82%D0%BE%D0%B8-%D0%B5%D0%B4%D0%BD%D0%BE-%D0%BE%D0%B3%D1%80%D0%BE%D0%BC%D0%BD%D0%BE-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BF%D1%80-news855557.html", "text": "Времето се промени, сезоните се изместват. Вече нямаме типични лета. Това заяви пред Нова телевизия климатологът Генади Кондарев, който коментира каква е причината за климатичните аномалии.  „Това е една тенденция, която продължава десетилетия. Дълго време хората говориха за глобалното затопляне. Изразът на това нещо са объркани климатични системи, които се отразяват в такива екстремни климатични явления. Това, което ще наблюдаваме, са температурни екстремуми. Може би климатът ще се измести и ще стане по-субтропичен. Може би ще наблюдаваме и рязко прескачане на сезоните\", поясни климатологът. \"Аз не искам да всявам страх и паника, но предстои едно огромно предизвикателство пред човечеството и то трябва да се справи с него. Природата напоследък губи толкова много от екосистемите си, че някои от тях няма да успее да възстанови - горите в Амазонка, кораловите рифове\", отбеляза той. \"Времевият прозорец, който е пред нас, става все по-тесен. Учените определят един \"въглероден кредит\", но имаме известно време, преди да стигнем до най-тежките климатични сценарии. Имаме възможност да отделяме при сегашните си нива за въглеродни емисии още петнадесетина години. Шансът е в развитите страни, където с енергийни възобновяеми източници може да се спечели още малко време. Трябва да забравим за изкопаемите горива\", допълни климатологът. Сподели:", "date": "2019.07.13", "title": "Климатолог: Не искам да всявам страх и паника, но предстои едно огромно предизвикателство пред човечеството"}
{"url": "https://pik.bg/%D1%85%D1%83%D0%BB%D0%B8%D0%B3%D0%B0%D0%BD-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D1%8A%D1%81-%D1%81%D1%80%D0%B5%D0%B4%D0%B5%D0%BD-%D0%BF%D1%80%D1%8A%D1%81%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B5%D0%BA%D0%BD%D0%B0%D1%85%D0%B0-%D0%BC%D1%83-%D1%83%D1%81%D0%BC%D0%B8%D0%B2%D0%BA%D0%B0%D1%82%D0%B0-%D0%B2%D0%B5%D0%B4%D0%BD%D0%B0%D0%B3%D0%B0-news855488.html", "text": "Около 1:30 часа след полунощ, при преминаване покрай патрули на полицията на улица \"Македония\", пътник на автомобил показал среден пръст на полицаите. \"Поздравът\" му бил гарниран и с огромно количество псувни по адрес на униформените, разказва \"Глас.бг\". Незабавно автомобилът е бил спрян, а мъжът задържан за 24 часа Мъж е бил задържан от служители на Първо РУ в Пловдив в ранните часове на четвъртък заради хулиганска проява. по Указа за борба с дребно хулиганство. Сподели:", "date": "2019.07.13", "title": "Хулиган поздрави полицаи със среден пръст в Пловдив, секнаха му усмивката веднага"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D1%82%D1%80%D0%BE%D0%BB%D0%B5%D0%B9-7-%D1%81%D0%B2%D1%8A%D1%80%D0%B7%D0%B2%D0%B0-%D0%BA%D0%B2%D0%B0%D1%80%D1%82%D0%B0%D0%BB-%D0%B3%D0%BE%D1%86%D0%B5-%D0%B4%D0%B5%D0%BB%D1%87%D0%B5%D0%B2-%D1%81-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news855616.html", "text": "От днес тролейбус номер 7 свързва квартал \"Гоце Делчев\", през \"Лозенец\", с центъра на София. Първоначално тролейбусите ще се движат по временен маршрут заради изграждането на метростанция на булевард \"Васил Левски\" и \"Патриарх Евтимий\" и ще отиват до Сточна гара. След приключването на строежа ще прави ляв завой от булевард \"Васил Левски\" и по булевард \"Патриарх Евтимий\" в посока квартал \"Люлин\". През лятото за тролей номер 7 е предвидено колите да са на интервали от 15 минути в пикови часове, потвърдиха от Центъра за градска мобилност. Трасето, което бе изградено за 1,7 милиона лева, е обособено. То минава в локално платно по булевард \"Арсеналски\", като това позволява тролейбусите да се движат с по-голяма скорост и да не попадат в трафика с леките автомобили. Контактната мрежа е на стойност 1,5 милиона лева. Тролей номер 7 ще се движи от квартал \"Манастирски ливади\", през улиците \"Костенски водопад\", \"Петко Ю. Тодоров\", \"Бяла черква\", булевард \"Арсеналски\", \"Фритьоф Нансен\", като ще прави десен завой по булевард \" Васил Левски\" и Сточна гара. След приключването на строежа метростанцията на булевард \"Васил Левски\", което се очаква да стане през септември месец, тролеят ще може да прави ляв завой от булевард \"Васил Левски\" по булевард \"Патриарх Евтимий\" и ще продължава през 5-те кюшета, площад \"Руски паметник\" а от там към квартал \"Люлин\". На връщане колите ще минават през тунела на НДК, по булевардите \"Черни връх\", \"Арсеналски\" и от там към квартал \"Гоце Делчев\". Сподели:", "date": "2019.07.13", "title": "ВАЖНО ЗА СТОЛИЧАНИ: Тролей 7 свързва квартал \"Гоце Делчев\" с центъра на София"}
{"url": "https://pik.bg/%D0%B8%D1%85%D1%83-%D0%B0%D1%85%D1%83-%D0%B2%D0%B5%D1%81%D0%B5%D0%BB%D0%B0-%D0%BB%D0%B5%D1%87%D0%B5%D0%B2%D0%B0-%D0%B6%D0%B5%D0%BD%D0%B8-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F-%D1%81%D0%B8-%D1%81%D0%B8%D0%BD---%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0%D1%82%D0%B0-%D0%BE%D1%82-%D0%B1%D1%81%D0%BF-%D1%81%D0%B5-%D1%81%D1%80%D0%BE%D0%B4%D1%8F%D0%B2%D0%B0-%D1%81-%D0%B1%D0%BE%D1%80%D0%B5%D1%86%D0%B0-%D1%80%D0%B0%D1%85-news855510.html", "text": "Весела Лечева стяга сватба за своя единствен син Мартин. Преди около две седмици той се е сгодил за приятелката си Боряна. Двойката е от модерните, в които булката е кака на младоженеца. Тя е на 34, а той на 28. За сметка на младожката си възраст, в бизнеса Мартин Велев е достатъчно \"израснал\" и се справя без проблеми с няколко фирми едновременно - всички в областта на строителството и недвижимите имоти. Снахата на Велела Лечева също не е от мързеливите. Нейният собствен бизнес пък бил свързан с хранителната промишленост, разкрива столичен таблоид. Бъдещата свекърва е дала благословията си на младото семейство. Любопитното е, че Боряна е дъщеря на световния шампион по борба от 1990 г. в Токио - Рахмат Сукра. Като деца на шампиони от едно и също поколение, бъдещите младоженци отдавна се движат в общи компании. Преди сватбата семействата мислели да направят и тежък годеж, както повеляват старите традиции - с богати софри и много гости. Сподели:", "date": "2019.07.13", "title": "ИХУ-АХУ: Весела Лечева жени единствения си син - депутатката от БСП се сродява с бореца Рахмат Сукра"}
{"url": "https://pik.bg/%D0%B2-%D0%BE%D0%BA%D0%BE%D1%82%D0%BE-%D0%BD%D0%B0-%D0%B1%D1%83%D1%80%D1%8F%D1%82%D0%B0---%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%82%D1%83%D1%80%D0%B8%D1%81%D1%82-%D0%B7%D0%B0-%D0%B0%D0%B4%D0%B0-%D0%B2-%D1%85%D0%B0%D0%BB%D0%BA%D0%B8%D0%B4%D0%B8%D0%BA%D0%B8-%D0%B2%D1%81%D0%B8%D1%87%D0%BA%D0%BE-%D1%81%D0%B5-%D1%81%D0%BB%D1%83%D1%87%D0%B8-%D0%B7%D0%B0-%D1%81%D0%B5%D0%BA%D1%83%D0%BD%D0%B4%D0%B8-news855558.html", "text": "Лазар Кръстев от София и семейството му са на почивка в курорта Неа Поитидеа на гръцкия полуостров Халкидики. Пред сутрешния блок на БТВ той разказа как със семейството му са преживели бурите през миналата седмица и защо са останали, въпреки липсата на ток и вода в района. „След бурята решихме да останем, въпреки ситуацията – коментира Кръстев. -  Без ток и вода бяхме три дни. Децата се къпеха в морето. Беше романтично и едно истинско приключение. Лягахме си по-рано, тъй като нямаше ток. В хотела ни имаме газов котлон и си правихме спагети. Пържихме си хляб. На сина ми Стенли наистина му писна от спагетите. Иначе когато беше бурята, бяхме на ресторант на плажа. За секунди се случи всичко. Полетяха столове и маси. Грабнахме децата и побягнахме. Определено оставаме на Халкидики. Това е любимо наше място”. „Омръъзнаха ми спагетите – коментира синът на Лазар, Стенли. - Добре е, но най-тежко бе че нямаше интернет”. Ситуацията коментира и климатологът Георги Рачев. „Колкото и да е странно, тези бури са нормални – коментира Рачев. -  Става дума за силен спускащ се вятър точно в челото на облака, в резултат на което са пострадали няколко градчета. Обсегът е бил изключително малък. Нещастно стечение на обстоятелствата. Ако това бе станало през зимата, нямаше да има човешки жертви или преди 40 години там нямаше да има хора. Миналата година имаше едно много голямо нещастие в района на Атика. Загинаха 74 човека в един брутален пожар. Не е нещо, което се случва инцидентно. Идните вторник и сряда очакваме отново бури там. Иначе за утре (б.р. на 14 юли, неделя) тук има голяма вероятност по морето да вали. Доста хладно ще е за сезона. Целите Родопи, и тук и в Гърция, са заплашени от доста сериозни валежи, включително и Халкидики, където валежите ще са значително по-малко. Над Италия тепърва се заражда един нов циклон, който обаче ще ни подмине нас. Ще мине южно и най-засегнат ще е района на Атина – вторник и сряда там ще има бури”. Сподели:", "date": "2019.07.13", "title": "В ОКОТО НА БУРЯТА - Български турист за ада в Халкидики: Всичко се случи за секунди"}
{"url": "https://pik.bg/%D0%BD%D0%BE%D0%B2%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-news855568.html", "text": "Вторичен трус с магнитуд 4,9 б е регистриран близо до отдалечен калифорнийски град , който бе разтърсен от две силни земетресения миналата седмица, предаде Ройтерс, като се позова на Геоложкия институт на САЩ. Няма данни за пострадали хора и нанесени материални щети при труса край Риджкрест. На 4 юли градът бе разтърсен от земетресение с магнитуд 6,4, а на другия ден - от земетресение с магнитуд 7,1. Двата най-силни труса в Южна Калифорния от десетилетия бяха усетени чак в Лос Анджелис и Лас Вегас. Единственият загинал при поредицата земетресения е 56-годишен мъж, затиснат под своя автомобил в имота си в щата Невада, близо до Калифорния. Сподели:", "date": "2019.07.13", "title": "Ново земетресение разтърси Калифорния"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%86%D1%8A%D0%BA%D0%B0-%D0%B5%D0%BA%D0%BE%D0%B1%D0%BE%D0%BC%D0%B1%D0%B0-%D1%80%D0%BE%D0%B4%D0%BD%D0%BE%D1%82%D0%BE-%D1%81%D0%B5%D0%BB%D0%BE-%D0%BD%D0%B0-%D0%B4%D0%B0%D0%BD-%D0%BA%D0%BE%D0%BB%D0%BE%D0%B2-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0-%D1%81%D0%BA%D0%B0%D1%87%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D1%81%D0%B5%D0%BD%D0%BD%D0%B8%D0%BA-%D1%82%D0%B0%D0%B9-news855449.html", "text": "Жителите на Сенник, родното село на Дан Колов, се вдигат на протест, алармираха те пред ПИК. По думите им в имот на територията на населеното място са складирани огромни количества отрови - цианид, живак и още над 300 вида. Те са подали сигнали до всички възможни ведомства да се извърши проверка дали отпадъците се съхраняват правилно и дали е редно това да става в рамките на населено място. Вследствие на това Невена Тодорова, зам.-кмет на община Севлиево, пише до РИОСВ в града, че по сигнал общински служители са направили проверка в УПИ XVI 998 кв.32 на селото, предназначен за производствена дейност, и са установили, че действително има опасни отпадъци от производствена дейност. От общината молят инспекцията да установи дали отпадъците се съхраняват правилно. От документ на МОСВ се вижда, че има разрешение за фирма \"Еко Инвестмънт\" България ЕООД, на която се позволява да извършва третиране на отпадъци в сенник в рамките на въпросния имот. Става дума за агрохимични отпадъци, съдържащи опасни вещества, багрила и пигменти с опасни вещества, утайки от пречистване на води, които също съдържат опасни вещества, както и отпадъци с живак, сярна и сериста киселина, арсен, азбест и т.н. В писмо до кмета на Севлиево Иван Иванов по проблема в Сенник от МОСВ му отговарят, че има разрешително, издадено на фирмата и че отпадъците се съхраняват във варели и хартиени опаковки, както и че не е констатирано съхранение на въпросните отпадъци извън територията на имота. Снимки, изпратени в ПИК, показват, че мястото е неохраняемо и до него имат достъп хора, които са направили кадрите. От тях се вижда, че портата на имота зее отворена. А вътре в помещенията има произволно разсипани вещества. Няма предупреждение, че вътре се съхраняват опасни и отровни вещества, няма и охрана. \"Подал съм жалби до прокуратурата и полицията, но нямам отговор от там. От 11 юни видях камион, че стоварва варели, не знам каво има в тях, но останах изненадан. Нито аз, нито общината сме уведомени, че на територията на селото ще има такава площадка за опасни отпадъци. Това е бивша тъкачница. В момента е разграден двор, няма охрана, вратата е отворена, влизат деца\", коментира пред ПИК кметът на селото Цветан Цонев. Той допълва, че имотът се намира в центъра на Сенник. Проучване на ПИК посочи, че сметището е точно до имота на бившия началник на Генщаба и ексдепутат от АБВ ген. Михо Михов, който е родом от селото. Става дума за откровено безобразие, за институциите всичко може да е редно, но откъде-накъде ще ми карат отпадъци, 384 елемента, от Варна тук, възмущава се кметът. В селото се събира подписка, в който вече са се подписали 200 души, които апелират сметището да бъде елиминирано. Те имат намерение да стигнат докрай и дори, ако се наложи, да затворят основен път, за да постигнат целите си. А, те последствията, вече се забелязват от жителите на селото. Освен нощните разтоварвания на варели, те започнали да усещат и неприятна миризма наоколо, затова организирали и подписка, с която да изразят тревогата и недоволството си, че непознати хора се разпореждат в селото без да уведомят никой, излагайки на риск здравето и живота на много деца, които постоянно идват на село да играят на воля и да дишат чист въздух. “До момента официален отговор от институцията няма, но при по-щателна проверка установихме, че на сайта на РИОСВ – Велико Търново е публикувано решение, с което се разрешава на варненска фирма от 7.02.2019 г. да извършва третиране на отпадъци на площадка в с.Сенник, на обща площ 4830 кв.м. В документа са описани общо 384 опасни вещества, които съдържат тези отпадъци” – допълни информацията Димитър Ножаров, служител по сигурност към Община Севлиево. Според него, във варелите може да не се намират всички тези опасни вещества, но дори само едно да има, при положение, че не са обезопасени, не се знае какво може да се случи. “Ако това е площадка за опасни отпадъци – както е описано, тя нито е охраняема, нито е защитена, за да нямат влияние отпадъците към средата наоколо. Затова моля Общината да ми дадат статут, за да разбера на какви изисквания трябва да отговаря такава площадка. Как е възможно да се прави такова нещо, без някой да ме уведоми. Аз подкрепям хората, които ме предупреждават, че ако никой не ни обърне внимание, ще блокират пътищата”- възмущава се Цветан Цонков. Но се оказа, че за това разрешение не е уведомена и Община Севлиево. Сподели:", "date": "2019.07.13", "title": "САМО В ПИК! ЦЪКА ЕКОБОМБА: Родното село на Дан Колов настръхна, скача на протест: В Сенник тайно стоварват варели с много опасни отпадъци (ДОКУМЕНТИ/СНИМКИ)"}
{"url": "https://pik.bg/%D0%BD%D0%B7%D0%BE%D0%BA-%D1%89%D0%B5-%D0%BF%D1%80%D0%B5%D1%80%D0%B0%D0%B7%D0%B3%D0%BB%D0%B5%D0%B4%D0%B0-%D0%BE%D1%82%D0%BA%D0%B0%D0%B7%D0%B8-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D0%B4%D0%B5%D1%86%D0%B0-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news855483.html", "text": "Съгласно решенията на съда, НЗОК следва да разгледа отново подадените заявления за одобряване на медицинските и други услуги по реда на Наредба №2 от 27.03.2019 г. В Националната здравноосигурителна каса (НЗОК) постъпиха окончателни съдебни решения, с които се отменят издадени заповеди за отказ за лечение на деца и на пациенти на възраст над 18 години в клиника по имунология и клетъчна биология в град Мюнхен, Германия, съобщиха от институцията. Тези заповеди за отказ са били издадени от директора на закрития Фонд за лечение на деца, съобщава БГНЕС. Междувременно НЗОК е изискала информация от 28 международни точки за контакт от страните членки на Европейския съюз прилага ли се и признат ли е в медицинската практика методът: „Автоложна индивидуализирана имунотерапия с ендогенни цитокини“ при лечение на автоимунно заболяване увеит с ювенилен ревматологичен артрит и заплаща ли се от здравноосигурителните фондове на съответната държава, както и в кои лечебни заведения, които получават заплащане от здравноосигурителен фонд, се извършва лечение по горепосочения метод. До настоящия момент в НЗОК не е получен отговор от нито една държава членка на ЕС. За да може институцията бързо да вземе решение по заявленията за лечение в посочената по-горе практика, следва заявителите да представят актуална медицинска документация: Протокол от лекарско - консултативна комисия, издаден от лечебно заведение, провеждащо лечението или наблюдението на пациента, или лечебни заведения с най-високо ниво на компетентност, както и официален документ (оферта) от лечебното заведение в чужбина за конкретното и предлагано лечение, която да съдържа информация за периода на предстоящото лечение, цената, която следва да бъде заплатена и отделните й компоненти, начина на заплащане, очакваните резултати, лице от лечебното заведение и друга информация за контакт, съгласие на лечебното заведение за сътрудничество с НЗОК във връзка с предстоящите медицински процедури по отношение на конкретния пациент. Сподели:", "date": "2019.07.13", "title": "НЗОК ще преразгледа откази за лечение на деца в чужбина"}
{"url": "https://pik.bg/%D0%BD%D0%B0%D0%BF%D0%B0%D1%81%D1%82-%D0%BF%D1%81%D0%B8%D1%85%D0%B8%D1%87%D0%BD%D0%BE%D0%B1%D0%BE%D0%BB%D0%BD%D0%B0-%D0%B6%D0%B5%D0%BD%D0%B0-%D0%BE%D0%B1%D0%B8%D1%80%D0%B0-%D0%B8-%D1%82%D1%80%D0%BE%D1%88%D0%B8-%D0%BA%D0%BE%D0%BB%D0%B8-%D0%BF%D0%BE-%D1%82%D1%8A%D0%BC%D0%BD%D0%B0-%D0%B4%D0%BE%D0%B1%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B2%D0%B0%D1%80%D0%BD%D0%B0-news855501.html", "text": "\"Това лице на 11юли в 00:50 часа е забелязано в района на Червен площад да нанася щети по автомобилите, проверява ги дали са отключени, дърпа и поврежда прибрани странични ел. огледала. Ако някой го разпознае и ми каже къде да го открия да се свърже с мен. Предлагам възнаграждение!!!\", пише във Фейсбук потърпевш от набезите й варненец. Жената страдала от шизофрения и върши золуми и краде, когато попадне на отворен автомобил. Дамата пък се оказа доста позната на варненци, които споделиха, че тя обикаля по цял ден по офисите в центъра на Варна, където нахлува агресивно и проси пари. Ако й бъдат отказани, грабва каквото види пред очите си и си тръгва, пише \"Варна24\". Потърпевшите търсят съдействие от полицията за справяне с психичноболната жена, която да бъде настанена в специализирана клиника за лечение. Психичноболна жена троши автомобили, паркирани в района на Червения площад във Варна. Сподели:", "date": "2019.07.13", "title": "НАПАСТ: Психичноболна жена обира и троши коли по тъмна доба в центъра на Варна"}
{"url": "https://pik.bg/%D1%82%D0%B5%D1%81%D1%82%D0%B2%D0%B0%D1%82-%D0%BF%D0%B5%D1%82%D0%B8-%D0%B1%D0%BB%D0%BE%D0%BA-%D0%BD%D0%B0-%D0%B0%D0%B5%D1%86-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news855595.html", "text": "Тест на готовността за работа на повишена мощност до 104 процента на Пети блок на АЕЦ \"Козлодуй\" ще бъде извършен днес и утре, съобщиха от пресцентъра на централата, цитирани от „Конкурент”. По време на плановия годишен ремонт на енергоблока тази година са завършени успешно последните модернизации от проекта за повишаване на мощността на Пети блок. Тестовете целят да се потвърди готовността на системите и съоръженията за работа в условията на повишена мощност в различни експлоатационни режими, допълват в съобщението. Програмата за изпитанията е съгласувана с главния конструктор ОКБ \"Хидропрес\" и с Агенцията за ядрено регулиране, а товаровият график за дните на провеждането е предоставен на Електроенергийния системен оператор. Изпълнението е предвидено за почивните дни в края на седмицата с оглед намаленото търсене на електроенергия в този период, уточняват от пресцентъра. По време на изпитанията е планирано мощността на блока последователно да бъде понижена до 60 на сто и до 40 на сто. На 14 юли (неделя) турбогенераторът ще бъде изключен за няколко часа, след което в рамките на същия ден ще бъде включен и ще започне повишаване на мощността в съответствие с графика. Същата програма за изпитания е била изпълнена на Шести блок на АЕЦ \"Козлодуй\" през 2017 г., припомнят от централата. Сега този блок работи с пълно натоварване на мощността от 1 040 мегавата. Сподели:", "date": "2019.07.13", "title": "Тестват пети блок на АЕЦ \"Козлодуй\""}
{"url": "https://pik.bg/%D0%BC%D0%B0%D0%B9%D0%BB%D0%B8-%D1%81%D0%B0%D0%B9%D1%80%D1%8A%D1%81-%D0%BD%D0%B5-%D0%B8%D1%81%D0%BA%D0%B0-%D0%B4%D0%B5%D1%86%D0%B0-%D0%B7%D0%B0%D1%80%D0%B0%D0%B4%D0%B8-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-news855471.html", "text": "Поп звездата, превърнала се в активист на \"Планирано родителство\", Майли Сайръс, няма да има деца поради тревоги, свързани с глобалното затопляне. Тя се заклева да не се възпроизвежда, докато не се увери, че нейното потомство може да “живее на планета с риба във водата” (визирайки измирането на риба по целия свят заради затоплянето на моретата и океаните). Певицата говори пред \"Ел\", засягайки две от нейните любими политически теми: феминизма и изменението на климата. \"Когато е ядосана, не се шегувай с нея. Чувсрвам я точно като жените в момента. Земята е ядосана,\" каза тя. \"Правехме същото на земята, което правим и на жените\", каза Сайръс, правейки още едно сравнение с феминизма. \"Ние просто вземаме и вземаме и очакваме да продължи да произвежда. А тя е изтощена. Тя не може да произвежда. Планетата се превръща в нещо некачествено и аз отказвам да я предоставя на детето си\", продължава носителката на \"Грами\". \"Докато не почувствам, че детето ми би могло да живее на планета с риба във водата, аз няма да дам поява на друг човек, който да се справя с това.\" Сподели:", "date": "2019.07.13", "title": "Майли Сайръс не иска деца заради... климатичните промени"}
{"url": "https://pik.bg/%D1%85%D0%B0%D0%B9%D0%BA%D0%B8-%D0%BB%D0%BE%D0%B2%D1%86%D0%B8-%D1%89%D0%B5-%D0%B3%D1%8A%D1%80%D0%BC%D1%8F%D1%82-%D0%B4%D0%B8%D0%B2%D0%B8-%D1%81%D0%B2%D0%B8%D0%BD%D0%B5-%D0%B7%D0%B0%D1%80%D0%B0%D0%B4%D0%B8-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%87%D1%83%D0%BC%D0%B0-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE-news855498.html", "text": "\"Изключително важна е ролята на ловните организации и стопанства при превенцията на разпространяването на АЧС. Не само в изпълнение на плановия обход на засегнатите зони, а и за да се проследи има ли трупове на дива свиня или животни с нетипично поведение. Колегите ще бъдат особено полезни във връзка със стриктното съблюдаване за намаляване популацията на дивата свиня в ловностопанските райони чрез засилване на отстрела на дива свиня при индивидуален лов. Тази мярка е особено важна, за да се ограничи разпространението на заболяването, тъй като то се разпространява чрез самите животни при движението им в нови, незасегнати до момента площи.Веднага след разпореждането на министър Танева, служителите на трите държавни предприятия в Северна България – Северозападно, Северноцентрално и Североизточно започнаха да обхождат и проверяват, следвайки изготвения за целта график. В гората са разположени информационни табели, за да указват инфектираните зони и ограничат преминаването на хора, които в последствие са потенциални преносители на болестта. В допълнение и със съдействието на МВР в засегнатите райони се обезпаразитяват преминаващите автомобили\", заяви инж. Мирослав Маринов, изпълнителен директор на Изпълнителна агенция по горите по време на срещата. Повече от 100 представители на държавните горски, ловни стопанства и сдружения от плевенско участваха в обучението, което е част от разяснителна информационна кампания срещу разпространението на АЧС, провеждаща се в цялата страна. Те и колегите им от региона вече извършват по график ежедневен обход в 2-километровата зона около установените огнища. Изпълнителна агенция по горите, Областната дирекция по безопасност на храните – Плевен и Северозападно държавно предприятие проведоха информационно-образователен курс за ловни дружини и държавни горски и ловни стопанства, съобщиха от Изпълнителната агенция по горите. Специализирана информация и материали бяха представени по време на събитието с оглед по-доброто запознаване с характеристиките на заболяването и най-вече начините за намаляване на разпространяването му. През ден ще се наблюдават териториите в 20-километровата зона около огнищата на АЧС. За всички останали ловностопански райони на Северна България – обходи за надзор се осъществяват веднъж седмично, както и в ловностопанските райони, граничещи с Република Сърбия и Република Турция. Веднъж на две седмици ще се обхождат и всички останали ловностопански райони в страната. Обходът се извършва със специално защитно облекло, покриващо и ходилата, което в последствие се унищожава, за да не се разпространява вирусът. Сподели:", "date": "2019.07.13", "title": "ХАЙКИ: Ловци ще гърмят диви свине заради африканската чума в Плевенско"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B2%D0%B5%D1%81%D1%82%D0%BD%D0%B8%D0%BA-%D1%81%D0%BB%D0%BE%D0%B6%D0%B8-%D0%B4%D0%B8%D0%B0%D0%B3%D0%BD%D0%BE%D0%B7%D0%B0-%D0%BD%D0%B0-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-news855479.html", "text": "Ангела Меркел също е човек и това е нейната диагноза, написа в. Зюдвест Пресе. Изданието от югозападния германски град Улм коментира здравословното състояние на канцлера на Федерална република. Според материала ръководителят на правителство в Берлин има всички човешки плюсове и минуси, както всеки един друг жител на Земята. Според медията от източния град Дрезден \"Заксише Цайтунг\" здравето на Меркел е личен въпрос. Треморите на министър-председателя на Германия са предизвикали интерес и отвъд Атлантическия океан. Вестникът \"Ню Йорк таймс\" е лансирал версията, че пристъпите на Меркел се дължат на преумора. \"Тя допреди години е работила по 20 часа в денонощието. Сега обаче май ѝ ще наложи на намали оборотите\", написа вестникът от САЩ. Сподели:", "date": "2019.07.13", "title": "Германски вестник сложи диагноза на Ангела Меркел"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B8-%D0%BE%D0%B1%D1%80%D0%B0%D1%82%D0%B8-%D0%B7%D0%B0-%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%B2%D0%BB%D0%B8%D1%8F%D1%82%D0%B5%D0%BB%D0%BD%D0%B8-%D0%BB%D0%B8%D1%87%D0%BD%D0%BE%D1%81%D1%82%D0%B8-%D0%BF%D0%BE%D0%BC%D0%B0%D0%B3%D0%B0-news855547.html", "text": "Не бъдете наивни и прекалено доверчиви, а се вслушайте в гласът на интуиция си и ако прецените, че е във ваша полза да не се обвързвате в нови отношения, откажете на мига делово запознанството, за което настояват ваши колеги и приятели. На работното си място жънете успех и признание, заради умението бързо да се справяте и с допълнителните задачи. Промените са нежелателни. На вашето работно място бъдете умерени и отговорни към задълженията си. Обмислете целите си и направете финансовия си план за месеца. Въпреки възможността да планирате и да подготвите добрия старт на начинания, не се впускайте в делови разговори с крайни решения. Ще се сблъскате с неочаквани обрати от сутринта в този ден. Бъдете самокритични, не винете околните, без значение дали сте си у дома или сте на вашето ралотно място. Не обсебвайте хората от вашето обкръжение с омайни думи, за да ви следват. Рискувате в един момент да се окажете самотни. Начинанията ви обещават бъдещи успехи. Търговците също успяват, ако се предпазват от загуби и кражба на пари от касата. Искате да ви възприемат като страдалци за доброто на човешкия род, но всъщност целите да получите чрез проява на всеобщо съчувствие незаслужената подкрепата на вашите близки, колеги и приятели. Няма как да се сближите с хора, които искате да привлечете като делови партньори, защото сте прекалено самовлюбени и не виждате добрите качества в другите хора. Бъдете добронамерени към околните, за да ви отговорят със същото. Добрите отношения с тях ви гарантират успехи на работното място и подкрепата им, дори и ако идеите и целите ви са странни и трудни за възприемане. Изобщо не се изкушавайте да се срещате с ваши приятели, за да обсъждате нови възможности за професионална изява. За пореден път сте напрегнати и заядливи и спорите с вашите близки. Ако работите през целия ден и след работно време, рискувате да усложните добрите си отношения с вашите колеги. Създайте нормална обстановка на работното си място, за да завършите по-бързо задачите си. Не се лишавайте от помощ. Не се изкушавайте да започвате нови служебни задачи в този ден. Може да сте надценили силите си и да си навредите. Избегнете стреса и преумората. На работното си място се заемете със задълженията, защото това е добра основа за бъдещи финансови успехи. Въпреки, че сте заредени със сили и желание да се докажете, не прекалявайте и се вслушвайте в съветите на вашите колеги. Не рискувайте. Съветвайте се при възможност с ваши приятели адвокати, дали да се включите в инвестиционни проекти с държавно участие, но помнете, че неочакваностите са реалност. Общувате с огромно удоволствие. Неочаквано ще осъществите среща с влиятелни личности, които биха ви помогнали да достигнете нов професионален връх. Въпреки полезните срещи с хора от властта, не ви съветвам да планирате и провеждате разговори с вашите колеги. Приемете без колебание допълнителна работа. Бъдете внимателни с разходите, за да не изпаднете във финансови затруднения. Не се съмнявайте във възможностите си. Вашите планове свързани със служебните ви задължения, ще се осъществят без особени трудности. Изненадващи промени, които не сте предвидили, ви изнервят. Не спорете и ги приемете. Налага се да работите задълбочено. Бъдете предпазливи със запознанствата. Може да обещаете финансиране на проекти на ваши колеги, но рискувате да сте губещата страна. Днес е във ваша полза да си наложите търпение и да не си внушавате проблеми. Ще ви поднесат идеи, разкриващи пред вас възможност да превърнете в реалност своя стара мечта. Възползвайте се и се изявете на вашето работно място. Сподели:", "date": "2019.07.13", "title": "САМО В ПИК - ХОРОСКОПЪТ НА АЛЕНА: Неочаквани обрати за Близнаците, влиятелни личности помагат на Стрелците"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D0%B5-%D1%83%D0%B1%D0%B8%D1%82-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news855573.html", "text": "Американски войник е убит в Аганистан днес, съобщи мисията на НАТО \"Решителна подкрепа\", предаде Ройтерс. По правило името на военнослужещия не се съобщава, преди да бъдат уведомени близките. Сподели:", "date": "2019.07.13", "title": "Американски военен е убит в Афганистан"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2-%D0%B5%D1%84%D0%B8%D1%80-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D0%BD%D1%81%D0%B1-%D0%BD%D0%B0%D0%BF%D1%83%D1%81%D0%BD%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%BD%D0%BE-%D1%81%D1%82%D1%83%D0%B4%D0%B8%D0%BE-%D1%81%D0%BB%D0%B5%D0%B4-%D1%81%D0%BF%D0%BE%D1%80-%D1%81-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B8-%D0%B2%D0%B8%D1%86-%D0%B6-news855564.html", "text": "Президентът на КНСБ Пламен Димитров и бизнесмена Красимир Дачев влязоха в лют спор пред БТВ за това могат ли да се разберат бизнеса и синдикатите за промени в данъчната система. Димитров предизвика грандиозен скандал, след като по средата на разговора стана, тъй като не бе съгласен, че в студиото не се обсъжда темата, а опонента му Красимир Дачев опитва да разказва вицове. „Няма да стоя и да слушам да ме обиждат – изригна Пламен Димитров и тръгна да напуска студиото. – Темата е съвсем друга и сне съм дошъл да слушам вицове”. Водещата Жени Марчева опита да го укроти, но неуспешно и в крайна сметка Димитров напусна студиото. „Две трети от данъчните приходи са от косвени данъци – анализира в началото на разговора Димитров. - Обществено ясно е, че косвените данъци се смятат за по-несправедливи спрямо по-бедната част от населението. Става дума за ДДС, акцизи. Съотношението в развития свят, Западна Европа, Вишеград, които са по-близки до нас, е обратно. Преките данъци, които отчитат кой къде се намира в общественото развитие, дават по-голямата част от данъчните приходи в държавата. Трябва да се ребалансира тук това съотношение. В момента се сравняваме със страни като Бангладеш, Етиопия и Бутан. Трябва да бъде въведен данък върху дигиталните обороти, ключов данък като данъка върху дивидента, който показва колко се натоварва бизнеса, трябва да бъде увеличен до десет процента. За данъкът „Богатство” е ясно, че има място в публичния дебат. Не случайно в САЩ и републиканци и демократи водят такъв дебат. Техният модел е всеки долар над 50 млн. долара богатство премерени по техния стандарт, да се облага с 2 цента докато стигне до милиард. Над милиард – по още един цент. Централният дебат трябва да е да се намали данъка на работещия българин. Не искам да коментирам данък „Богатство”, а намаляването на данъците на работещия българин. Не е вярно, че от такива мерки ще изреве средната класа”. „Данъкът дивидент става рално 15 процента, за да стигне до крайния получател – опита да му репликира бизнесменът Красимир Дачев. - Тази дъвка се вади от 10-15 години. За последно бе 1998 година. Днес събираемостта е 90 процента и това трябва да се има предвид. Така наречения плосък данък не е такъв. Става дума, че той е доходен данък. Той може да бъде администриран от общините. Те обаче нямат капацитет. Невъзможно е при сегашното развитие на компютъризация, която няма три общини вързани, две министерства, няма как да стане. От сто години се борим, че като имаш ЕГН с него трябва да се вади всичко. Данъкът „Богатство” е сложен данък. Той трябва да се изследва. Общините не могат да си приберат другите данъци, а камо ли такъв. Далеч сме от събирането на капитала. В зората на събиране на капитала сме. Когато започнем да говорим за 50 - 100 - 200 млн. , милиарди, тогава е нормално и може. Но, когато сме в зоната на развиващите се страни, когато имаме изостанала технология и всички фабрика са захвърлени, не става. Защото като подгониш капитала той ще отиде веднага другаде. Ако започне да ме тормози някой тук, веднага ще си направя офшорни фирми другаде. Нямаме пари. Това е истината.  Нямаме натрупвания за да говорим за такива промени”. Тук президентът на КНСБ не издържа, и след като Красимир Дачев опита да онагледи позицията си с виц, Пламен Димитров скочи обиден и напусна сутдиото. Сподели:", "date": "2019.07.13", "title": "ЕКШЪН В ЕФИР: Президентът на КНСБ напусна телевизионно студио след спор с бизнесмен и... виц. Жени Марчева с безуспешен опит да го укроти"}
{"url": "https://pik.bg/%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%BC%D0%BE%D1%89%D0%BD%D0%B0%D1%82%D0%B0-%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0-%D0%B1%D1%83%D1%80%D1%8F-%D0%B1%D0%B0%D1%80%D0%B8-%D1%83%D0%B4%D0%B0%D1%80%D0%B8-%D0%BB%D1%83%D0%B8%D0%B7%D0%B8%D0%B0%D0%BD%D0%B0-news855554.html", "text": "Мощната тропическа буря \"Бари\" достигна Луизиана. Заради природната стихия в южния американски щат е обявено извънредно положение. Местните жители укрепват вратите на къщите си с торби пясък и се запасяват с храна, генератори и медикаменти. От сряда \"Бари\" вилнее в Мексиканския залив. Очаква се да връхлети сушата с пориви от 120 км/ч. Опасен обаче ще бъде не толкова вятърът, колкото пороите. Периферията на стихията вече засегна крайбрежните райони на Ню Орлиънс. А властите признават, че Бари ще бъде изпитание за обновената отводнителна система. През 2005 година ураганът Катрина буквално потопи града. Сподели:", "date": "2019.07.13", "title": "БЕДСТВЕНО ПОЛОЖЕНИЕ: Мощната тропическа буря \"Бари\" удари Луизиана"}
{"url": "https://pik.bg/%D1%81%D0%B0%D0%B3%D0%B0%D1%82%D0%B0-%D1%81%D1%8A%D1%81-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D0%BF%D1%8A%D1%80%D0%B2%D0%B8%D1%8F-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%B4%D0%BE-%D0%B4%D0%BD%D0%B8-%D0%BC%D0%BE%D0%BD%D1%82%D0%B8%D1%80%D0%B0%D1%82-%D1%82%D1%80%D0%B0%D1%84%D0%BE%D0%BF%D0%BE%D1%81%D1%82%D0%B0-news855434.html", "text": ". Синдикът Владимир Вакрилов е платил над 90 хил.лева такса към ЕВН за изграждане на трафопост, както и поставянето на електромери. Това е отлична новина за няколкостотин семейства, които преди повече от 10 години инвестираха парите си в амбициозния проект на фалиралия строителен гигант „ГМ Строй“. По този начин ще се осигури захранване за асансьорите, общите части и достатъчно мощност за над 250-те апартамента в небостъргача, съобщава \"Флагман\". В бюджета на Община Бургас миналата година имаше заложени 500 хил.лева, за да се реализират тези дейности, но администрацията постави изискване – да се разреши проблема с трафопоста, което се случва едва сега. Много от собствениците загубиха надеждата, че ще могат някой ден да се нанесат в сградата и продаваха на символични цени – имаше двустайни апартаменти за по 30-40 хил.лева. Ако някой е закупил в онзи момент – може би е ударил джакпота, защото стойността сега ще се покачи драстично. Краят на сагата със строителството на първия български небостъргач наближава Очаква се на 25 юли съоръжението да пристигне и започне монтирането му. Закупени са и 300 електромера за индивидуалните партиди на всеки един апартамент и магазин. Трафопостът беше една от важните крачки към въвеждането в експлоатация на билдинга. След пускането му в експлоатация ще остане само още една крачка преди получаване на АКТ 16 – изграждането на паркинг и подпорна стена. Припомняме, че преди година на търг бяха извадени над 150 апартамента в небостъргача, до този момент не е ясно колко от жилищата се продадоха. Сподели:", "date": "2019.07.13", "title": "Сагата със строежа на първия небостъргач в България приключи! До дни монтират трафопоста"}
{"url": "https://pik.bg/%D0%B1%D0%BD%D0%B1-%D0%BF%D1%80%D0%BE%D0%B4%D0%B0%D0%B2%D0%B0-%D0%BD%D0%B0-%D0%B0%D1%83%D0%BA%D1%86%D0%B8%D0%BE%D0%BD-%D1%81%D1%8A%D0%BA%D1%80%D0%BE%D0%B2%D0%B8%D1%89%D0%BD%D0%B8-%D0%BE%D0%B1%D0%BB%D0%B8%D0%B3%D0%B0%D1%86%D0%B8%D0%B8-%D0%B7%D0%B0-200-%D0%BC%D0%BB%D0%BD-%D0%BB%D0%B5%D0%B2%D0%B0-news855437.html", "text": "Българската народна банка ще проведе аукцион за продажба на лихвоносни съкровищни облигации на стойност 200 млн. лева със срочност двадесет години, съобщи пресцентърът на БНБ. Аукционът ще е на 22 юли. Книжата са от отворен тип с фиксиран лихвен процент от 1,5 на сто годишно, от емисия BG 20 400 19 213/21.06.2019 г. с падеж 21.06.2039 г. Сподели:", "date": "2019.07.13", "title": "БНБ продава на аукцион съкровищни облигации за 200 млн. лева"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D1%8F-%D0%BD%D0%BE%D0%B2%D0%B0%D1%82%D0%B0-%D1%80%D0%B5%D0%BA%D0%BE%D0%BB%D1%82%D0%B0-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B8---%D0%BC%D0%B8%D1%85%D0%B0%D0%B5%D0%BB%D0%B0-%D1%81%D1%82%D0%BE%D0%B8%D1%87%D0%BA%D0%BE%D0%B2%D0%B0-%D0%BA%D1%83%D0%BB%D1%82%D1%83%D1%80%D0%B8%D1%81%D1%82%D0%BA%D0%B0-%D0%B8-%D0%B1%D1%8A%D0%B4%D0%B5%D1%89-%D0%BF%D0%BE%D0%BB%D0%B8%D1%82-news855519.html", "text": "Новата реколта плеймейтка дебютира на първото си парти. Селекцията от съвременни Пепеляшки за предстоящия конкурс \"Мис Плеймейт\" на \"Плейбой\" е изумителна. Сред тях има изявени спортистки, поддръжнички на значими обществени каузи, инфлуенсър, певица, може би бъдещ политик, както и млада майка с литературни интереси, стана ясно на партито за представянето им в \"Мегами\". Голямата награда за победителката е чисто нова \"Алфа Ромео\", под чийто капак се крият 280 конски сили. Освен това новата Николета ще получи и чек на стойност 20 000 лв. Една от участничките е инструктурка по аеробика от Велико Търново Вероника. Тя се явява за втори път на кастинг на конкурса. Търновката се гласи и за състезание по културизъм през есента. Спортистката споделя, че е социална личност и подкрепя обществени каузи, най-вече за жени с хранителни разстройства. 20-годишната Виолета пък учи педагогика и също е отдадена на каузи, полезни за обществото. Въпреки крехката си възраст, от години работи по проекти, свързани с бежанците. Габриела е кандидат номер 3 и живее от години във Виена. Обича книгите и има сериозно въображение, с което създава внушителни еротични романи. В тазгодишния конкурс има и студентка към филиала на Шефийлдския университет на Балканите - това е чаровната блондинка Ива Клепова. Не липсват и артистични натури като Ивелина Оцедарова. Миньончето е едва 157 см, но пък е и певица. Сериозният спорт се е настанил трайно в редиците на еротичния каст в лицето на Лиана Николова. 19-годишната софиянка играе волейбол близо десет години, а вече е студентка по журналистика. Луиза от Перник също е свързана със спорта - тя е бивша гимнастичка, запален фитнес маниак и работи като говорител на спортни събития. Сред кандидатките е и току-що завършилата Натали, която вече е студент по PR в НБУ. Най-едрогърдата кандидат-плеймейтка е Милица от Стара Загора, която впечатлява със завидна гръдна обиколка от 510 кубика, съобщават организаторите. Две красиви носителки на ангелското име Михаела са част от редиците за кандидат плеймейтки. Първата е с фамилията Стоичкова, а втората е от Казанлък. Янита Гашина пък е завършила \"Политическа икономика\" в УНСС - единствената плеймейтка, признала си, че разбира от политика. Сподели:", "date": "2019.07.13", "title": "ГОРЕЩО В ПИК: Ето я новата реколта плеймейтки - Михаела Стоичкова, културистка и бъдещ политик в спор за короната на Николета... (ЯКИ СНИМКИ)"}
{"url": "https://pik.bg/%D0%B3%D1%80%D1%8A%D0%BC%D0%BA%D0%B0-%D1%81%D0%B4%D0%B5%D0%BB%D0%BA%D0%B0-%D0%B2-%D0%BD%D0%B1%D0%B0-news855381.html", "text": "Поредна гръмка новина в НБА, след като Оклахома Сити се съгласи да трансферира Ръсел Уестбрук в Хюстън, където той ще играе с Джеймс Хардън. Гардът поиска да напусне след раздялата с Пол Джордж и решението на организацията да започне преизграждане. Очакваше се, че ще отиде в Маями, но в крайна сметка самият играч е предпочел Ракетите. В негова замяна Тъндър ще получат ветерана Крис Пол, два гарантирани избори от първия кръг на Драфта през 2024 и 2026 година, както и още два пика, които отборите разменят. Очакванията са обаче Крис Пол да не остане при Гръмотевиците, а също да бъде пратен в друг отбор, с който да се бори за нещо повече още идната кампания. „Ние сме развълнувани, че Ръсел Уестбрук идва при нас. Той е страхотен играч, който е невероятно атлетичен, но разбира се сме благодарни на Крис за всичко, което направи за нас през тези два сезона“ заяви собственикът на Хюстън Тилман Фертита. Уестбрук и Хардън играха заедно с Оклахома Сити между 2010 и 2012 година, след което Брадата бе пратен в Тексас, където се превърна в суперзвезда и затова сега ще бъде много интересно как ще се сработи отново с Ръсел, след като и двамата играчи обичат да доминират с топка в ръцете. Тъндър пък получи 8 избора от първия кръг на Драфта след сделките за Джордж и Уестбрук и в периода 2020-2026 те може да достигнат до 15 в зависимост от другите опции на отбора, акцентира \"Гол\". Сподели:", "date": "2019.07.13", "title": "Гръмка сделка в НБА"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8-%D0%BC%D1%8A%D0%B6%D0%B5%D1%82%D0%B5-%D1%82%D1%80%D1%83%D0%B4%D0%BD%D0%BE-%D0%B1%D0%B8%D1%85%D0%B0-%D0%B2%D0%B8-%D1%81%D0%BF%D0%BE%D0%B4%D0%B5%D0%BB%D0%B8%D0%BB%D0%B8-%D1%82%D0%B5%D0%B7%D0%B8-%D1%82%D0%B0%D0%B9%D0%BD%D0%B8-news855193.html", "text": "На мъжете им е известно, че знаят малко за жените. От друга страна, ние си мислим, че знаем всичко за господата. Приели сме ги като прочетена книга, но дали успяваме винаги да четем между редовете? Има някои тайни, които те рядко биха ни казали. Вижте кои са. Ние жените, често искаме нещо от партньорите си. Да поправят това-онова, да ни обръщат повече внимание. Трудно ни е да приемем, че мъжете невинаги искат да са начело на нещата, да взимат сериозни решения и да са отговорни за последствията. От време на време, те просто се нуждаят от време за себе си, в нищоправене, за да се насладят на спокойствието. Представителите на силния пол мислят по-мащабно и ние трябва да го приемем. Докато жените се опитват да ги накарат да обръщат повече внимание на малките подробности, може би е по-разумно да следваме техния пример. Ние се концентрираме върху дреболиите твърде много, това че партньорите ни не ги забелязват ни напряга и така пропускаме много радостни мигове. Докато емоционалните дами, преживяват всеки момент, мъжете не прекарват всяка минута от живота си, мислейки върху нещата от живота, като плащане на сметки, грижи за децата и т. н. В не малка част от времето, мислите им са ангажирани в хобито, занимания с приятели, неща, които на нас ни се струват безсмислени. Имат страхове, също като жените Въпреки че сме приели образа на мъжа като смел герой, който трябва да устоява на времето, да е силен духом, бърз в решенията си, забравяме, че мъжете също имат страхове. Много често те не говорят за тях. Дори да се съмняват в решенията си, да изпитват тревога, невинаги биха споделили страха си. Не само жените се нуждаят от емоционална подкрепа. За мъжете е също толкова важно да се чувстват обгрижвани и подкрепени от половинката си. Да, те невинаги показват, че забелязват нашите усилия. Може би затова е важно да имаме добра комуникация с партньора, за да споделим, че бихме искали той по-често да ни показва, че цени грижите ни. Сподели:", "date": "2019.07.13", "title": "САМО ЗА ДАМИ: Мъжете трудно биха ви споделили тези тайни"}
{"url": "https://pik.bg/%D1%81%D0%B1%D1%8A%D0%B4%D0%BD%D0%B0%D1%82%D0%B0-%D0%BC%D0%B5%D1%87%D1%82%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%B8%D0%BD%D0%B0-%D0%BF%D0%B5%D0%BD%D0%B4%D0%B0%D1%87%D0%B0%D0%BD%D1%81%D0%BA%D0%B0-%D1%89%D0%B5-%D0%B1%D1%8A%D0%B4%D0%B5-%D1%82%D0%BE%D1%81%D0%BA%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news855515.html", "text": "Световната оперна прима Александрина Пендачанска ще бъде звездата в операта \"Тоска\" от Пучини на 18 юли. Спектакълът е част от афиша на \"Опера в Летния театър 2019\". Веднага след поредица от участия като Тоска в Италия, Пендачанска ще представи и във Варна тази бравурна и сравнително нова роля в нейния репертоар. \"Тоска е една от ролите, заради които станах певица. Но не исках да избързвам, трябваше да съм сигурна, че е дошъл моментът, че не рискувам с тази роля. Съвършеното изпълнение на Тоска е това на Мария Калас. Не се е родила певица, която да я надскочи. Няма друг модел, ако някой ви каже нещо различно, просто ще излъже. Това е и най-голямата трудност - да пресъздадеш нещо, което хем да не противоречи на този идеал, хем да не бъде имитация\", споделя звездното сопрано. В ролята на Каварадоси ще аплодираме великолепния тенор Камен Чанев - също един от плеядата световни български оперни гласове. Участват още Пламен Димитров, Евгений Станимиров, Гео Чобанов, Благовеста Статева и др. Диригент е Михаел Балке - главен гост-диригент на Театъра и Симфоничния оркестър в Санкт Гален, Швейцария. Спектакълът ще се играе на сцената на Летния театър във Варна на 18 юли от 21 часа. Сподели:", "date": "2019.07.13", "title": "СБЪДНАТА МЕЧТА: Александрина Пендачанска ще бъде Тоска във Варна"}
{"url": "https://pik.bg/%D1%87%D1%83%D0%B4%D0%BE-%D1%81%D0%BB%D0%B5%D0%B4-30-%D0%B3%D0%BE%D0%B4%D0%B8%D0%BD%D0%B8-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D0%B4%D0%BE%D1%87%D0%B0%D0%BA%D0%B0-%D0%B0%D1%81%D1%84%D0%B0%D0%BB%D1%82-news855398.html", "text": "След близо 30 години чакане село Згориград вече има изцяло асфалтирана главна улица. За това се похвали лично вчера кметът на Враца Калин Каменов. Селото се сдобило с асфалтирана улица след рекордно чакане и срещу 230 хиляди лева, разясни градоначалникът. \"На предстоящото заседание на Общинския съвет ще внеса предложение за отпускане на 500 000 лева и за асфалтиране на пътя до село Косталево и участъка между селата Девене - Три кладенци. Средствата са от икономии в бюджета\", обясни Каменов. Чудо! Сподели:", "date": "2019.07.13", "title": "ЧУДО: След 30 години врачанско село дочака асфалт"}
{"url": "https://pik.bg/%D0%BA%D1%83%D0%B1%D0%B0-%D0%BF%D1%80%D0%B5%D0%B4%D0%B2%D0%B8%D0%B6%D0%B4%D0%B0-%D1%81%D0%BF%D0%B0%D0%B4-%D0%BD%D0%B0-%D1%82%D1%83%D1%80%D0%B8%D0%B7%D0%BC%D0%B0-%D0%B7%D0%B0%D1%80%D0%B0%D0%B4%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-news855295.html", "text": "Туризмът в Куба вероятно ще отчете тази година понижение заради по-строгите ограничения на САЩ за пътуване до карибския остров, съобщи вчера правителството, цитирано от Ройтерс. Агенцията отбелязва, че спадът на броя на туристите ще нарани още повече и без това линеещата икономика с централно планиране. Министърът на туризма Мануел Марео заяви пред парламента, че тази година Куба ще посрещне 4,3 милиона посетители през 2019 г., с което ще изпълни на 84,3 процента целта си, а именно 5,1 милиона туристи. Това ще бъде с 10 процента по-малко от броя на туристите, посетили Куба през 2018 г., отбеляза Франс прес. Бумът на туризма през последните няколко години помогна за компенсирането на по-слабия износ и на намаляването на помощите от ключовия съюзник Венецуела, което принуди правителството да предприеме мерки за икономии като намаляване на вноса. Правителството на американския президент Доналд Тръмп реши да пресече този източник на твърда валута, за да принуди комунистическото правителство да спре подкрепата си за венецуелския президент Николас Мадуро. Миналия месец Вашингтон забрани круизни кораби, частни самолети и яхти да пътуват до острова. Администрацията на Тръмп сложи край и на пътуването с образователна цел до Куба, което бе практика за заобикаляне на общата забрана за пътуване до острова. Сподели:", "date": "2019.07.13", "title": "Куба предвижда спад на туризма заради американските санкции"}
{"url": "https://pik.bg/%D0%BA%D1%80%D1%8A%D0%B3%D0%BE%D0%B2%D0%BE-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%BE%D0%B1%D1%80%D1%8A%D1%89%D0%B0-%D1%82%D1%80%D0%B0%D1%84%D0%B8%D0%BA%D0%B0-%D0%B7%D0%B0-%D0%BC%D0%BE%D1%80%D0%B5%D1%82%D0%BE-news855406.html", "text": "Заради ремонтни дейности в района на кръговото кръстовище преди Карлово в посока Бургас от 14 часа на 13 юли до 14 часа на 14 юли движението по пътя София - Карлово - Бургас ще се осъществява по обходни маршрути. Това съобщиха от пресцентъра на община Карлово. Автомобилите, които ще се движат в посока София - Бургас ще бъдат пренасочвани по обходен маршрут през селата Иганово, Московец, Богдан, Каравелово, Климент, Войнягово, Дъбене и Карлово. Същото треса ще се използва и в обратната посока, Бургас - София, като колите от основния път ще трябва да се отбият през село Дъбене. Реорганизацията на движението се налага заради полагане на плътен асфалтобетон на кръговото съоръжение. Сподели:", "date": "2019.07.13", "title": "Кръгово кръстовище обръща трафика за морето"}
{"url": "https://pik.bg/%D0%B4%D1%80%D0%BE%D0%B3%D0%B8%D1%80%D0%B0%D0%BD-%D1%88%D0%BE%D1%84%D1%8C%D0%BE%D1%80-%D0%BA%D1%80%D1%8A%D1%81%D1%82%D0%BE%D1%81%D0%B2%D0%B0-%D1%83%D0%BB%D0%B8%D1%86%D0%B8%D1%82%D0%B5-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news855410.html", "text": "Вчера около 15.20 часа, е спрян за проверка  лек автомобил \"Волво\". Колата била управлявана от 36-годишен жител на Враца. Служителите на реда направили проба с техническо средство, която отчела положителен резултат за употреба на метадон. Врачанинът е задържан в местното районно управление. Образувано е бързо полицейско производство по случая. Дрогиран мъж е заловен да кара спокойно колата си из врачанските улици, това предадоха от полицията в областния град. Сподели:", "date": "2019.07.13", "title": "Дрогиран шофьор кръстосва улиците във Враца"}
{"url": "https://pik.bg/%D0%B4%D0%B2%D0%B0%D0%BC%D0%B0-%D0%BC%D1%8A%D0%B6%D0%B5-%D1%81%D0%B5-%D0%BE%D0%B1%D0%B5%D1%81%D0%B8%D1%85%D0%B0-%D0%B7%D0%B0-%D0%B4%D0%B5%D0%BD-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news855539.html", "text": "Двама души сложиха край на живота си и се обесиха в домовете си на вчерашния 11 юли в Асеновград. Мъж на 34 години е открит обесен в таванско помещение към жилищна постройка на улица \"Борислав\". За другия инцидент е сигнализирано по обед. Безжизненото тяло на 77-годишен мъж с примка на врата е намерено в приземна стая на улица \"Борис Сарафов\", съобщава \"Трафик нюз\". И в двата случая, при първоначалния оглед на полицията не са установени данни за насилствена смърт. Работата продължат разследващи полицаи и служители на районно управление Асеновград. Сподели:", "date": "2019.07.13", "title": "Двама мъже се обесиха за ден в Асеновград"}
{"url": "https://pik.bg/%D0%B6%D0%B5%D0%BD%D0%B8-%D0%BD%D0%B0%D0%BB%D0%B8%D1%82%D0%B0%D1%82-%D0%BD%D0%B0-%D0%B4%D0%B8%D0%BD%D0%BA%D0%BE-news855388.html", "text": "\"Откакто ми се роди дете, жените са луди по мен. Затова винаги разхождаме бебето с половинката ми, за да не стане някоя беля.\" Това призна в телевизионно интервю Ловеца на бежанци Динко. Брадърът е станал много по-отговорен, след като стана баща. \"Наскоро се движех с колата ми и карах много хард. Сетих се за детето и намалих скоростта\", признава Динко. Сподели:", "date": "2019.07.13", "title": "Жени налитат на Динко"}
{"url": "https://pik.bg/%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%B2-%D1%85%D0%BE%D1%82%D0%B5%D0%BB-%D0%B2-%D1%81%D0%BE%D0%BC%D0%B0%D0%BB%D0%B8%D1%8F-%D0%BF%D0%BE%D1%81%D0%BB%D0%B5%D0%B4%D0%B2%D0%B0-%D1%81%D1%82%D1%80%D0%B5%D0%BB%D0%B1%D0%B0-news855540.html", "text": "Кола бомба се взриви в хотел в сомалийския пристанищен град Кисмайо, където на среща се бяха събрали местни старейшини и депутати, а след взрива последва и стрелба с огнестрелни оръжия, предаде БТА. Агенцията се позовава на съобщение от днес на полицията. Ислямистката екстремистка групировка Аш Шабаб, която е свързана с Ал Кайда, заяви, че е извършила самоубийствено нападение. \"Имаше експлозия в хотел \"Асасей\" в центъра на Кисмайо, последвана от стрелба с огнестрелни оръжия. Местни старейшини и депутати са на среща там. Твърде рано е да се каже дали има жертви\", заяви майор Мохамед Абди от полицията в Кисмайо. Говорителят на Аш Шабаб за военните операции Адбиазиз Абу Мусаб заяви, че Аш Шабаб стои и зад нападението и че престрелката продължава. Сподели:", "date": "2019.07.13", "title": "Кола бомба се взриви в хотел в Сомалия, последва стрелба"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81%D0%BA%D0%BE%D1%87%D0%B8-%D0%B4%D0%B5%D0%B1%D0%B8%D0%BB%D0%BD%D0%B8%D1%8F%D1%82-%D0%BF%D1%80%D0%BE%D1%84-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%D0%B8-%D0%B6%D0%B5%D0%BD%D0%B0-%D0%BC%D1%83-%D0%BE%D0%BF%D0%BB%D0%B5%D1%82%D0%B5%D0%BD%D0%B8-%D0%B2-%D0%BC%D1%83%D0%BB%D1%82%D0%B0%D1%88%D0%BA%D0%B0-%D0%B2%D1%80-news855294.html", "text": "Бившият депутат от ГЕРБ и политически анализатор Антон Тодоров хвърли бомба във Фейсбук, където разкри мулташките връзки на депутата от БСП проф. Иво Христов и съпругата му. Съпругата на Иво \"80% дебили\" Христов - управител в основната Мулташка фирма \"Интерстийл\", заедно с дясната ръка на Илия Павлов - Иван Дремсизов. Близостта им е толкова голяма, че другарката е съдружник в няколко фирми с него, вкл. и със сина на Дремсизов. \"Интерстийл\" на Мултигруп-ата беше фирмата, която таковаше мамата на \"Кремиковци\", докато беше застанала на входа и на изхода на комбината. Затова Николета Калчева Лингорова-Христова и Иво \"80% дебили\" Христов имат къщи, коли, няколко банкови сметки, пачки - имат всичко, което 80% от българите нямат и никога няма да имат. Защото не са били стипендианти на чичко Сорос, не са били ключови експерти от СДС в правната комисия на СДС, където се приемаха определени закони, нито са били във фирми на Мултигруп. Явно вбесен от участието на проф. Иво Христов в коментарно предаване на Би Ти Ви, Антон Тодоров го цитира жлъчно коментарно: \"Когато постигнем половината от това, което е постигнал Тодор Живков - пак ще говорим.\" След това Тодоров формулира следната теза: Това вещество е било 4-и мандата експерт в правната комисия на НС от квотата на СДС, бил е дясна ръка на Светослав Лучников, предложен от младежкото СДС, всички законопроекти от средата на 90-те години са негово дело, жена му е била управител на основната мулташка фирма, която е цакала Кремиковци на входа и на изхода, и днес това вещество има безочието да хвали Живков и никой не му опонира дори. Не говоря да бъде разобличаван - най-малкото, защото няколко предавания съм посветил на него и другите вещества от БСП, където с документи са доказал всичко, което пиша тук, вкл., че веществото е било личен стипендиант на Сорос през 2004 г. Сподели:", "date": "2019.07.13", "title": "САМО В ПИК: Антон Тодоров скочи: \"Дебилният\" проф. Иво Христов и жена му оплетени в мулташка връзка! Депутатът от БСП бил експерт на СДС и личен стипендиант на Сорос"}
{"url": "https://pik.bg/%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%B7%D0%B0%D0%B5%D0%B2-%D0%B2%D1%83%D1%87%D0%B8%D1%87-%D0%B5-%D1%87%D0%BE%D0%B2%D0%B5%D0%BA-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-news855457.html", "text": "Аз смятам сръбският президент Александър Вучич за човек на Москва. Тези думи са на македонския премиер Зоран Заев, произнесени пред  руските майтапчии Владимир Кузнецов (Вован) и Алексей Столяров (Лексус). Комедиантите са разпространили записа от разговора си с министър-председателя в Скопие. Заев също е изразил опасения за сигурността в региона, ако Сърбия и Косово предприемат размяна на територии (Белград да вземе населеното със сърби Северно Косово, а Прищина - части от Южна Сърбия, където живеят албанци). \"Аз говорих с американския държавен секретар Майк Помпео по този въпрос\", посочил е още Заев. Вован и Лексус са провели телефонен разговор със Заев, като са се представили за бившия държавен глава на Украйна Петро Порошенко. Премиерът е признал, че е станал жертва на двамата комици. Сподели:", "date": "2019.07.13", "title": "БАЛКАНСКИ СКАНДАЛ: Заев: Вучич е човек на Москва"}
{"url": "https://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%BE-%D0%B2%D1%80%D0%B0%D1%87%D0%B0%D0%BD%D0%B8%D0%BD-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%B6%D0%BB%D1%8A%D1%87%D0%BA%D0%B0-%D1%81%D0%BB%D0%B5%D0%B4-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B7%D0%B0-%D0%B1%D0%B8%D0%BE%D0%BF%D1%81%D0%B8%D1%8F-%D0%BE%D1%82-%D0%BF%D1%80%D0%BE%D1%81%D1%82%D0%B0%D1%82%D0%B0%D1%82%D0%B0-news855548.html", "text": "Врачанинът Димитър Георгиев остана без жлъчка, след като плевенски доктори му извършили операция без негово знание и съгласие, съобщава „Конкурент”. Пред изданието 76-годишният мъж разказа  потресаващата си история, към която до този момент не проявяват внимание нито от прокуратурата, нито от здравното министерство, макар да признават известни нарушения. В момента Димитър търси адвокат, който да поеме неговия случай, тъй като смята да търси правата си по съдебен път. Той желае да даде гласност на неприятния момент от живота му, за да не попадат и други хора в омагьосания кръг на „бялата мафия“, за чиято жертва се счита. Драмата на Димитър започва през декември 2018 г., когато отива на преглед във Враца при плевенския уролог д-р Николов. Той го съветва през януари да постъпи в УМБАЛ „Света Марина“ - Плевен, за да му бъде направена биопсия на простата. И така на 17.01.2019 г. пациентът постъпва в болницата с направление. На следващия ден е вкаран в операционната, ръцете му са вързани и му е поставена упойка. Събужда се в реанимация с голяма рана, на която са направени 17 шева. При изписването му от лечебното заведение не му е връчена епикриза, нито пък му е върната личната карта. Но за сметка на това дължи на „Света Марина“ 1 710.60 лв. за ВИП-стая и сестрински пост, които той отказва да плати, защото не е ползвал допълнителните услуги, бил е с направление и е здравно осигурен. И така след два дни отива да му свалят конците във Враца. Тогава лекарят му казва, че му е извадена жлъчката. Възрастният мъж бил шокиран, тъй като никой от лекарите не го е информирал за операцията и той до последно си е мислел, че му е взета само биопсия от простата. Сподели:", "date": "2019.07.13", "title": "Потресаващо:  Врачанин остана без жлъчка след операция за биопсия от простатата"}
{"url": "https://pik.bg/4-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B0%D0%BA%D1%82%D1%8C%D0%BE%D1%80%D0%B0-%D0%BF%D1%80%D0%B5%D0%B1%D0%B8%D0%BB-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D0%BA%D0%BB%D0%B8%D1%87%D0%BA%D0%BE-news855541.html", "text": "Съдът на Лос Анджелис не е свалил обвинението в домашно насилие от 30-годишния актьор Брайън Хикерсън – такъв е изходът от съдебното заседание, което се проведе през тази седмица. Хикерсън е обвинен в жестоко отношение към приятелката му, 29-годишната Хейдън Пенетиър, и заради посегателството го заплашват 4 години лишаване от свобода, пише sportal.bg. Пенетиър, която е бивша съпруга на боксовата легенда Владимир Кличко, влезе в съда след инцидент през май, за което според правораздаващите има достатъчно доказателства. Полицията арестува Хикерсън след скандал с актрисата, при който той й посегнал. Полицайката Аманда Финдли, която идва на мястото на произшествието, дава показания. Според думите й Хейдън има счупен нос, синини и по двете ръце, следи от душене по шията, подпухнало лице и белези от ухапване по ръката: Веднага забелязах драскотина по клепача й, подуто лице. Имаше ожулвания по врата, вляво. И когато продължихме да говорим, Хейдън свали пуловера и видях в ръцете й ожулвания. Адвокатът на Хикерсън пледира за сваляне на обвиненията, заявявайки, че и двамата участници в скандала носят отговорност за последствията. Само че съдията не приема ходатайството и нарича Хикерсън агресор. След скандала на Хикерсън му е издадена ограничителна заповед: той няма право да доближава Хейдън по-близо от 90 метра. Сподели:", "date": "2019.07.13", "title": "4 години затвор за актьора, пребил бившата на Кличко"}
{"url": "https://pik.bg/%D0%B7%D0%BE%D1%80%D0%BA%D0%BE-%D0%BE%D0%BA%D0%BE-%D0%BA%D0%B0%D0%BC%D0%B5%D1%80%D0%B8-%D1%81%D0%BD%D0%B8%D0%BC%D0%B0%D1%82-%D0%BD%D0%B0%D1%80%D1%83%D1%88%D0%B8%D1%82%D0%B5%D0%BB%D0%B8-%D0%B2-%D0%B1%D1%83%D1%81-%D0%BB%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2-%D1%80%D0%B5%D0%BC%D0%BE%D0%BD%D1%82-news855542.html", "text": "Шофьoр сигнализира, че камерите, които следят за нарушителите в бус лентите на булевард \"България\", са включени, въпреки че в момента тече ремонт. Иван Пейчев забелязва работещата камера на булеварда снощи, докато се прибира у дома. \"Камерата светеше в червено. Доколкото имам информация – когато свети червено, значи работи и заснема\", посочва той пред Би Ти Ви. Той е карал е като всички - в бус лентата, която в момента е разрешена за движение, но очаква, че може да бъде глобен. \"И след време – при смяна на документ например, няма да има как да докажем, че тук е имало ремонт по това време\", опасява се Иван. От общината успокояват, че проблем за шофьорите няма да има. До края на ремонта няма да се снима и няма да се санкционира за минаване в бус лентите. От Пътната полиция обясниха, че от около месец за камерите и снимките в буслентите отговаря столична община. Само през юни патрулите са глобили близо 230 нарушители. Сподели:", "date": "2019.07.13", "title": "ЗОРКО ОКО: Камери снимат нарушители в бус лентите на столичен булевард в ремонт"}
{"url": "https://pik.bg/%D0%B2%D0%BD%D1%83%D0%BA%D1%8A%D1%82-%D0%BD%D0%B0-%D0%B0%D0%B9%D0%BD%D1%89%D0%B0%D0%B9%D0%BD-%D1%81%D0%B2%D0%B0%D0%BB%D1%8F-%D0%BD%D0%B0%D1%88%D0%B0-%D0%BF%D0%B5%D0%B2%D0%B8%D1%86%D0%B0-news855432.html", "text": "Любимката на Слави Трифонов - Лора Владова, която от няколко години живее в Лос Анджелис, получава писма от внука на гения Алберт Айнщайн - Томас. Малцина знаят, че и той е учен като дядо си, но в областта на анестезиологията и дори е шеф на катедра в UCLA, най-престижния университет в Калифорния. Очевидно Лора не е безразлична към учения Томас Айнщайн, защото и на двете си ръце е татуирала атоми и дълги формули от теорията на относителността, които той й е изпращал. Малцина знаят съдбата на устатата изпълнителка. Тя завършва престижен колеж в Санта Моника с три специалности: астрофизика, астрономия и пеене, и е сред 17-те пълни отличници от випуск от 500 души. Въпреки че й се удават точните науки, Лора вади хляба си в Ел Ей, като пее заедно с група по скъпи тържества в Бевърли Хилс. Докато бе в колежа, тя бе забелязана от внука на Айнщайн. Двамата се запознали и Томас, който отбирал доста от физика, започнал да й изпраща малки формули закачки, за да блъска българката красивата си глава, пише всекидневник. Лора винаги успявала да намери верния отговор и вече има няколко поощрителни писма от Томас, в които той хвали нейните способности и дори й препоръчва да продължи да учи физика и да се заеме с научна работа. Лора на няколко пъти отговаря на писмата на Томас, като първоначално дори не знае кой точно е той. Смятала, че е обикновена флирт закачка от съученик. \"Бях поласкана от вниманието му, но уважително му отказвах всякакъв достъп за близост, все пак е възрастен мъж\", потвърди Лора за писмата. Нейни приятелки твърдят, че ученият не успял да завърти съвсем главата на чаровницата, защото е двойно по-голям от нея и е вече на 66 години, въпреки че младеел за възрастта си. Най-интересното в историята е, че Владова изобщо не знаела с кого си разменя формули. Нейна приятелка от колежа в Канада зяпнала, когато мацката й показала писмата с хвалебствията на Томас. \"О, Боже мой! Ти знаеш ли чий внук е той?\", изкрещяла от възторг канадката и тогава светнала българката кой я задява с формули. Лора се прочу в България през 2004 г., когато \"Шоуто на Слави\" направи конкурс за млад певец, който да заеме мястото на напусналата беквокалистка Деси Добрева. Тогава Слави попълни с Борис Солтарийски и Нели Петкова, но не му се разделяше с останалите таланти - Лора Владова, Светлозар Христов, Владо Димов, Надя Казакова и Любена Нинова, и с тях направи група Five Stars. Лора е в САЩ от 2008 година и изпитва добри чувства към гологлавия си шеф, дори продължава да му се обажда по телефона за празниците. Лора не можела само да му прости как навремето я карал да яде трюфели в панорамния ресторант на Японския хотел. Младата дама казала на Слави, че не е чак толкова изискана, за да дъвче нещо, което има вкус на газ, а Слави се обидил. Дребната случка с трюфелите все пак не препънала приятелството им. Пред свои близки от родната Горна Оряховица Лора е споделяла, че Слави никога не се е държал лошо с нея. Той много й помогнал да се изгради като по-добър и здраво стъпил на земята човек, който не се самозабравя никога и разбира важността на това, което прави. Останалите от групата, която създаде Слави Трифонов, също продължават да се занимават с музика. И Светльо Христов опита късмета си в Щатите, но с променлив успех. Владо Димов продължава да издава песни у нас и да пее на частни партита. Надя Казакова се бе посветила на детето си, но от известно време и тя се върна на сцената. \"През годините Слави направи много звезди. Всички ние няма как да не сме му благодарни, защото, ако не беше той, днес щяхме да сме никои. Няма популярен изпълнител, който да не е минал през фирмата на Трифонов или не е участвал в шоуто му. А който не го е направил, явно не е популярен или няма с какво друго да се похвали\", смее се Лора Владова, която продължава успешното си развитие зад океана. Закачката с внука на Айнщайн вероятно ще завърши съвсем безобидно, категорични са приятели на певицата. Макар американският учен да е силно впечатлен от красотата и ума на нашенката, тя едва ли ще откликне на ухажванията му, най-вече заради напредналата му възраст. В същото време в момента Лора няма приятел и ако американецът продължи настойчиво да я атакува, не се се знае какво може да се случи. Сподели:", "date": "2019.07.13", "title": "Внукът на Айнщайн сваля наша певица"}
{"url": "https://pik.bg/%D0%BE%D0%B6%D1%8A%D0%BD%D0%B0%D1%85%D0%B0-%D0%B5%D1%87%D0%B5%D0%BC%D0%B8%D0%BA%D0%B0-%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B5%D0%BD%D1%81%D0%BA%D0%BE-news855371.html", "text": "Добивът е по-висок от миналогодишния от 549 килограма от декар. Ожънати са 60.19 на сто от засетите с пшеница 489 100 декара. Средният добив пак е по-висок от миналогодишния - 603 при 572 килограма от декар през миналата година. Продължава жътвата на маслодайната рапица и са ожънати 63.74 от площите със среден добив 275 килограма от декар. Със среден добив 572 килограма от декар завърши жътвата на ечемика в Силистренско, показва справка от Областната земеделска дирекция. Сподели:", "date": "2019.07.13", "title": "Ожънаха ечемика в Силистренско"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B8%D0%B7%D0%B2%D1%8A%D1%80%D1%88%D0%B8%D1%82%D0%B5%D0%BB%D1%8F-%D0%BD%D0%B0-%D1%83%D0%BB%D0%B8%D1%87%D0%B5%D0%BD-%D0%B3%D1%80%D0%B0%D0%B1%D0%B5%D0%B6-%D0%B2-%D1%81%D0%BE%D1%84%D0%B8%D1%8F-news855430.html", "text": "За броени дни столични полицаи разкриха извършител на грабеж. На 8 юли 40-годишен мъж съобщил в полицията, че е бил нападнат в центъра на столицата от непознат, който след като му нанесъл удар, му отнел портмоне с пари и избягал. В резултат на предприети бързи издирвателни действия служители на Второ РУ установили и задържали извършителя - 32-годишен мъж, криминално проявен. Материалите са докладвани в Софийска районна прокуратура, наложена му е мярка за неотклонение \"задържане под стража\" до 72 часа. Сподели:", "date": "2019.07.13", "title": "Разкриха извършителя на уличен грабеж в София"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BC%D1%8A%D0%B6-%D1%81-%D0%B1%D1%83%D1%82%D0%B0%D1%84%D0%BE%D1%80%D0%B5%D0%BD-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%B8-%D0%BC%D0%B0%D0%B3%D0%B0%D0%B7%D0%B8%D0%BD-news855385.html", "text": "На 11 юли е получен сигнал за мъж, който е размахвал оръжие в магазин в жк \"Сторгозия“.  Установено е, че 32-годишен плевенчанин е насочил към друг мъж предмет, наподобяващ пистолет. Извършителят е задържан за 24 часа. Той е предал предмета, който е размахвал - имитация на пистолет. Образувано е досъдебно производство. Задържаха мъж, размахвал имитация на пистолет в магазин в Плевен, съобщиха от полицията. Сподели:", "date": "2019.07.13", "title": "Задържаха мъж с бутафорен пистолет в плевенски магазин"}
{"url": "https://pik.bg/%D1%87%D0%B5%D1%80%D0%BD%D0%B8-%D0%B6%D0%B8%D0%BB%D0%B5%D1%82%D0%BA%D0%B8-%D1%81%D1%82%D0%BE%D1%82%D0%B8%D1%86%D0%B8-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D0%BA%D1%83%D0%BF%D0%B8%D1%80%D0%B0%D1%85%D0%B0-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%BF%D0%B0%D0%BD%D1%82%D0%B5%D0%BE%D0%BD-%D0%B2%D0%B8%D0%B4%D0%B5%D0%BE-news855545.html", "text": "Стотици нелегални мигранти от Африка нахлуха и окупираха към 13 ч. местно време парижкия Пантеон, където са погребани Мирабо, Марат, Русо, Юго, Зола, Малро, Сен Екзюпери, Мария и Пиер Кюри, Александър Дюма и други велики французи. Те останаха там до 16,45 ч. Броят на окупаторите от т. нар. Черни жилетки е между 400 и 700 души, според различните френски медии. Обстановката се нагорещи, когато полицията се задейства и пусна в употреба сълзотворен газ и палките. \"Недопустимо е да се гледа как агресивни нелегални окупират напълно безнаказано това свято място на Републиката\", реагира президентката на френския Национален сбор Марин льо Пен. Тези безредици идват ден след като алжирци чупиха от радост витрини на магазини на Шанз-Елизе в нощта срещу петък след като Алжир би 4:3 с дузпи Кот д''Ивоар и се класира на полуфинал на Купата на африканските нации в Египет. Сподели:", "date": "2019.07.13", "title": "ЧЕРНИ ЖИЛЕТКИ: Стотици нелегални мигранти окупираха френския Пантеон (ВИДЕО)"}
{"url": "https://pik.bg/%D0%BF%D1%80%D0%B8%D0%BD%D1%86%D0%BE%D0%B2%D0%B5%D1%82%D0%B5-%D0%B1%D0%BB%D0%B8%D0%B7%D0%BE-%D0%B4%D0%BE-%D0%BF%D0%BE%D0%B4%D0%BF%D0%B8%D1%81-%D1%81-news855391.html", "text": "ПСЖ иска да вземе сенегалския халф на Евертън Идриса Гай, информира \"Екип\". Твърди се, че френският гранд е отправил оферта към \"карамелите\", която е на стойност 30 милиона евро. А 29-годишния футболист ще бъде много щастлив да парафира с \"принцовете\". Очаква се в идните няколко дни да стане ясно дали Идриса ще премине в ПСЖ. Сподели:", "date": "2019.07.13", "title": "\"Принцовете\" близо до подпис с..."}
{"url": "https://pik.bg/%D1%81%D0%B2%D1%8A%D1%80%D1%88%D0%B8-%D1%81%D0%B5-%D0%BC%D1%8A%D0%BA%D0%B0%D1%82%D0%B0-%D1%81%D0%BE%D1%84%D0%B8-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D1%81%D0%B2%D0%B0%D0%BB%D0%B8-%D0%B3%D0%B8%D0%BF%D1%81%D0%B0---%D1%87%D0%B0%D0%BB%D0%B3%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BF%D0%B0%D0%BA-%D0%B7%D0%B0%D1%81%D0%B8%D1%8F-%D0%B4%D0%B0%D0%BB%D0%B5%D1%87-%D0%BE%D1%82-%D0%BD%D0%B0%D1%81%D0%B8%D0%BB%D0%BD%D0%B8%D0%BA%D0%B0-%D0%B3-news855502.html", "text": "Софи Маринова вече е без гипс, който обездвижи лявата й ръка, за пореден път строшена от ревнивия й мъж Гринго. Няколко седмици Ромската перла ходеше на участия с гипса, който умело прикриваше с дълги ръкави. Сега певицата вече може да движи ръката си свободно и дори щастливо позира без гипс, пише ежедневник. Софи обаче категорично отказва да говори за свадата с Тодор Давидов-Гринго. Маринова нито потвърди, нито отрече, че са разделени с мъжа си. От рождения ден на Преслава Софка няма нито една снимка с Гринго. Навсякъде я придружава синът й Лоренцо. Сподели:", "date": "2019.07.13", "title": "СВЪРШИ СЕ МЪКАТА: Софи Маринова свали гипса - чалга певицата пак засия, далеч от насилника Гринго (СНИМКА)"}
{"url": "https://pik.bg/%D1%83%D1%87%D0%B5%D0%BD%D0%B8-%D0%B4%D0%B8%D0%B5%D1%82%D0%B8%D1%82%D0%B5-%D0%BD%D0%B5-%D0%BF%D0%BE%D0%BC%D0%B0%D0%B3%D0%B0%D1%82-%D0%B7%D0%B0%D0%BB%D0%BE%D0%B6%D0%B5%D1%82%D0%B5-%D0%BD%D0%B0-%D1%81%D0%BF%D0%BE%D1%80%D1%82%D1%83%D0%B2%D0%B0%D0%BD%D0%B5%D1%82%D0%BE-news855205.html", "text": "Учени от университета на Джорджия, САЩ, сравниха няколко метода за борба с излишните килограми и заключиха, че спортуването е значително по-ефикасно от диетите и намаления прием на калории, съобщи сайтът MedicalXpress. По мнението им, лошото състояние на мускулите намалява чувствителността към инсулина, предизвиква диабет и увеличава риска от съдечносъдови болести. Слабите мускули могат да са следствие не само от недостатъчна физическа активност, но и от стрес и неправилно хранене. Освен това състоянието на мускулите оказва своето влияние върху процеса на отслабване, като намалява ефикасността му. Затова в борбата с излишното тегло учените предлагат да не се концентрираме върху диетите, а върху спортуването. То ще ни помогне не само да се справим със затлъстяването, но и да избегнем риска от болести. Учени от университета в Нотингам, Англия, наскоро установиха, че кофеинът стимулира функциите на кафявата мазнина, допринасяйки за изгаряне на калории. Сподели:", "date": "2019.07.13", "title": "УЧЕНИ: Диетите не помагат, заложете на спортуването"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%B2%D0%BE%D0%BB%D1%8F-%D0%B3%D0%BE%D1%80%D1%81%D0%BA%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D1%81%D1%82%D1%80%D0%BE%D1%8F%D1%82-%D0%B1%D0%B5%D0%B7%D0%B2%D1%8A%D0%B7%D0%BC%D0%B5%D0%B7%D0%B4%D0%BD%D0%BE-%D0%BC%D0%BE%D1%81%D1%82%D0%BE%D0%B2%D0%B5-%D0%BD%D0%B0-%D0%B2%D0%B8%D1%82%D0%BE%D1%88%D0%B0-news855131.html", "text": "10 нови моста на Витоша. Съоръженията са изградени от горските служители и вече улесняват туристите на едни от най-посещаваните пътеки в парка. Стоил Стоилов, Кирил Пенев и Александър Дунчев са доброволците, които са се заели с нелеката задача. Те разказаха, че го правят, защото обичат планината. Инициативата е за възстановяването на туристическата инфраструктура на природен парк „Витоша”. Тя тече вече няколко години, а плановете са големи. Има още мостове за ремонтиране и пътеки за възстановяване. Това обаче изисква много ресурси и затова нещата стават бавно, обясни Александър Дунчев, който е експерт в Югозападното държавно предприятие. Има нужда от още доброволци и затова той призова всеки, който има желание да помогне, да се свърже с горското стопанство. Сподели:", "date": "2019.07.13", "title": "ДОБРА ВОЛЯ: Горски служители строят безвъзмездно мостове на Витоша"}
{"url": "https://pik.bg/%D1%81%D0%BE%D0%BC-%D1%87%D0%BE%D0%B2%D0%B5%D0%BA%D0%BE%D1%8F%D0%B4%D0%B5%D1%86-%D0%B8%D0%B7%D0%B2%D0%B0%D0%B4%D0%B8%D1%85%D0%B0-%D0%BE%D1%82-%D0%B4%D1%83%D0%BD%D0%B0%D0%B2-news855397.html", "text": "Пореден сом с размери на чудовище изплува от дълбините на река Дунав това лято. Рибата е внушителна и има вид на човекоядец. Дълга е доста над 2 метра, а теглото й е неизвестно. Сомът е уловен през последния уикенд на река Дунав, до сръбския град Апатин, пишат медии в западната ни съседка. Районът е близо до границата с Хърватия и често е посещаван от риболовци с лодки. Така и не се знае колко килограма е потресаващото водно чудовище. Причината е, че в целия регион не е имало толкова голям кантар, на който да бъде премерен сомът. Рибарите трябвало да пътуват чак до съседен град, за да търсят подходяща теглилка. Транспортирането на толкова мащабна риба се оказало прескъпо и рибарите преценили, че това са излишни разходи. Те се притеснявали, че в жегата рибата може да се развали и да се вмирише и затова побързали да я продадат, без да знаят точното й тегло. Предположенията са, че сомът е най-малко 140 кг. Хванат е на въдица с кука, което е най-впечатляващото. По принцип водни хищници с толкова големи размери са изключително силни и се смятат за неуловими. Битката с водния гигант е продължила дълги часове, а рибата е разнасяла лодката като моторница напред-назад из реката. В крайна сметка чудовището се е уморило и сръбските рибари успели да го изтеглят на брега. Популацията на гиганти в река Дунав се увеличава. Само преди 2 седмици друг сом, с тегло 125 кг, беше уловен от нашенци с мрежа, а след това продаден на рибната борса в град Тутракан. В края на миналата година Димитър Милев пребори сом, дълъг 278 см в района на Дунав мост. Сподели:", "date": "2019.07.13", "title": "Сом човекоядец извадиха от Дунав"}
{"url": "https://pik.bg/%D0%B4%D1%83%D1%85%D1%8A%D1%82-%D0%BD%D0%B0-%D0%BA%D0%BE%D0%BB%D1%8C%D0%BE-%D1%84%D0%B8%D1%87%D0%B5%D1%82%D0%BE-%D0%BF%D1%80%D0%B0%D0%B2%D0%B8-%D1%87%D1%83%D0%B4%D0%B5%D1%81%D0%B0-news855390.html", "text": "Духът на Колю Фичето прави чудеса! В това вярват жители и гости на русенското село Караманово. В местната църква \"Свето Възнесение Господне\", която е построена от бележития майстор, болни хора намират изцеление. Интересното е, че в светата обител няма стенописи и затова миряните отдават чудодейната сила в църката на нейния създател Никола Фичев, както е истинското име на световно признания майстор на градежа. Чудесата започват да се случват миналата година, когато жена на средна възраст посещава църквата. С молитви тя иска да помогне на детето си, което заеква. Това го правело притеснително и другите деца го отбягвали. Майката се обърнала с горещи молби към единствените две икони на Богородица и свети Николай. Скоро след това говорният дефект на момиченцето напълно изчезнал и дори докторите не можели да повярват на внезапното възстановяване. Друга жена също усетила чудодейната сила на мястото. Предстояла й операция, за която много се притеснявала. Също така мъжът й бил пред уволнение и помолила за помощ и за него. Няколко дни след посещението на църквата в Караманово молитвите й дали резултат - операцията минала успешно, а мъжът запазва работата си. Макар духът на Колю Фичето да има чудотворен ефект, местните силно се надяват да намерят средства, за да изографисат храма. Нужна е и реставрация и на иконите. Местната общност има идея да покани студенти от специалност \"Църковни изкуства\" на Великотърновския университет, за да съживят библейските сцени по стените на храма, пише всекидневник. \"Свето Възнесение Господне\" е проектиран и изграден от Колю Фичето съвместно с майстори строители от Брацигово. Градежът на църквата започва веднага след изграждането на прочутия мост над река Янтра край Бяла. След като получават покана за градежа, част от строителите се насочват към Караманово. Строителите за по-малко от година издигат сградата. Храмът отваря врати през 1868 г. Фичев е създател на над 20 църкви, камбанарии и мостове (покритият мост в Ловеч е негово дело). Преди година събраните дарения стигат само за ремонт по сградата на светата обител. Появили се и течове, което наложило спешно реновиране на покрива. Общо са били събрани около 50 000 лева, като повече от половината от тях били използвани за изграждането на камбанарията. Голяма болка на местните хора било, че църквата нямала камбана. Тогава караманчин, които от дълги години не живее в селото, решил да постъпи благородно и подарил камбана. Тя тежи 70 килограма и струва повече от 3000 лева. Сподели:", "date": "2019.07.13", "title": "Духът на Кольо Фичето прави чудеса"}
{"url": "https://pik.bg/%D0%BF%D0%BE%D0%BC%D0%BF%D0%B8-%D1%81%D0%BF%D0%B0%D1%81%D1%8F%D0%B2%D0%B0%D1%82-%D0%B8%D0%B7%D0%B1%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%82-%D0%BD%D0%B0%D0%B2%D0%BE%D0%B4%D0%BD%D1%8F%D0%B2%D0%B0%D0%BD%D0%B5-news855340.html", "text": "С помпените канализации, задължителни при новите сгради, избите на пловдивчани вече няма да се наводняват, твърди инж. Ангел Марков. За разлика от преди двайсетина години, когато масово са проектирани инсталации под нивото на избите, от 2004 г. са в сила нови норми, в които изрично е казано, че под кота 0,00 сградите трябва да се канализират помпено. „Ако всички инсталации в сградите се проектират по този начин, нито една изба няма се наводни. Когато водата се препълни, ще излезе на улицата, а няма да влезе в някое от помещенията”, казва експертът. Дълго след приемането на тази норма обаче тя не се е спазвала. Сградите с помпени канализации в Пловдив са едва 5%. Ако собствениците на жилища решат, могат да съберат необходимите средства и да преработят старите инсталации в помпени. По този начин те ще си решат проблема с наводняването на мазетата, обяснява проектантът. Сподели:", "date": "2019.07.13", "title": "Помпи спасяват избите в Пловдив от наводняване"}
{"url": "https://pik.bg/%D0%BC%D0%B8%D1%81%D1%82%D0%B8%D1%87%D0%B5%D0%BD-%D0%B4%D0%B5%D0%BD-%D0%BF%D1%80%D0%BE%D1%81%D0%BB%D0%B0%D0%B2%D1%8F%D0%BC%D0%B5-%D0%B0%D1%80%D1%85%D0%B0%D0%BD%D0%B3%D0%B5%D0%BB%D0%B0-%D0%BA%D0%BE%D0%B9%D1%82%D0%BE-%D0%BE%D1%82%D0%BA%D1%80%D0%B8%D0%B2%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%B1%D0%BE%D0%B3%D0%B0-news855529.html", "text": "- това е празник в чест на този небесен вестител на Божиите тайни. В църковните песни на този ден още отзвучава радостта на Благовещението. Сподели:", "date": "2019.07.13", "title": "МИСТИЧЕН ДЕН: Прославяме архангела, който открива посланията на Бога"}
{"url": "https://pik.bg/%D1%83%D0%BD%D0%B8%D0%BA%D1%83%D0%BC-%D0%BD%D0%B5-%D0%B5-%D0%B7%D0%B0-%D0%B2%D1%8F%D1%80%D0%B2%D0%B0%D0%BD%D0%B5-%D0%B7%D0%B0%D1%89%D0%BE-%D0%BA%D0%B0%D1%82-%D1%81%D0%BB%D0%BE%D0%B6%D0%B8-%D0%BB%D0%B0%D0%BC%D0%B1%D0%BE%D1%80%D0%B3%D0%B8%D0%BD%D0%B8-%D0%BD%D0%B0-%D1%82%D1%80%D1%83%D0%BF%D1%87%D0%B5%D1%82%D0%B0-news855438.html", "text": "Автомобилите, чиито мигачи светят в червено, трябва да се спират от движение за техническа неизправност. Този проблем съществува основно при колите и джиповете, внесени от САЩ и Канада. Те не отговарят на европейската директива, според която мигачът трябва да свети в жълто и да е отделен от стопа, предупредиха пред \"Телеграф\" от техническите служби, издаващи индивидуално одобрение за регистрация при внос на коли от трети страни. През последните години се отчита ръста на возилата от Северна Америка. Причината е, че те идват на по-малко километри, сервизната им история може да се провери и въпреки плащането на мито, ДДС и транспорт, излизат по-евтино от европейските. Всеки автомобил или мотоциклет, внесен от САЩ и Канада, трябва да получи одобрение от техническа служба, след което собственикът му може да го регистрира в КАТ. \"Наскоро при нас бе дошло \"Ламборгини\" от Канада, но не успя да мине одобрението заради мигачите. Това е много голям проблем. 80% от колите от Америка и 60% от Канада са с червени мигачи. При нас не ги пускаме, но като ги върнем, отиват при други технически служби, сменят ли ги, не ги ли сменят, как ги пускат, не знам, но е факт, че тези коли се движат по улиците\", обяснява Илиан Кирков, ръководител Хомолгация в \"Декра Аутомотив\", една от фирмите, извършващи индивидуалните одобрения. Основната причина за забрана на светлините е безопасността. Когато шофьорите видят светване на червено, очакват, че това е сигнал за спиране, а не за завиване. Колите с червени мигачи не трябва да получават одобрение както в техническа служба, така и възможност за регистрация в КАТ, обясниха от МВР. Ако полицаите забележат такава кола на пътя, трябва да я спрат, да вземат талона на автомобила и да издадат заповед за спиран от движение заради техническа неизправност, обясниха още полицаите. Собствениците на американските возила не искат да инвестират в нови светлини, защото, особено при новите модели, цените са доста сериозни. Според столични полицаи, собствениците на подобни возила слагат китайски реплики, колкото да получат одобрението, след което връщат оригиналните светлини. Капан и с моторите от Америка Част от потребителите, които си купуват мотори от САЩ, се оказват неприятно изненадани, защото впоследствие не могат да ги регистрират. Причината е, че за двуколесните машини трябва да се докаже европейско съответствие. \"Двигателите, които се монтират на тези мотори като тип за по-различни от тези за Европа. Когато отидете в представителството на съответната марка у нас, оттам не могат да кажат дали този двигател отговаря на стандартите за Европа. Ние също не можем да кажем\", защото кодът е различен, обяснява Кирков. Например, може да се регистрира японска \"Ямаха\", но само ако е произведена за европейския пазар и по някаква случайност е внесена в САШ. Повечето Хонди също успяват да се регистрират. \"Харлей Дейвидсън\" също може да се регистрира, но след 2007 година моделите трябва да минат доста сериозна реконструкция в европейско представителство. В повечето случаи се налага да им се смени компютъра, ауспуха, светлините километража, доста компоненти, които са значителна сума. Сподели:", "date": "2019.07.13", "title": "УНИКУМ! Не е за вярване защо КАТ сложи \"Ламборгини\" на трупчета"}
{"url": "https://pik.bg/%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%BD%D0%B0-%D1%82%D1%8A%D1%80%D0%B3-%D1%85%D0%BE%D1%82%D0%B5%D0%BB%D1%81%D0%BA%D0%B8-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-news855315.html", "text": "Състои се от разработени хотел, механа и лятна градина за гости. Разполага с 4 отделни жилищни сгради с общо 13 стаи и състоянието му позволява веднага да бъде използван по предназначение. 343 500 лв. са постъпили в бюджета от продажбата на имота, съобщават от офиса на НАП в Хасково. Хотелски комплекс в полите на Родопите продадоха публичните изпълнители от НАП в Хасково. Комплексът се намира в Брацигово. Сподели:", "date": "2019.07.13", "title": "Продадоха на търг хотелски комплекс в Родопите"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B1%D0%B8%D0%B2%D1%88%D0%B0%D1%82%D0%B0-%D0%BB%D1%8E%D0%B1%D0%B8%D0%BC%D0%B0-%D0%BD%D0%B0-%D0%B3%D1%80%D0%B8%D1%88%D0%BE-%D0%B8%D0%B7%D1%87%D0%B5%D1%80%D0%B2%D0%B8-%D0%BC%D1%80%D0%B5%D0%B6%D0%B0%D1%82%D0%B0-%D0%BF%D1%80%D0%B5%D0%BB%D0%B5%D1%81%D1%82%D0%BD%D0%B0%D1%82%D0%B0-%D0%BD%D0%B8%D0%BA%D0%BE%D0%BB-%D0%BF%D0%BE%D0%BA%D0%B0%D0%B7%D0%B0-%D1%81%D0%BD%D0%B8%D0%BC%D0%BA%D0%B8-news855404.html", "text": "Звездната певица Никол Шерцингер изчерви мрежата. Бившата любима на Григор Димитров публикува снимки от плажа в популярна социална мрежа, а фенове на Шерци я обсипват с комплименти за изящността й. Никол често споделя и кадри, на които прави различни спортни упражнения, които й помагат да е в отлична кондиция. Ето пък и въпросните фотоси, събиращи общо... стотици хиляди харесвания: Сподели:", "date": "2019.07.13", "title": "ГОРЕЩО: Бившата любима на Гришо изчерви мрежата, прелестната Никол показа...  (СНИМКИ)"}
{"url": "https://pik.bg/%D1%80%D1%83%D1%81%D0%B8%D1%8F-%D0%BF%D0%BE%D0%BA%D0%B0%D0%B7%D0%B0-%D0%BA%D1%8A%D0%B4%D0%B5-%D1%81%D0%B5-%D0%BF%D0%B5%D1%87%D0%B0%D1%82%D0%B0%D1%82-%D1%80%D1%83%D0%B1%D0%BB%D0%B8%D1%82%D0%B5-news855383.html", "text": "Русия показа къде се печатат руските паспорти и рубли. Това става в руското акционерно дружество ГОСЗНАК. Компанията ежегодно произвежда около 11 000 тона защитена хартия за банкноти, 7 милиарда банкноти, 3,5 милиарда монети, до 40 милиона паспорти и 30-45 милиона пощенски марки. Най-голямото дружество в ГОСЗНАК е Московският монетен двор. Основните потребители на продуктите на компанията са Централната банка на Руската федерация, руските министерства и ведомства, големите корпорации. Малките фирми и частни лица също могат да ползват услугите на Московския монетен двор. Сподели:", "date": "2019.07.13", "title": "Русия показа къде се печатат рублите"}
{"url": "https://pik.bg/%D1%86%D0%B2%D0%B5%D1%82%D0%BE%D0%B7%D0%B0%D1%80-%D1%82%D0%BE%D0%BC%D0%BE%D0%B2-%D0%BC%D0%B0%D1%88%D0%B8%D0%BD%D0%BD%D0%BE%D1%82%D0%BE-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-%D1%89%D0%B5-%D1%83%D0%B2%D0%B5%D0%BB%D0%B8%D1%87%D0%B8-%D1%80%D0%B8%D1%81%D0%BA%D0%BE%D0%B2%D0%B5%D1%82%D0%B5-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news855581.html", "text": "Няма разумна подготовка за машинно гласуване на предстоящите местни избори. Това каза пред „Фокус“ социологът Цветозар Томов, бивш член на Централната избирателна комисия. Той коментира, че то ще увеличи рисковете, като допълни, че изборът на машини е на най-несигурните устройства – т.нар. машини за директно електронно записване. Няма законодателство, което е предрешило избора на машини от българската държава, добави още той. „Би трябвало да се промени законодателството така, че да се конкурират всички технологии, които в момента ги има в света, за да можем да направим избор, който е максимално сигурен. Това, обаче, няма кога да стане за местните избори наесен. Вторият проблем е, че в момента нямаме нито една машина – те бяха взети под наем. Би трябвало да се проведе нова процедура, отново в истерични срокове, след което да се проведат всички процедури, свързани със сертифицирането на машината – на базовия и потребителския софтуер. На евроизборите има един вариант на потребителски софтуер и той едва беше одитиран в последния момент, дни преди изборите, докато местния вот трябва да има около 2000 варианти на потребителски софтуер“, обясни социологът. Цветозар Томов обърна внимание на факта, че местните избори се контролират не от една ЦИК, а от 265 Общински избирателни комисии, които, по думите му, са с нулева подготовка да проведат машинен вот. Социологът уточни, че неподготвеността на държавните институции за въвеждането на машинното гласуване не трябва да отстранява възможността да се провежда такъв вот на следващи избори. Сподели:", "date": "2019.07.13", "title": "Цветозар Томов: Машинното гласуване ще увеличи рисковете за вота на местните избори"}
{"url": "https://pik.bg/%D1%80%D0%B0%D0%B4%D0%B8%D0%BA%D0%B0%D0%BB%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B4%D0%B2%D0%BE%D1%80%D0%B5%D1%86%D0%B0-%D0%BD%D0%B0-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-news855553.html", "text": "Украински радикали от „Десния сектор” организираха протестна акция пред дома на бившия президент Петро Порошенко.. Те хвърляха димки срещу двореца, палиха автомобилни гуми и скандираха срещу богаташа. Наложи се да дойдат пожарни коли, предаде Новинарската агенция „Харков”, предаде БГНЕС. Участниците в акцията настояваха властите да разследват бившия държавен глава и предупредиха, че акцията им ще бъде безсрочна, докато Порошенко не бъде привлечен под отговорност „Всички забравиха за участието на Порошенко в кражбите на държавно имущество в особено големи размери. Докато бе президент, той увеличи състоянието си 18 пъти, забравиха ли всички това? Срещу него вече има няколко сигнали и жалби, но държавните служители нищо не правят в това отношение. Ще бъдем тук ден и нощ, обяви организаторът на протеста Владислав Литвинчук. Сподели:", "date": "2019.07.13", "title": "Радикали нападнаха двореца на Порошенко"}
{"url": "https://pik.bg/%D0%B8%D0%B7%D0%B3%D0%BE%D1%80%D1%8F-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D1%85%D0%BE%D0%B4%D0%B6%D0%B0-%D0%B2-%D1%88%D1%83%D0%BC%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-news855344.html", "text": "Къщата на ходжата в смядовското село Янково е била изпепелена при пожар на 10 срещу 11 юли. Селският имам Бехрин Хюсеинов подозирал, че може някой да е драснал клечката на имота му, но за момента няма доказателства в тази посока, причините за пожара ще бъдат изяснени едва когато се направи пожаро-техническа експертиза. Сигнал за пожар в имота на ходжата бил получен в 1:31 през нощта. Първоначално горяла плевня в стопанската част на имота, но впоследствие огънят се прехвърлил върху жилищната част и къщата горяла като факла. На място били изпратен противопожарен екип от участъка в Смядово, но пожарът бил силен и се наложило подкрепление от огнеборците в Шумен. Според пресцентъра на МВР гасенето е продължило с часове през цялата нощ. По повод съмненията за умишлен палеж местните вчера разказваха, че в Янково няма напрежение. Самият Бехрин ходжа обаче бил определян и от своите като навирил нос и надменен, местните не го харесвали и, по неофициална информация имали подписка, с която искали нов имам. По време на пожара Бехрин ходжа е бил в дома си заедно с малкото си дете. Не се налага да им се търси временен подслон, тъй като къщата в Янково не била основна за семейството. Според кмета на община Смядово Иванка Петрова Хюсеинови имали и апартамент в Шумен. Сподели:", "date": "2019.07.13", "title": "Изгоря къщата на ходжа в шуменско село"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BA%D0%BE%D0%BB%D0%BA%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D1%82%D1%80%D1%83%D0%B2%D0%B0%D1%82-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B8%D1%82%D0%B5-%D0%BA%D1%83%D1%80%D1%81%D0%BE%D0%B2%D0%B5-news855569.html", "text": "През седмицата въпросът за подготовката ни за шофьори беше силно дискутиран. Трябва ли да се увеличат часовете по кормуване? Има ли бройка, която гарантира, че сме добри водачи, как обучението да бъде по-качествено и колко ще ни струва да имаме книжка? „Винаги има дискусии относно часовете. Ако погледнем държавите, които са в ЕС, статистиката показва, че нормативът  за практическото обучение е около 30 часа. Времето на обучение е най-много в Германия – 36 часа. Ако вземем този пример е добре те да са 36, защото това ще бъде оптималното решение”, коментира пред Нова телевизия Ивайло Славков от СБА. „Като се върнем в годините назад, ние сме минавали през доста перипетии. 80- те години часовете бяха 36. Имаше два вътрешни изпита – на осмия и на шестия час. За дамите, на полигона, се взимаха още 20 часа. Курсът беше три месеца и половина. Общо около 60 до 70 часа се получаваха за шофиране, посочи Йонко Иванов от Съюза на преподавателите по авто-мото подготовка. Гостите коментираха и темата колко е реалната и поносимата цена на шофьорските курсове и възможни ли са корупционни практики при едно увеличение на сумата, която за мнозина може да се окаже невъзможна. „Хиляда лева е психологическата граница. За някои са малко, но за други повече. Понятието цена е размито. Важни са трудът, който се полага и качеството на обучение”, допълни Ивайло Славков. „За нас е интересен казусът защо родителите, а и обществото не си зададат въпроса за сумите, които трябва да бъдат изплатени при едно ПТП. Доказано е, че малко над 20% от инцидентите на пътя се причиняват от млади водачи”, каза Йонко Иванов. Сподели:", "date": "2019.07.13", "title": "ЕКСПЕРТИ: Колко трябва да струват шофьорските курсове"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D1%81%D0%B8%D0%BB%D0%BD%D0%B8%D1%82%D0%B5-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8-%D0%B4%D0%BD%D0%B8-%D0%BF%D0%BE%D0%B4%D1%85%D0%BE%D0%B4%D1%8F%D1%89-%D0%B7%D0%B0-%D1%80%D0%BE%D0%BC%D0%B0%D0%BD%D1%82%D0%B8%D0%BA%D0%B0-%D0%B8-%D0%B8%D0%BD%D1%82%D0%B8%D0%BC%D0%BD%D0%BE%D1%81%D1%82-news855549.html", "text": "Луната е в знак Стрелец до 02:06ч на 15 юли. Препоръчва се да не се вземат важни кардинални решения. Сега хората са настроени идеалистично и философски. Социалния и обществения живот се активизират. Лесно се възприема всякаква информация. Добре е не само да се получават нови знания, но и да се предават знания и опит на другите. Засилва се склонността да се търси справедливост и правото. Това съобщава в своя хороскоп астрологът Ивелина Пенчева. Не натоварвайте черния дроб с алкохол и мазна храна. Не трябва да се ядат ябълки, може да предизвикат разстройство на стомаха. Уязвими са черен дроб, жлъчка, бедрата, седалищният нерв. Доминиращ 11 лунен ден от 17:01ч на 12 юли до 18:06ч на 13 юли Един от най-силните енергийни дни. Енергията в това лунно денонощие е не само активна, но и агресивна и трябва да се направлява в съзидателна практическа дейност. Противоречивост и нееднозначност ще преобладават през деня. Не се препоръчва да сте пасивни, но и да се претоварвате не бива. Трябва да се внимава да не се вършат глупости. Да не се предприемат рисковани дейности. Може да се започват само такива дела, които изискват пълна физическа и психическа отдаденост. Всичко, което започнете сега, трябва да бъде доведено до край. Заболявания започнали в това време протичат тежко и продължително, трудно се поддават на лечение. Повече представляват опасност за представителките на женския пол. Уязвима е главата и гръбначният стълб. Да се избягва преумората на очите. Противопоказен е интензивния умствен труд, при който се изисква концентрация на вниманието. Подходящо е за начало на гладуване. Може да се проведе изчистване на организма, извеждане на шлаките и отровите. Благоприятни са масажите на бедрата, кръста и гръбначният стълб, разходките на чист въздух. Те ще способстват насищането на организма с кислород и за по-добър сън. Подходящ ден за романтика и интимност, за забавление и разкрепостяване. Предразсъдъци и срамежливост остават на заден план и неустоимото желание за секс се разпалва. Разрешен е секса, но само ако е по взаимно желание. В противен случай може да възникне главоболие или болки в гърба. На този лунен ден не позволявайте да се създаде напрежение между вас и близкия човек. По-добре проявете загриженост, направете подарък, покажете любовта си. Ако сте женени и мечтаете за дете, това е добър ден за зачеване. Да се избягват спорове и скандали. Покажете най-добрите си чувства към членовете на семейството, към партньора си. В този период можете да се подстригвате, а ако не сте имали такива намерения, то подрежете косата си поне на милиметър. Това ще освободи излишната негативна енергия. Следва 12 лунен ден от 18:06ч на 13 юли до 19:07ч на 14 юли. Обикновено преминава мирно и спокойно. 25 слънчев ден – Бъдете мили и състрадателни с околните. Може да помагате на нуждаещите се. Ден за даване и получаване на прошка. Подходящ е за молитви. Благоприятни са семейните събирания, както и всякаква работа и ремонти по жилището. Прекарайте повече време у дома, с децата, с животните. Родителите днес трябва да отделят повече време да бъдат заедно с децата си. Постарайте се да изпълните техните молби и желанията им. Намерете време да общувате с домашните си любимци, поговорете им, помилвайте ги. Сподели:", "date": "2019.07.13", "title": "АСТРОЛОГ: Един от най-силните енергийни дни, подходящ за романтика и интимност"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2-%D0%BD%D0%B5%D1%81%D0%B5%D0%B1%D1%8A%D1%80-%D0%BC%D0%BD%D0%BE%D0%B3%D0%BE-%D0%BF%D0%B8%D1%8F%D0%BD-%D1%82%D1%83%D1%80%D0%B8%D1%81%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0-%D1%82%D0%B0%D0%BA%D1%81%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B7%D1%80%D0%B5%D0%BB%D0%B8%D1%89%D0%BD%D0%BE-%D0%B8-%D1%81%D0%B5-%D1%81%D0%B1%D0%B8-news855587.html", "text": "Много пиян турист сътвори невиждан екшън тази сутрин в Несебър. Испанец на видима възраст 28-29 години, който е купонясвал цяла вечер, е успял да открадне такси, собственост на несебърски бакшиш, след което да си спретнал истинско рали по улиците на Слънчев бряг и Несебър, съобщава \"Флагман\", позовавайки се на читателски сигнал. В 10:05 часа пияният на кирка турист катастрофирал зрелищно до хотел „Делфин“ – между Несебър и Равда. Той се забил в много стара Мазда със софийска регистрация. За секунди загубил съзнание, което на практика го предотвратило опита му да избяга. Будни граждани веднага са се намесили, след което хърбавият испанец, който едва се държи на краката си, пробвал да се сбие с няколко здрави момчета, опитващи да го задържат до идването на полицията. Полицаите продължават да разпитват свидетели на инцидента, а испанецът е окован с белезници на мястото на катастрофата Резултатът разбира се е предвидим – укротен е, извършен е граждански арест и шофьорът е спокоен като агънце при идването на полицията. Тестът с дрегер е отчел 1,74 промила алкохол в кръвта, а туристът е арестуван и ще бъде съден. Не е изключено да има и дрога, защото изглеждал силно превъзбуден, разказаха свидетели на инцидента. Грози го ефективна присъда заради чутовната му изцепка при която по чудо не пострада някой. Ще му бъдат повдигнати няколко обвинения - за кражба на автомобил, шофиране в нетрезво състояние и причиняване на катастрофа след употреба на алкохол, евентуално и наркотици. Очертава се да прекара следващите 5-6 години зад решетките. Сподели:", "date": "2019.07.13", "title": "ЕКШЪН В НЕСЕБЪР: Много пиян турист открадна такси, катастрофира зрелищно и се сби"}
{"url": "https://pik.bg/%D0%B3%D0%BE%D0%B2%D0%BE%D1%80%D0%B8-%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%B4%D0%B5%D0%BC%D0%BE%D0%B3%D1%80%D0%B0%D1%84%D1%81%D0%BA%D0%B8%D1%8F%D1%82-%D0%B2%D0%B0%D0%BA%D1%83%D1%83%D0%BC-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B7%D0%B0%D0%BF%D1%8A%D0%BB%D0%BD%D0%B8-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5-news855570.html", "text": "Населението на България вече е под 7 милиона, показват последните данни на Евростат. В края на 2018-а българите сме били точно 7 милиона. В сравнение с предходната 2017-а сме се стопили с 49 995 души. Продължава процесът на застаряване на българското население. Според националната статистика хората между 14 и  64 години са около 4 милиона и половина. А сънародниците ни над 65 години са приблизително 1 милион и половина. Делът на жените над 65 г. е по-голям от броя на мъжете в тази възрастова група - съответно 24,8% срещу 17,7%. Причината - по-голямата смъртност сред представителите на силния пол. Общият брой на хората в Европейския съюз е около 513 милиона. На първо място по население е Германия, следвана от Франция, Великобритания и Италия. Тази статистика не изненадва специалистът по демография доц. д-р Георги Бърдаров. „Това не е изненада, защото в последните поне 15-ина години България намалява средногодишно с по 50 000 души. Може да се направи прогноза в обозримо бъдеще какво ще бъде населението”, коментира той пред Нова телевизия. Според него най-големият проблем на демографията е първото място по обща смъртност. „Ние имаме общини, в които смъртността надхвърля 30 промила”, обясни той. Доц. Бърдарски е категоричен, че демографският вакуум може да се запълни с българско население. Сподели:", "date": "2019.07.13", "title": "ГОВОРИ ЕКСПЕРТЪТ: Демографският вакуум може да се запълни с българско население"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0---%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B7%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D1%8F%D0%BC%D0%B0-%D0%B4%D0%B0-%D1%82%D1%80%D1%8A%D0%B3%D0%BD%D0%B5-%D0%B4%D0%B0-%D1%80%D0%B0%D0%B7%D1%82%D1%8A%D1%80%D0%B2%D0%B0%D0%B2%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%B3%D0%B5%D1%80%D0%B1-%D0%B5-%D1%81-news855562.html", "text": "Не е работа на ГЕРБ да се месят във вътрешнопартийните скандали на Патриотите. Не вярвам премиерът Борисов да се ангажира да ги разтървава в тази им битка. Това заяви пред Нова телевизия политологът Стойчо Стойчев. Той определи като \"предизвестен\" разпадът на парламентарната група на Обединени патриоти - като началото на този процес е било поставено с напускането на Валери Симеонов на вицепремиерския пост. \"В българската политика каквото сам си направиш, никой друг не може да ти го направи. Започна една борба между лагерите на Сидеров и Симеонов. Те дълго време работиха заедно, подкрепяха се през годините, сега в един момент са непримирими врагове - дори по геополитически въпроси\", отбеляза той. \"В тази ситуация винаги Каракачанов е бил \"умиротворителят с каската\". Но тези формации не са еднотипни. ВМРО е исторически формирана, тя има своя финансова независимост. Затова през всичките години на прехода ВМРО се запази като субект и надживя еднодневните скандали и моментни нагласи\", заяви Стойчев. \"Чисто меркантилното отношение към разпределянето на парите и правенето на политика е нещото, което ги сплотява\", добави той. Според колегата му Петър Чолаков ВМРО действително е \"изключение\" от тази коалиция и доказателство за това са двамата евродепутати. \"Волен Сидеров е изключително опитен политически играч. \"Атака\" може да излезе от коалицията, но важно е какво ще се случи с кабинета \"Борисов 3\". Това е въпросът. Може да се засили влиянието на политическа партия \"Воля\" или ДПС да заеме едни по-предни позиции\", коментира Чолаков. Според Стойчев дали \"Атака\" ще изчезне или ще продължава да бъде играч в парламента не зависи от никого освен от ДПС: \"Тези формации са разпознаваеми единствено като враг на ДПС\". \"В момента имаме стабилизация на управлението на ГЕРБ. Най-голямото изпитание - \"Апартамент гейт\" не успя да ги пречупи. Предсрочни парламентарни избори не се задават на хоризонта. В този смисъл Малката коалиция стои добре във властта. Т.нар. популистки вот е около 15%. Така че дори \"Атака\" да изчезне, да залезе окончателно, нейното място ще бъде заето от друга формация\", заяви Чолаков. Стойчо Стойчев коментира и спора за машинното гласуване. \"Става въпрос от чисто технически и логистичен порядък. Ролята на опозицията е да привижда проблеми във всяко едно действие на управляващите\". Сподели:", "date": "2019.07.13", "title": "ГОРЕЩА ТЕМА - Политолози разкриха: Борисов няма да тръгне да разтървава Патриотите. ГЕРБ е със стабилно управление, а най-голямото изпитание - \"Апартамент гейт\" не успя да ги пречупи"}
{"url": "https://pik.bg/%D0%BF%D0%B5%D0%B2%D0%B5%D1%86%D1%8A%D1%82-%D0%B5%D0%B4-%D1%88%D0%B8%D0%B9%D1%80%D1%8A%D0%BD-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%87%D0%B5-%D1%81%D0%B5-%D0%B5-%D0%BE%D0%B6%D0%B5%D0%BD%D0%B8%D0%BB-news855600.html", "text": "Музикалната суперзвезда Ед Шийрън за пръв път официално потвърди, че се е оженил за дългогодишната си приятелка Чери Сийборн, предаде „Асошиейтед Прес”, цитирана от „Дарик”. Британските медии оповестиха, че двамата са сключили брак тайно малко преди Коледа миналата година в присъствието на едва 40 гости - членове на семействата им и близки приятели. Шийрън се изказа във връзка с промотирането на новия си албум \"No.6 Collaboration Project\". Певецът сподели как е написал песента \"Remember the Name\", която по думите му, е свързана с неговата \"съпруга\". \"Знаех, че ще сме женени, когато излезе песента\", каза 28-годишният певец и автор на песни. \"No.6 Collaboration Project\" излезе вчера и включва композиции, над които той е работил заедно с Джъстин Бийбър, Стормзи, Еминем, Фифти сент и Бруно Марс. Шийрън и 26-годишната Сийборн се сгодиха миналата година. Сподели:", "date": "2019.07.13", "title": "Певецът Ед Шийрън потвърди, че се е оженил"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%81%D0%BF%D0%B8%D1%80%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%83%D1%87%D0%B0%D1%81%D1%82%D1%8A%D0%BA-%D0%BE%D1%82-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-%D0%B7%D0%B0-%D0%B5%D0%B4%D0%B8%D0%BD-%D1%87%D0%B0%D1%81-news855550.html", "text": "Спират двупосочно движението между 49-и и 53-и километър на автомагистрала „Хемус” от 23:00 до 00:00 ч., съобщават от АПИ, цитирани от БТВ. Това се налага заради монтаж на рамка за камерите на тол системата. За да не се затруднява трафикът през деня, рамката ще се монтира късно вечерта. По време на ограничението движението ще се пренасочва от пътен възел „Ботевград“ по обходния път на Ботевград и път I-3 към с. Трудовец - с. Разлив - пътен възел „Правец” – автомагистрала „Хемус“ и обратно. Необходимо е шофьорите да карат внимателно, със съобразена скорост и да спазват стриктно пътната сигнализация, предупреждават от АПИ. Сподели:", "date": "2019.07.13", "title": "Важно! Спират движението в участък от автомагистрала \"Хемус\" за един час"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%80%D0%B8-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%B2-%D1%81%D0%BB%D0%BE%D0%B2%D0%B0%D0%BA%D0%B8%D1%8F---%D0%B3%D1%80%D0%B0%D0%BD%D0%B4%D1%8A%D1%82-%D0%BE%D1%82-%D0%B3%D0%B5%D1%80%D0%B5%D0%BD%D0%B0-%D1%80%D0%B0%D0%B7%D1%87%D0%B8%D1%82%D0%B0-%D0%BD%D0%B0-news855396.html", "text": "Левски прекъсна неприятна серия за клуба от няколко сезона без успех при визита в евротурнирите. \"Сините\" се наложиха с 2:0 срещу Ружомберок, в мач в Словакия. Головете реализираха чужденците Мариани и Паулиньо. Така Левски има солидна преднина преди срещата-реванш. Редно е да се отбележи, че за двубоя в Словакия наставникът Петър Хубчев гласува доверие на петима български играчи сред стартиращите за \"сините\" - Миланов, Горанов, Райнов, Юруков, Ст. Иванов. Други родни футболисти - Здравко Димитров и Илия Димитров пък влязоха като резерви в заключителните минути на срещата. Така Хубси и подопечните му се поздравиха с успех при гостуване в евротурнирите, със състав, в който има много сериозно участие на родни играчи. Което пък представлява тема заслужаваща сериозно внимание... Сподели:", "date": "2019.07.13", "title": "ГОРЕЩА ТЕМА: При победата в Словакия - грандът от \"Герена\" разчита на..."}
{"url": "https://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BD%D0%B0-%D1%81%D1%8A%D0%B4-%D0%BD%D0%B0%D1%80%D0%B8%D1%87%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B8-%D1%80%D0%B0%D0%B7%D0%B1%D0%BE%D0%B9%D0%BD%D0%B8%D1%86%D0%B8-news855578.html", "text": "Валери Симеонов отива на съд, обявиха от Българската асоциация на заведенията (БАЗ). Оттам считат за недопустимо изказването му в Народното събрание, че собствениците на заведения са \"разбойници, които чрез разбойничество са натрупали една пещера богатства\". Искаме да подчертаем, че нашият бизнес не нарушава закона и ние не нарушаваме с него здравето на хората. Подобни квалификации можем да окачествим като абсурдни и обидни. Да се представя като \"разбойничество\" легитимното сдружаване на представители на дребния бизнес, чиято цел е открит диалог с интитуциите, е недопустимо, посочват от браншовата организация. Конкретните обиди, отправени срещу председателя на БАЗ Ричард Албегов, са поредният пример за това, че г-н Симеонов очевидно не приема гражданския диалог като естествена част от функционирането на всяко демократично общество. Затова БАЗ и нейният председател в лично качество ще заведат дело за обида срещу г-н Валери Симеонов, пишат от организацията. Сподели:", "date": "2019.07.13", "title": "Валери Симеонов на съд, нарича бизнесмени \"разбойници\""}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D0%B8-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D1%81%D1%86%D0%B5%D0%BD%D0%B0%D1%80%D0%B8%D1%8F-%D0%BF%D0%BE-%D0%BA%D0%BE%D0%B8%D1%82%D0%BE-%D0%B5-%D1%80%D0%B0%D0%B1%D0%BE%D1%82%D0%B8%D0%BB-%D1%80%D0%B5%D0%B6%D0%B8%D1%81%D1%8C%D0%BE%D1%80%D0%B0-%D1%81%D1%82%D0%B5%D0%BD%D0%BB%D0%B8-%D0%BA%D1%83%D0%B1%D1%80%D0%B8%D0%BA-news855605.html", "text": "В архива на легендарния режисьор, сценарист и фотограф Стенли Кубрик в Лондонския университет по изкуства са постъпили черновите на три неизвестни досега сценария, над които той е работил, съобщава  The Guardian. Уточнява се, че сценариите са били открити в дома на режисьора. Трите сценария са: „Жененият мъж”, „Идеалният брак” и „Ревност”. Отбелязва се, че най-вероятно печатните записки са били написани в сложен за Кубрик семеен период, тъй като централни теми на трите работи са изневяра, брак и развод. Уточнява се, че трите киносценария, за чието съществуване не се е знаело досега, изглеждат като кратки фрагменти печатен текст с множество бележки, направени с молив от Кубрик. Сподели:", "date": "2019.07.13", "title": "Откриха три неизвестни сценария, по които е работил режисьора Стенли Кубрик"}
{"url": "https://pik.bg/%D1%88%D0%B5%D1%81%D1%82-%D1%81%D0%BE%D1%84%D0%B8%D0%B9%D1%81%D0%BA%D0%B8-%D0%B1%D0%B0%D1%81%D0%B5%D0%B9%D0%BD%D0%B0-%D0%BE%D0%B1%D1%8F%D0%B2%D0%B5%D0%BD%D0%B8-%D0%B7%D0%B0-%D1%80%D0%B8%D1%81%D0%BA%D0%BE%D0%B2%D0%B8-news855443.html", "text": "От собствениците на откритите басейни се изисква в началото на сезона да дават тридневни проби на Регионалната здравна инспекция, а след  това - да правят и самостоятелни проби. Нико Стоянов - филтърен техник и химик на един от басейните в София, обясни за БНР, че във водата се поставя натриев хипохлорид и други добавки в зависимост от РН. Слагат се и препарати против водорасли. \"Отделно правим наше си следене - четири пъти на ден се взимат проби с лакмус и се вижда какъв е хлора, какво е РН, за да може да се държи в норми.\" Киселинността на водата трябва постоянно да се контролира, защото се променя много бързо например след дъжд или продължителни горещини. Бистрата вода е критерий, че водата в басейна се поддържа. \"На един мръсен басейн няма да видите дъно, плочки, фуга. Препоръчваме, преди да се влиза в басейна, да се вземе душ…\". На откритите басейни най-много хора се събират в събота и неделя. Спасителите препоръчват да не се влиза в басейна около час-два след обилен обяд и да не се консумира алкохол. В 6 басейна в столицата са открити несъответствия по отношение качеството на водата по химични показатели. Два от тях имат несъответсвия и по микробиологични показатели. Това съобщи Мариана Петрова - главен инспектор отдел \"Здравен контрол\" в Регионална здравна инспекция - София: \"Държавният здравен контрол в плувните басейни се извършва системно без предварително уведомяване. За София са вписани 48 открити плувни басейна. Към момента те са обхванати с 96 проверки в тях и над 140 проби, плюс тези, които са с тридневните поредни проби преди пускането им в експлоатация. Към днешна дата имаме констатирани 6 несъответствия по химични показатели. Два от тях имат и микробиологични показатели. Задължително спираме басейна, без източване на водата, временно, до отстраняване на несъответствието, когато имаме отклонения по микробиологични показатели и по специфични химични показатели, които в определена комбинация и концентрация са не е както трябва.\" Колкото по-бързо успее управителят да приведе качеството на водата в съответните норми, толкова по-бързо и самият басейн подновява работата си, допълни Петрова, но подчерта: \"За микробиологията, като техническо време и обработка на анализа, се изискват три дни.\" РЗИ вече има връчени предписания със задължителни мероприятия, както и едно временно спиране на експлоатацията на басейн. Досега са постъпили и 4 сигнала за неизрядна хигиена от страна на ползващи басейните: \"Два вече са отработени, но те са неоснователни. Доказано е, взети са проби, анализите се излезли и, съответно, водата е в нормата… Другите два в момента се обработват и се изчакват изследванията на водата.\" Собствениците или управителите на откритите басейни осъществяват ежедневен контрол на активната реакция и остатъчния хлор във водата. Стойностите се отбелязват в дневник, който се предоставя при поискване от контролните органи, допълни Петрова. Сподели:", "date": "2019.07.13", "title": "Шест софийски басейна обявени за рискови"}
{"url": "https://pik.bg/%D0%BA%D0%BB%D0%B8%D0%BC%D0%B0%D1%82%D1%8A%D1%82-%D0%BF%D0%BE%D0%BB%D1%83%D0%B4%D1%8F-%D0%BF%D0%BE%D0%B6%D0%B0%D1%80%D0%B8-%D0%B8-%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%B6%D0%B5%D0%B3%D0%B8-%D0%B2-%D0%B0%D0%BB%D1%8F%D1%81%D0%BA%D0%B0-news855601.html", "text": "Огнена стихия в Аляска - пожари и рекордни температури обхванаха американския щат. За това съобщиха и български студенти в най-северният щат. До момента пламъците са опустошили над 3 хил квадратни километра, а в понеделник термометрите отчетоха абсолютен топлинен рекорд. 32,7 градуса по Целзий. Най-високата температура, отчитана  някога в традиционно студения щат. „Почти цялата територия на Аляска е покрита от огън и от дим. Той е много гъст и изключително много замърсява  въздуха”, каза Сълзица Савова, съобщава Нова телевизия. Сълзица е български студент, заминал на бригада в Аляска. Разказва, че заради спецификата на щата, нормалните за едни температури, са пагубни за други. „Тук въздухът е много сух и тези 33 градуса се усещат като много повече”, допълва Сълзица. Постепенно, високите температури прераснали в огромни пожари. Изпепелени са над 3000 кв. км. Властите в Аляска са взели мерки за защита на населението. Започнала е и евакуация в рисковите територии. „Раздадоха маски на всички ни, които трябва да носим винаги, когато излизаме навън”, казва Сълзица. Седем дни жегата тормози хората в Аляска. Сега жителите на щата се надяват на дъжд, който да помогне за овладяването на ситуацията. Сподели:", "date": "2019.07.13", "title": "КЛИМАТЪТ ПОЛУДЯ: Пожари и рекордни жеги в Аляска"}
{"url": "https://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%BE-%D1%83%D1%87%D0%B5%D0%BD%D0%B8%D0%B5-%D0%B1%D1%80%D0%B8%D0%B7-2019-news855574.html", "text": "До 21 юли 2019 г. българските военноморски сили провеждат националното учение „Бриз 2019”, отворено за участие на ВМС от страни-членки на НАТО (от Плана на Българската армия за 2019 г). Учението се провежда в териториалното море, прилежащата зона и изключителната икономическа зона на Република България и в райони, които са обявени своевременно. Българските ВМС ще участват с 18 бойни и спомагателни кораби и катери, 2 вертолета и с 900 души личен състав. В учението ще се включат и два самолета от българските Военновъздушни сили и представители от Съвместното командване на силите, Сухопътни войски, Щаба за интегриране на силите на НАТО в Република България, Военномедицинска академия, Военна академия „Г.С.Раковски”. В учението „Бриз 2019” ще вземат участие: ВМС на Албания с щабни офицери; ВМС на Белгия с група за обследване на плитководни райони (Very Shallow Waters (VSW) team); ВМС на Гърция с патрулен катер „GRIGOROPOULOS” и щабни офицери; ВМС на Италия с мобилен център за контрол на морския трафик; ВМС на Полша с щабни офицери; ВМС на Румъния с щабни офицери; ВМС на САЩ с 3 самолета от патрулната авиация P-8 “POSEIDON”;ВМС на Турция с щабни офицери. В учението участват и двете постоянни групи кораби на НАТО от Силите за отговор на Алианса – Втората постоянна група кораби на НАТО (SNMG2) с три кораба: канадската фрегата „TORONTO”; румънската фрегата „REGELE FERDINAND”; турската фрегата „TURGUTREIS” и Втората постоянна група противоминни кораби на НАТО (SNMCMG2) с четири кораба: италианския спомагателен кораб “VEZUVIO”; румънския базов миночистач „DIMITRIE NICOLESCU”; турския минен ловец „ENEZ”; френския минен ловец „ORION”. Основната цел на учението е да се повиши оперативната съвместимост и взаимодействието между ВМС на участващите в учението страни чрез отработване участието им в операция за морска сигурност в отговор на криза, както и да се сертифицира кораб на българските ВМС – базов миночистач „Шквал” съгласно методиката за оценка на НАТО – MAREVAL. Офицер, провеждащ учението и директор на учението е флотилен адмирал Георги Пенев – заместник-командир на ВМС. Началник на Щаба на ръководството на учението е капитан І ранг Камен Кукуров – началник на Щаба на ВМС. Командир на многонационалното корабно оперативно съединение е флотилен адмирал Мален Чубенков – командир на Флотилия бойни и спомагателни кораби. По време на учението „Бриз 2019” се провежда операция за морска сигурност в отговор на криза. Фактическите действия се провеждат при следните етапи – предварителна подготовка (разкриване щаб за контрол на учението /EXCON/, пристигане на чуждестранните кораби във Варна), предпоходна подготовка в базови условия, учения и епизоди на море и заключителен етап(дискусия, разбор и разформироване на съединението). В програмата на учението са включени спортни и протоколни мероприятия: На 14 юли /неделя/ 2019 г. от 9.00 ч. до 14.00 ч. ще се проведат традиционните спортни мероприятия като състезания по волейбол в спортната зала „Христо Борисов” на стадион Черно море; по плуване в басейн „Приморски” и теглене на въже на Морска гара Варна. От 15.00 ч. до 19.00 ч. чуждестранните военни кораби, базирани на пристанище Варна, ще бъдат отворени за посещение от гражданите и гостите на града. На 15 юли /понеделник/ 2019 г. командирите на чуждестранните кораби ще се срещнат с областния управител на област Варна и с кмета на Варна. От 13.30 ч. е пресконференцията на командирите на чуждестранни групи и кораби в Юнашкия салон. На 19 юли /петък/ 2019 г. от 09.00 до 14.00 часа, от борда на фрегата „Верни”, гостите и представителите на медиите ще имат възможност да наблюдават различни епизоди от учението на море и на брега. Сподели:", "date": "2019.07.13", "title": "Започна националното военноморско учение \"Бриз 2019\""}
