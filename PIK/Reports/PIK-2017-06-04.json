{"url": "http://pik.bg/%D0%BA%D0%BE%D0%BB%D0%BA%D0%BE-%D1%89%D0%B5-%D0%BD%D0%B8-%D1%81%D1%82%D1%80%D1%83%D0%B2%D0%B0-%D0%BC%D0%BE%D1%80%D0%B5%D1%82%D0%BE-%D0%B2-%D0%B3%D1%8A%D1%80%D1%86%D0%B8%D1%8F-news663859.html", "text": "Българско нашествие по плажовете на съседна Гърция. Традиционно в разгара на лятото стотици хиляди българи поемат на юг. Цените там сериозно конкурират тези по българското Черноморие. Това е едно от местата, където българската реч може да се чуе навсякъде. 90% от туристите са нашенци. Има и причина за този интерес. Плажът е невероятен, морето е бистро. А ето и колко струва това удоволствие. Само на 5 часа път от София попадаме в истински оазис на спокойствието. Силвия и семейството й също са намерили този живописен рай. Със съпруга си са избрали настаняване в къща за една седмица, съобщава Нова телевизия. По-евтин вариант е да се намери стая. Цената може да бъде между 30 и 50 евро на вечер. Колкото до храната, разликата с България е минимална. За шезлог и чадър не се плаща, тъй като ги получаваш в момента, в който си вземеш нещо от бара. Същото правило важи и в този къмпинг наблизо. За настаняване тук предлагат мобилна къща от 60 евро в по-слабия сезон до 100 евро в най-натовареното време. По-скъп вариант са вилите, една вечер в които струва от 100 до 140 евро на вечер с включена закуска. В този малък български град от къщи и каравани има всевъзможни начини да си прекараш незабравимо. Хит са курсовете по гмуркане, за които условията в Егейско море са отлични. Видимостта под водата достига 15-20 метра. Или с други думи под вълните се разкрива приказен воден свят. Според националната статистика от май до септември миналата година почти 690 хиляди българи са пътували в Гърция. Сезонът в Гърция продължава по-дълго. И разбира се, след като приключи активния сезон, започват и традиционните отстъпки в цените, които могат да стигнат до 20-30%.", "date": "2017.06.04", "title": "Колко ще ни струва морето в Гърция "}
{"url": "http://pik.bg/%D1%82%D0%BE%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D1%81%D0%BB%D1%83%D1%87%D0%B8-%D1%83-%D0%BD%D0%B0%D1%81-%D0%BB%D0%BE%D0%BD%D0%B4%D0%BE%D0%BD%D1%87%D0%B0%D0%BD%D0%B8%D0%BD-%D0%BE%D0%BA%D0%B0%D0%B7%D0%B0%D0%BB-%D1%81%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D1%81%D0%B5-%D0%B2%D1%8A%D1%80%D0%BD-news663852.html", "text": "Британският политически активист Ричард Ейнджъл, който по време на вечеря в ресторант в Боро Маркет става пряк свидетел на кървавата терористична касапница, се върнал на следващия ден в ресторанта, за да си плати сметката и да остави бакшиш на сервитьорите. За това съобщава \"Бъз Фийд\". \"Персоналът помагаше на посетителите, вместо да помага на себе си. Освен това храната беше прекрасна\", пояснява Ейнджъл, който заема поста директор на пролейбъристката политическа организация \"Прогрес\". Той бил на вечеря с приятели в заведението \"Арабика Бар енд Кичън\", когато пристигнали терористите с буса си. По думите на Ричард, той видял хора, облени в кръв на улицата и чул стрелба. В ресторанта избухнала паника. \"Внезапно осъзнахме, че охраната спешно затваря вратите и ни заповядаха да се наведем и прикрием. Хората лягаха на пода и се криеха под масите\", разказва Ейнджъл. Информационна агенция \"ПИК\"", "date": "2017.06.04", "title": "Това няма да се случи у нас! Лондончанин, оказал се в центъра на кървавата касапница, се върнал да си плати сметката "}
{"url": "http://pik.bg/%D1%83%D1%87%D0%B5%D0%BD%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%BF%D0%BE%D1%87%D0%B8%D0%B2%D0%BA%D0%B0%D1%82%D0%B0-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B5-%D0%B2%D1%80%D0%B5%D0%B4%D0%BD%D0%B0-%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-news663851.html", "text": "Учени от Ливърпулския университет заявиха, че почивката на плажа може да навреди на здравето на човека, а в най-лошия случай – да стане причина за преждевременна смърт, съобщава изданието Daily Star. Научните работници са провели експеримент, в който са взели участие 28 доброволци. Средната възраст на участниците в изследването е 25 години. Т.е. всички тези хора са млади и активни. Предложена им е била двуседмична плажна почивка. През цялото време доброволците е трябвало да носят със себе си специални устройства. С тяхна помощ учените са следили физическата активност на всеки участник. Резултатите от изследването на британските учени сочат, че по време на двуседмична плажна почивка участниците не само са загубили мускулна маса, но са натрупали подкожни мазнини – най-вече в зоната на корема. По думите на учените тези промени в организма могат да станат причина за хронично заболяване на обмяната на вещества и дори да стане причина за преждевременна смърт. Защо са налице тези промени в тялото? Тъй като по време на почивката си доброволците не са се натоварвали физически. По данни, получени по време на изследването, физическата активност на участниците се е понижила с над 80%. Ако преди това те са правили по 10 000 крачки на ден, то по време на почивката – само 1 500 крачки. Колкото до хранителните навици, при тях не се наблюдават промени. Специалистите казват, че това изследване за пореден път доказва колко важни са физическите упражнения. Дори в отпуск е важно да се движите активно!", "date": "2017.06.04", "title": "Учени алармират: Почивката на плажа е вредна! Вижте защо!"}
{"url": "http://pik.bg/%D0%BF%D0%BE%D0%BB%D1%88%D0%B0-%D0%B0%D1%82%D0%B5%D0%BD%D1%82%D0%B0%D1%82%D1%8A%D1%82-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B5-%D1%81%D0%B2%D1%8A%D1%80%D0%B7%D0%B0%D0%BD-%D1%81-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BA%D1%80%D0%B8%D0%B7%D0%B0-news663857.html", "text": "Nepszava, цитирана от \"Фокус\". Полският министър на вътрешните работи Мариуш Блашчак заяви, че терористичното нападение в Лондон е свързано с миграционната криза в Европа, пише унгарският вестник „Политиката на мултикултуризма, на политическата коректност водят до трагична реколта“, заяви Блашчак. „Терористичните атаки, извършени наскоро във Великобритания са реална заплаха, престъпления, извършени от мюсюлмански терористи“, добави той. Политикът изрази мнение, че приемането от Полша на наложената от ЕС квота бежанци би изложило страната на риск от атаки. Блашчак призова ЕС да промени своята мигрантска политика. „Трябват единни и съгласувани действия за изкореняването на тероризма, а един елемент от тях трябва да бъде приключването на политиката на отворени врати спрямо мюсюлманските мигранти от Близкия изток и Северна Африка“, подчерта той.", "date": "2017.06.04", "title": "Полша: Атентатът в Лондон е свързан с миграционната криза"}
{"url": "http://pik.bg/%D0%BF%D0%BE%D1%80%D0%BE%D0%B9-%D0%BD%D0%B0%D0%B2%D0%BE%D0%B4%D0%BD%D0%B8-%D0%B2%D1%80%D0%B0%D1%86%D0%B0-news663865.html", "text": "Проливният дъжд, който днес се изля над Враца, наводни чакалнята на жп гарата в северозападния град и превърна улиците в реки, съобщават местни медии. Причината за аварията на гарата е теч от покрива. Според сайта \"Булнюз\" тежко е положението на няколко от местата, където е работено по водния цикъл – бул. \"Крайречен\", ул. \"Околчица\" и част от ж.к. \"Дъбника\". На места канализацията не беше в състояние да поеме огромните количества. Две от шахтите са били запушени с окосена трева, съобщиха от общината за БТВ, но своевременно са били отпушени.", "date": "2017.06.04", "title": "Порой наводни Враца"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D0%BF%D1%80%D0%B8%D0%B7%D0%BE%D0%B2%D0%B0-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%B4%D0%B0-%D1%81%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D1%81-%D0%BE%D0%B3%D1%8A%D0%BD-news663858.html", "text": "ВВС, цитиран от \"Фокус\". Председателят на британската Партия на независимостта Пол Нътъл заяви, че страната му трябва да „бори огъня с огън“ що се отнася до справянето с ислямския тероризъм, предаде Пол Нътъл бе попитан от журналист дали се съгласява с министър-председателя Тереза Мей, че Великобритания е била твърде „толерантна към тероризма“. „Да ние сме. Фактът, че не бяхме подготвени да кажем това до днес, или поне не и лидерите на основните партии, е доказателство за това“, добави той. „Трябва да станем сериозни. Тези хора са ясна и налична опасност за нашия народ. Както съм казвал и преди, ние трябва да борим огъня с огън“, посочи политикът.", "date": "2017.06.04", "title": "Британски политик призова на терористите да се отговори с огън"}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%B3%D0%B0%D1%81%D0%BD%D0%B5-%D0%BE%D1%82-%D1%80%D0%B0%D0%BA-%D0%BF%D1%80%D0%B5%D0%B4-%D0%BC%D1%8A%D0%B6%D0%B0-%D1%81%D0%B8-%D0%B8-%D1%82%D1%80%D0%B8%D1%82%D0%B5-%D1%81%D0%B8-%D0%B4%D0%B5%D1%87%D0%B8%D1%86%D0%B0-news663862.html", "text": "Мариянна Цакова от Габрово е щастлива майка на 3 деца, която днес се бори за живота си заради коварната болест рак. Младата габровка гасне пред очите на своя съпруг и трите им деца. Преди 6 месеца Мариянна Цакова от Габрово е диагностицирана с рак на шийката на матката. След редица операции, терапии и лечения състоянието й се влошило, вместо да се подобри. Преди седмици дошъл и поредният удар. Българските лекари казват, че не могат да й помогнат, защото са открили разсейки и в черния й дроб. Така единственият вариант за семейството остава спешно лечение в чужбина. То обаче е непосилно за семейството, тъй като е свързано с много пари. Терапията трябва да започне в най-скоро време, тъй като болестта е много агресивна и всеки ден е ценен. Мъжът на Мариянна – Андриян Цаков, започва кампания за набиране на средства за лечението. По все още непотвърдена оферта необходимата сума е за 30 000 евро, но по думите му по-голяма яснота ще има едва след като я приемат за лечение поради спецификата на заболяването. Отделно ще са нужни средства за транспорт и непредвидени разходи. „Лошата новина е, че лечението трябва да започне две седмици след последната операция, която се е състояла на 26.05.2017 г., т.е имаме по-малко от 14 дни и трябва да действаме много, много бързо“, споделя Андреан Цаков. Габровци сърцато се заемат да съберат средства за ссвоята млада съгражданка. За съжаление обаче те не са достатъчни. Хората от страната могат да помагат, чрез банкови преводи на разкрита затова сметка: УНИКРЕДИТ БУЛБАНК BIC UNCRBGSF IBAN BG05UNCR70001522967589 ТИТУЛЯР: МАРИЯННА СТЕФЧОВА ЦАКОВА ДАРЕНИЯ ПРЕЗ PAYPAL:", "date": "2017.06.04", "title": "ЗОВ ЗА ПОМОЩ! Млада жена гасне от рак пред мъжа си и трите си дечица"}
{"url": "http://pik.bg/%D0%BD%D0%B5-%D0%BD%D0%B0-%D1%81%D1%82%D1%80%D0%B0%D1%85%D0%B0-%D0%BA%D0%BE%D0%BD%D1%86%D0%B5%D1%80%D1%82%D1%8A%D1%82-%D0%BD%D0%B0-%D0%B0%D1%80%D0%B8%D0%B0%D0%BD%D0%B0-%D0%B3%D1%80%D0%B0%D0%BD%D0%B4%D0%B5-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%B7%D0%B0%D0%BF%D0%BE%D1%87%D0%BD%D0%B0-news663870.html", "text": "Започна очакваният концерт на Ариана Гранде \"Една любов - Манчестър Живее\". Събитието, което бе предшествано от драконовски мерки за сигурност, бе открито от Маркъс Мъмфорд. Концертът започна с минута мълчание за жертвите на терористичния атентат на 22 май на Ариана Гранд. Джъстин Бийбър, Колдплей, Майли Сайръс, Кати Пери и Фаръл Уилямс ще се представят на концерта тази вечер. Black Eyed Peas, Usher, Take That, Роби Уилямс, Little Mix и One Direction, Нийл Хоран също ще излязат на сцената, за да съберат средства за жертвите на терора. Организаторите се надяват да наберат поне 2 млн. паунда към фонда за спешни повиквания Манчестър. Всички изпълнители се представят безплатно, а концертният промоутър \"Live Nation\" поема разходите за събитието. Концертът на стадиона по крикет \"Емирейтс Олд Трафорд\" се провежда ден след нападението в Лондон, при което загинаха 7 човека. Мениджърът на американската певица Скутър Браун нарече събитието \"заявление, че омразата и страхът никога няма да победят\".", "date": "2017.06.04", "title": "НЕ НА СТРАХА! Концертът на Ариана Гранде в Манчестър започна "}
{"url": "http://pik.bg/%D0%BA%D0%BD%D0%B4%D1%80-%D0%B7%D0%B0%D0%BF%D0%BB%D0%B0%D1%88%D0%B8-%D0%BF%D0%BE-%D0%B2%D1%81%D1%8F%D0%BA%D0%BE-%D0%B5%D0%B4%D0%BD%D0%BE-%D0%B2%D1%80%D0%B5%D0%BC%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D1%83%D0%B4%D0%B0%D1%80%D0%B8%D0%BC-%D1%81%D0%B0%D1%89-news663860.html", "text": "Тестваните балистични ракети тест \"Hwasong-12\" на Северна Корея показаха способността по всяко време да достигнат континенталната част на САЩ, съобщи официозът на Пхенян в. \"Родон Синмун\". Това информира ТАСС, цитира БГНЕС. \"Ако Вашингтон се реши да извърши провокация срещу Пхенян, севернокорейският ядрен удар ще предизвикан справедливо и ще превърне САЩ в пепел\", казва изданието. Според вестника \"с блъф и страхливи действия САЩ се опитват да сплашат Северна Корея с помощта на американските стратегически ядрени оръжия, разположени около Корейския полуостров“. \"Родон Синмун\", който изразява мнението на ръководството на Пхенян, препоръчва на администрацията на Доналд Тръмп \"да се откаже от своята враждебна политика спрямо азиатската държава.\" \"В противен случай възможностите на Пхенян за прилагане на ядрен удар върху САЩ ще се увеличават с всеки ден по-бързо\", се подчерта в статията. Вестникът предупреждава, че Северна Корея \"ще произвежда по-точни и различни видове ядрени оръжия, докато САЩ не направят разумен избор.\" 14 май Северна Корея успешно стартира балистични ракети със среден обсег \"Hwasong-12\". Както беше съобщено от информационна агенция KCNA, изпитването се провежда, за да се оценят \"тактическите и технически характеристики на нов тип балистична ракета.\" Резолюция на Съвета за сигурност на ООН забранява на Пхенян всякаква дейност, свързана с разработването на ядрени оръжия. Оттам не признават тези документи, твърдейки, че страната има пълното право да засили защитата на фона на враждебната политика на Вашингтон.", "date": "2017.06.04", "title": "КНДР заплаши: По всяко едно време можем да ударим САЩ"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%BE%D1%86%D0%B5%D1%82%D0%BE-%D0%BA%D0%B0%D0%BB%D0%BA%D0%B8-%D0%B7%D0%B0%D0%BC%D1%8F%D0%B7%D0%B0-%D0%BD%D0%B0-%D0%BA%D0%BB%D0%BE%D1%88%D0%B0%D1%80---%D1%88%D0%B5%D0%BC%D0%B5%D1%82%D1%8A%D1%82-%D0%BE%D1%82-%D0%BA%D0%B0%D0%BF%D0%BA%D0%B8%D1%82%D0%B5-%D0%B5%D0%B4%D0%B2%D0%B0-%D1%81%D0%B2%D1%8A%D1%80%D0%B7%D0%B2%D0%B0-%D0%B4%D0%B2%D0%B0%D1%82%D0%B0-%D0%BA-news663352.html", "text": "Коцето Калки съвсем е занемарил външния си вид, видяха фотографите на „Ретро“. Ексцентричният актьор от години се подвизава с дълга коса, но преди поне отделяше средства да я боядисва и фризира. Напоследък обаче прическата му не виждала нито гребен, нито ножица, с изключение на професионалната намеса, която получавал при подготовката си за живите предавания на „Като две капки вода“. Добре че било участието в шоуто, защото иначе Коцето нямал навика да сменя редовно и дрехите си. Гардеробът му съвсем не бил типичен за звезда, а в него преобладавали само дрехи не втора, а трета ръка. Въпреки че Калки получил хонорара си от Маги Халваджиян още в началото на „Капките“, сумата била унизително ниска и не му стигнала даже да покрие сметките си. Ексцентрикът мислел да вложи парите в покупката на нова кола, но за момента инвестицията била невъзможна. Коцето се придвижвал в столицата с 20-годишен автомобил, който не е сигурно, че ще откупят в която и да е автоморга. Сърцето му се свивало, че скоро трябвало да води возилото си на годишен преглед, защото майсторите вече отказвали да заверяват документите и го натискали да спира опасната за живота му трошка от движение.", "date": "2017.06.04", "title": "САМО В ПИК И \"РЕТРО\"! Коцето Калки замяза на клошар - шеметът от \"Капките\" едва свързва двата края, вози се в трошка (ПАПАРАШКИ СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B5%D0%BA%D1%82%D0%BE%D1%80-%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%82%D0%B0%D0%B2%D0%B0-%D1%81%D1%82%D1%80%D0%B0%D1%88%D0%BD%D0%BE---%D1%81%D1%8A%D0%B4%D0%B8%D1%8F%D1%82%D0%B0-%D0%BF%D1%80%D0%B5%D0%BA%D1%8A%D1%81%D0%BD%D0%B0-%D0%BC%D0%B0%D1%87%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news663861.html", "text": "Драма на \"Герена\". Ултраси на \"сините\" хвърлят кенчета от бира на терена, а Иван Бандаловски - дори си позволи да отпие от пивото. Напрежението е огромно. Феновете протестират срещу решението на БФС да се играе бараж между Левски и Верея за квота за ЛЕ. Мачът бе прекратен за известно време. Ситуацията е взривоопасна, а Бандата, който е бивш лидер на ЦСКА, също изненада с решението си. Сега Иван (юноша на Левски) защитава цветовете на \"лъвовете\". 2 греди за \"сините\" в началото на двубоя и след това нито едно по-сериозно положение пред вратите до 40-ата минута. Ултрасите пък се появиха на стадиона в 14-ата минута. Малко след това се наложи реферът да прекъсва срещата за определен период от време, засега ситуацията е овладяна. В 40-ата минута Бандаловски отново попадна в центъра на обективите. Стреля силно от воле, а топката премина над гредата. В 44-ата минута Божидар Краев се разписа - 1:0. Асистенция на Сашо Александров и прецизен удар с глава на Краев. Попадението намали напрежението в Сектор \"А\". Не е ясно обаче как ще се развие срещата. Привържениците са гневни. А скандиранията против Футболната централа не стихват. Междувременно вратарят на домакините Кръстев се контузи тежко в края на полувремето и се очаква да бъде заменен от Митрев. За \"сините\" двубоят преминава под наслов:\"бараж на БФС\".", "date": "2017.06.04", "title": "ИЗВЪНРЕДНО! Сектор \"А\" на \"Герена\" изригна! Става страшно - съдията прекъсна мача... (ОБНОВЕНА)"}
{"url": "http://pik.bg/%D0%B1%D0%B0%D0%BD%D1%81%D0%BA%D0%B8-%D0%B1%D0%B0%D0%B1%D0%B8-%D1%83%D1%87%D0%B0%D1%82-%D1%87%D1%83%D0%B6%D0%B4%D0%B5%D0%BD%D1%86%D0%B8%D1%82%D0%B5-%D0%B4%D0%B0-%D0%BF%D0%BB%D0%B5%D1%82%D0%B0%D1%82-%D1%87%D0%BE%D1%80%D0%B0%D0%BF%D0%B8-news663825.html", "text": "Повече от два месеца в Банско ще демонстрират местните традиции, обичаи и фолклор, информираха от Общината. Две поредни години, по време на активния летен сезон, Община Банско със съдействието на Музеен комплекс – Банско и Читалище „Никола Вапцаров” организират културните вечери. Жителите и гостите на курортния град имат възможност да участват в организирани демонстрации и да научат позабравени вече занаяти и умения - предене и пресукване на вълна, плетене на шушони, бродиране на сувенирни топки, плетене на кука игла, изработка на сувенири от тъкани, везане на гоблени, демонстрация на българска бродерия и дърворезба. Тъкането на разбой в музей „Велянова къща” е една от атракциите, заложени в програмата, която успява да пренесе хората в друг отминал свят - автентичен и цветен. Демонстрациите се съпровождат от фолклорни състави от населените места на територията на община Банско, които същевременно демонстрират местното музикално богатство, изразено с автентични инструменти и традиционни бански песни и културното наследство, изразено в автентични носии от региона. За запалените по народните песни и танци, в читалище „Никола Вапцаров” ще се провеждат уроци по тамбура, гайда и пеене, както и уроци по народни танци. Така тръгвайки си от Банско, гостите на града да могат да се похвалят с научена автентична банска песен или някое традиционно хоро. Посещавайки организираните от Музеен комплекс - Банско еднодневни турове до археологически комплекс „Свети Никола”, късно антична крепост „Ситан Кале” и инфотуровете в комплекса, любознателните посетители на курорта ще могат да се докоснат до богатото културно-историческо наследство на района. А образователните интерактивни игри „Деца в музея\" подаряват на децата спомени за едно незабравимо лято в Банско. Множество местни автори преобразяват фоайето на Посетителския информационен център, организирайки изложби на теми живопис, дигитална графика, художествена обработка на дърво и дървопластика, рисувано стъкло, икони, енергийни картини, ковано желязо и други.", "date": "2017.06.04", "title": "Бански баби учат чужденците да плетат чорапи"}
{"url": "http://pik.bg/%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D1%83%D1%82%D1%80%D0%B5-%D1%81%D1%82%D0%B0%D0%B2%D0%B0-%D1%87%D0%BB%D0%B5%D0%BD-%D0%BD%D0%B0-%D0%BD%D0%B0%D1%82%D0%BE-news663824.html", "text": "Черна гора утре официално ще бъде приета в НАТО на церемония в Държавния департамент на САЩ, предаде черногорската държавна телевизия РТЧГ, съобщи БГНЕС. Според протокола, по време на церемонията във Вашингтон черногорският премиер Душко Маркович ще предаде на американския държавен секретар Томас Шанън документите за ратифициране на членството в НАТО, с което Черна гора официално ще стане 29-ата членка на военния алианс. Предвидено е на церемонията да присъства и генералният секретар на блока Йенс Столтенберг. След официалния прием, на 7 юни пред централата на НАТО в Брюксел ще бъде окачено и знамето на Черна гора. На тази церемония ще присъства президентът на страната Филип Вуянович. В същото време, черногорското знаме ще бъде издигнато и пред военната база в белгийския град Монс и преди командването на алианса в американския град Норфолк.", "date": "2017.06.04", "title": "Черна гора утре става член на НАТО"}
{"url": "http://pik.bg/%D0%BC%D0%B0%D0%B3%D0%B8%D1%87%D0%BD%D0%B8%D1%82%D0%B5-%D1%81%D0%B2%D0%BE%D0%B9%D1%81%D1%82%D0%B2%D0%B0-%D0%BD%D0%B0-%D1%8F%D0%B3%D0%BE%D0%B4%D0%B8%D1%82%D0%B5-%D0%B5%D1%82%D0%BE-%D0%B7%D0%B0%D1%89%D0%BE-%D1%81%D0%B0-%D0%BF%D0%BE%D0%BB%D0%B5%D0%B7%D0%BD%D0%B8-news663798.html", "text": "Ягодата е най-рано зреещият пролетен плод у нас. Тя има свойствата да подмладява и пречиства организма. Тези чудодейни качества открили още древните римляни, а векове след тях - и Наполеон. Графиня Талиен, приближена на императора, се подмладявала с ягоди, като вземала вана със сок от плода. Само за едно къпане били необходими 50 килограма. Според нея сокът връщал времето назад. Разкрасителното действие на ягодите се дължи на биотина, който се грижи за здравето на косата, кожата и ноктите. Заради това си качество те са една от най-популярните съставки в домашната козметика за безвредни разкрасителни и подмладяващи процедури. Ягодите могат да ни помогнат и в борбата с излишните килограми. В една чаша с плодчета има само около 50 калории. Освен това те съдържат малки количества натрий, захар и никакви мазнини. В комбинация с фибрите, те са перфектния плод за диета. Поради широкото разпространение на ягодата е трудно да се открие родината й. Според исторически записки, тя е попаднала в Европа през XVI век, когато френски офицер донесъл ягоди от Чили и ги подарил на френския крал. Обещал му, че те ще изпълнят разума му с веселие, душата с любов и ще освободят сърцето му от страданията, до които го довели държавните дела. Според друга теория, още древните римляни познавали лечебните свойства на ягодите. Използвали ги при симптоми на меланхолия, срещу припадъци, висока температура, възпаления, отравяне на кръвта и камъни в бъбреците. Сред ползите от яденето на ягоди трябва да се прибави и борбата с диабет тип 2. Тук отново важна роля играят фибрите, които забавят абсорбирането на глюкозата в кръвта. Затова и ягодите са сред плодовете, които се препоръчват, ако попадате в рисковата група. Ягодите могат да намалят и нивото на лошия холестерол и триглицеридите. Според резултатите от изследване, публикувани в списание Journal of Nutritional Biochemistry, ягодите спомагат за понижаване на нивото на общия холестерол, на лошия холестерол и на триглицеридите. Изследването е проведено с доброволци, като в рамките на един месец, всеки ден изяждали по половин килограм ягоди. След края на изследването кръвните тестове били сравнени с първоначалните. Оказало се, че нивата на общия хлестерол са се понижили с 8,78%, на лошия – с 13,72%, а на триглицеридите – с 20,8%. Ягодите помогат на жените да се сдобият със здраво бебе. Причината е, че са богати на фолиева киселина, която се препоръчва при опити за забременяване. Фолиевата киселина е необходима и в ранните етапи на бременността, защото е важна за развитието на бебето. Затова, ако сте сред щастливите бъдещи майки или се надявате да попаднете в тази група, измийте си купа ягоди.", "date": "2017.06.04", "title": "Магичните свойства на ягодите! Ето защо са полезни "}
{"url": "http://pik.bg/%D1%80%D0%B0%D0%B4%D0%B5%D0%B2-%D1%82%D1%83%D0%B8%D1%82%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%82%D0%BE%D0%B8-%D1%80%D0%B5%D0%B4%D0%BE%D0%BC-%D1%81-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news663827.html", "text": "България стои редом с Великобритания в борбата с тероризма. Това е написал държавният глава Румен Радев в социалната мрежа по повод поредното терористично нападение в британската столица Лондон. „Осъждаме остро поредното варварско нападение срещу мирни граждани“, пише още президентът Румен Радев.", "date": "2017.06.04", "title": "Радев туитва: България стои редом с Великобритания в борбата с тероризма"}
{"url": "http://pik.bg/%D0%B4%D0%B6%D0%B5%D1%80%D0%B5%D0%BC%D0%B8-%D0%BA%D0%BE%D1%80%D0%B1%D0%B8%D0%BD-%D1%81%D0%B2%D0%B8%D0%BA%D0%B2%D0%B0-%D0%BC%D0%B8%D1%82%D0%B8%D0%BD%D0%B3-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-%D0%B7%D0%B0-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B8%D1%8F-%D0%B0%D1%82%D0%B5%D0%BD%D1%82%D0%B0%D1%82-news663823.html", "text": "BBC, цитиран от \"Фокус\". Източник от британската лейбъристка партия съобщи, че лидерът ѝ Джереми Корбин ще изнесе реч в град Карлайл в Северна Англия, предаде Той ще даде допълнителен коментар за нападението в Лондон и ще представи ценностите на партията. Според източника „речта ще бъде като на държавник“ и ще се изнесе пред малка публика.", "date": "2017.06.04", "title": "Джереми Корбин свиква митинг в Северна Англия за лондонския атентат"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D1%80%D0%B8%D1%81%D0%B8%D1%8F-%D0%B7%D0%B0%D1%80%D1%8F%D0%B7%D0%B2%D0%B0-%D1%81%D0%BB%D0%B0%D0%B2%D0%B8---%D0%B4%D0%B5%D1%82%D0%B5%D1%82%D0%BE-%D1%87%D1%83%D0%B4%D0%BE-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D0%BF%D0%B5%D0%B5-%D0%BD%D0%B0%D1%81%D0%B8%D0%BB%D0%B0-news663322.html", "text": "Крисия била напът да се откаже окончателно от пеенето и от договора си със Слави Трифонов, научи „Ретро“. Невръстната певица се оплаквала пред родителите се, че участието й в шоуто вече й тежало и го правела без никакво желание. Напоследък интересите й завили в друга посока и Крисия вече се вълнувала не от музикалната си кариера, а от новото си хоби – танците. В последната година тя отделяла много повече време за тренировки, отколкото за солфеж и музикални уроци. Преди месец пък се явила на първото си състезание по латинотанци в Русе, където с партньора си успели да завоюват златна купа. Именно наградите и потенциалът, който журито й споделил, че има, я отблъснали от музиката. За резкия завой спомогнало и разочарованието й от Слави, защото когато я взел под опеката си, й обещал с „Ку-Ку бенд“ да й създават авторски парчета с клипове, но до това така и не се стигнало. Когато Трифонов научил за колебанията на фаворитката си, моментално сменил тона и започнал да се държи с нея твърде грубо. Хора от екипа на предаването доверяват, че нерядко се случвало момиченцето да плаче истерично в гримьорните и да не иска да влиза за запис в студиото. По-притеснени от ситуацията даже от Слави били нейните родители, които разчитали на заплатата и хонорарите от концертите й, с които издържали буквално цялото семейство. Те били наясно, че ако Крисия реши да се оттегли от Шоуто на Слави, отмъстителният шоумен щял да направи всичко възможно да й затвори всички пътища за частни участия. Заради обтегнатите отношения на детето чудо с нейния работодател Крисия щяла да изгори и с още една премия. Традиционно за празника на детето, който съвпада и с нейния рожден ден, Дългия я затрупвал с луксозни подаръци, букети и още една допълнителна бонус заплата. Този път обаче едва ли щял да я уважи, защото бил бесен от случващото се с нея.", "date": "2017.06.04", "title": "САМО В ПИК И \"РЕТРО\"! Крисия зарязва Слави  - детето чудо не иска да пее насила"}
{"url": "http://pik.bg/%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D0%B3%D0%B5%D0%BD-%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B8-%D0%B0%D0%BB-%D0%BA%D0%B0%D0%B9%D0%B4%D0%B0-%D1%89%D0%B5-%D0%BE%D0%BF%D0%B8%D1%82%D0%B0%D1%82-%D0%B4%D0%B0-%D0%B8%D0%B7%D0%BD%D0%B5%D1%81%D0%B0%D1%82-%D0%B4%D0%B5%D0%B9%D0%BD%D0%BE%D1%81-news663826.html", "text": "- Не, не е нов. Да, много жесток беше атентатът. Но да си припомним терористичното нападение преди два месеца пак в Лондон. Беше нападната група хора с автомобили. След това имаше нападение над полицейски служител. Сега имаме нападение с хладно оръжие. В крайна сметка резултатът е един и същ, за съжаление. Впечатляващо е, че за такъв кратък срок се случват два атентата във Великобритания. Целта е да се нагнетява напрежение, колкото се може повече и повече. - Не бих хвърлял пряка политическа връзка с оръжейната сделка на Тръмп със Саудитска Арабия. Но, да, Великобритания е най-добрият съюзник на САЩ. Борбата на \"Ислямска държава\" срещу САЩ и Великобритания е знак за равенство. Тя показва разбирането на ръководството на терористичната организация като идеология, съотнесено към коалицията, ръководена от САЩ. - Това са лицата конверти, родени в съответните страни. Те възприемат идеологията на \"Ислямска държава\" и тръгват да се бият. Считам, че все още се борим с последствията, а не с първопричините. Имаме подсказване от страна на терористите: \"Вие ни удряте и ние ще ви ударим\". В Сирия скоро беше разгромена цяла бойна колона на ислямистите. Би могло атентатът в Лондон да е отговор на този акт. Преди два - три дни имаше тежки атентати в Афганистан. - Те вече оперират по целия свят. Притиснати в ъгъла, се опитват да изнесат дейността си на максимално широк фронт. Нищо чудно да стигнат до Русия, Великобритания, а защо не и САЩ. Наблюдава се едно тяхно присъствие в Афганистан и във Филипините... Не е изключено в скоро време да има клетки и в азиатските републики на бившия СССР. Ако направим връзка с ликвидираните ислямистки клетки в Русия, виждаме, че членовете й са родени именно в тези републики. - Това е глобален въпрос. Нека не подценяваме всички държави и техните спецслужби. Във Великобритания са предотвратени пет атентата. Местните разузнавателни служби водят на отчет 20 хил. човека по подозрение, че са потенциални терористи. 3 хил. души пък са обект на разследване. Това е много сериозна работа на спецслужбите. Аз мисля, че цивилизованият свят ще намери начин да се пребори с тероризма. - Да, терористите постигат целите си. Нормалните хора в нормалните държави живеят в специално внимание от къде и кой може да създаде напражение. И целта да се всява страх продължава да се добогатява, за съжаление.", "date": "2017.06.04", "title": "ЕКСПРЕСНО! Ген. Кирчо Киров пред ПИК: \"Ислямска държава\" и \"Ал Кайда\" ще опитат да изнесат дейността в близост до Русия и САЩ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D1%80%D1%83%D1%82%D0%B0%D0%BB%D0%BD%D0%BE%D1%82%D0%BE-%D0%B7%D0%B2%D0%B5%D1%80%D1%81%D1%82%D0%B2%D0%BE-%D1%81%D1%80%D0%B5%D1%89%D1%83-%D0%B4%D0%BE%D0%B1%D0%B8%D1%82%D1%8A%D0%BA-%D0%B5-%D0%B7%D0%B0-%D0%BF%D0%B0%D1%81%D0%B8%D1%89%D0%B5-%D0%B0%D1%82%D0%B0%D0%BD%D0%B0%D1%81-%D1%81%D1%82%D0%BE%D0%B9%D0%BA%D0%BE%D0%B2-%D0%B5-%D0%B1%D0%B8%D0%BB-news663625.html", "text": "Бруталното зверство срещу добитък, , е за пасище! Потърпевш е фермерът Атанас Стойков. Той е бил пребиван, унижаван, а животните му изтребвани! Кои хора от Несебър са му вдигнали мерника и го мачкат! Това става ясно в следващите редове, в които той излага хронологията на страданията му. И ще го напишем още в началото. Той е вдигнал ръце. Маха се. Просто иска да спаси животните и да ги продаде, защото не издържа. Обръщам се към Вас с молба за помощ, тъй като при мен се случват ужасни неща и няма към кого да се обърна. В продължение на повече от месец група от четири лица се опитва да ме изгони от фермата ми, като с нечувана дързост и жестокост осакатява отглежданите от мен селскостопански животни. Прободоха с остри шила по няколко пъти във вратовете три бика и една крава. Кравата има вече девет прободни рани, а разплодният бик на стадото - много добро чистопородно животно - за един месец бе прободен цели 38 пъти!!! Пробождат ги в ребрата, стомаха, врата и гърдите. По този начин са им увредили почти всички вътрешни органи. Бикът и кравата бяха прободени и в основата на езика, след което се получиха ужасни отоци, от които животните дълго време не можеха да се хранят. Бикът ми за този един месец от най- красивото и здраво животно се превърна в жив труп. Загуби половината от теглото си, престана да се храни, козината му се сипе по земята, постоянно лежи и много трудно се придвижва. Звъня почти всеки ден на 112, уведомил съм по компетентност всички: полиция, прокуратура, областен управител, омбудсман, звъня на вестници и телевизия...... но, като изключим ветеринарните, които моментално реагираха, констатираха и описаха множеството прободни рани, от полиция и прокуратура абсолютно никой нищо не прави! Пробожданията си продължават безнаказано. Бикът ми се пробожда от един до три пъти всеки ден и независимо, че според закона това е криминално деяние и се квалифицира като особена жестокост, досега не са ограничили по никакъв начин достъпа на тези лица до животните ми. И въпреки десетината срещи , при които на всички съм обяснявал какъв е проблемът , смея да заявя, че досега абсолютно нищо не се предприема. Дори след обаждане на 112, от полицията не идват да регистрират нападенията, не се търсят улики, не се събират доказателства. Съответно нищо не се подава към прокуратурата и от там ми заявяват, че нямат данни за подобни престъпления!!! .... И ме отпратиха. Без дори да ме приемат и да погледнат многото снимки с ужасните наранявания. Принудих се да пиша дори до главния прокурор, а там реагираха много бързо. Но, за съжаление, върнаха сигнала ми отново в прокуратура Несебър. За съжаление, отново глас в пустиня, и нищо, нищо не се случва! Вчера прободоха бика ми!.. Днес прободоха моя бик отново! Цял ден съм стоял до него, за да го пазя да не го прободат, но така и не можах да го опазя ! И сега гледам как отново кръвта му тече. Вече губя и последна надежда, че ще успея да му помогна. Няма вече и на кого да се обадя! За съжаление, този бик е осъден да умре въпреки усилията, които полагам да привлека нечие внимание, най- накрая ще бъде доубит от насилниците си по този жесток и мъчителен начин пред очите на всички, които бездействат, но получават заплати, за да не се случват такива зверства. Моля Ви помогнете ! Вие сте последна надежда на това животно да живее ! Ще се опитам съвсем накратко да опиша същността на проблема. От 27 години отглеждаме крави като за това наемаме пасища от община Несебър. Проблемите ми започнаха, когато започнаха да изплащат държавни субсидии не според броя на отглежданите селскостопански животни, а на площ собствени пасища, които притежавате или сте наели . Така че в един момент се появиха един куп фирми със знайни и незнайни заслуги към община Несебър, които успяха да се сдобият с хиляди декари общински пасища, независимо че не отглеждат нито едно животно. При това за по един лев на декар, докато всички животновъди заплащат минимум по шест лева на декар! И в един момент се оказа, че през 2013 г. по всичките пасища, които ползвах, бяха набити маркировъчни колчета, независимо че имах подписан договор с община Несебър, валиден още две години -до май 2015-а. Отправих няколко писма до отдел Общинска собственост , с молба да получа информация дали има сключени договори с други лица или фирми за същите площи, на които се намира фермата ми, а също така да бъдат уточнени границите на идеалните части, за които имам сключен договор и реално ползвам. Отговорът бе, че няма сключени договори с трети лица, а информация за границите на ползваните от мен идеални части от пасищата упорито многократно ми бе отказвана. Много по- късно едва чрез съда успях да получа тази така секретна информация и се оказа, че все пак община Несебър е сключила договори за същите пасища и с още две фирми. Едната се занимава със сафарита в Африка, а другата съвсем случайно се оказа на виден общински съветник, от който пряко зависи кои какви пасища ще получи. Междувременно в следствие на двата подписани договора от Община Несебър за едни и същи площи, аз загубих полагащите ми се по закон помощи. А служителите от Общинска собственост Несебър , за да могат да освободят няколко хиляди декара пасища за шефа си в нарушение на закона , отказаха да преподпишат договора ми, въпреки че имам вече 40 крави. А за да могат окончателно да ме изгонят от фермата ми, актуваха като водопойна зона пасищата, които повече от десет години ползваме и с цената на огромни средства сме почиствали. Независимо че актуването на една зона за водопойна е в правомощията единствено на Басейнова дирекция –Варна, след оценка на броя и вида на водоизточниците, както и тези, които реално биха се възползвали от обособена такава. Но това става едва след подадена от общината молба, заплатени такси и след ясно разписана в закона процедура . А от официалната справка, която съм изискал от Басейнова дирекция –Варна, е видно, че в посочените общински имоти дори няма водоизточници ! А и общоселски стада, които според мотивите на служителите от общинска собственост Несебър биха ползвали тази измислена водопойна зона в района, също няма повече от 40 години! Междувременно се появиха реалните „заинтересованите лица“ - баща и син Христо Димитров, бивш дългогодишен арендатор на ресторанта в сградата на общината и много близък с общинското ръководство, и синът му Петко Димитров, с когото отглеждат крави на около 3 километра от моята ферма. Като уговорката е следната: Фирмата на (да го наречем Д.П.) която две години преди да ми изтече договора , с фиктивната водопойна зона , ми отнема пасищата, си прибира помощите, които се полагат за тях, а баща и син Димитрови ще могат да ползват същите пасища с благословията на Д.П. (независимо, че така са в нарушение на закона, тъй като те вече имат наети според броя на животните, които отглеждат, над хиляда декара пасища от общината с ,,договор за индивидуално ползуване‘‘) , като няма да заплащат за тези пасища никакъв наем на община Несебър. Но при едно условие: Да бъда прогонен от фермата, защото защитавайки правата си, съм станал прекалено неудобен. Опитвайки се да запазя своите пасищата, съм вдигнал прекалено много шум около скандалните им сделки ! И така започнаха ежедневни псувни, заплахи и закани за саморазправа, а когато това не подейства, на 4 април 2015 г. ми бе нанесен и побой от Петко Димитров, в следствие на който получих две средни телесни повреди. Независимо, че към преписката е приложена съдебно-медицинска експертиза , а самата саморазправа бе записана с видеокамера, до момента (вече повече от две години ) може би отново в следствие на безкрайни роднински връзки на общински съветник Д.П., преписката все още е на етап досъдебно производство!!! И така започнаха да тровят, убиват и осакатяват животните ми. Миналото лято влязоха във фермата ми и убиха най- хубавото теленце! Практика е да пребиват или тровят бременни крави, докато абортират. Затова съм принуден да държа по цял месец затворени бременните крави, за да ги опазя, докато се отелят. Нанесоха жесток побой на единия от биковете ми и докато отида за лекарства, час по- късно пребиха и една млада юница, като в следствие на жестоките удари по главата бяха строшили по един рог и на двете животинки. Аз самият почти ежедневно при всяко тяхно преминаване през фермата ми съм заплашван, че ще ме палят, убиват, дерат, че едно живо животно няма да остане, и че ако не оттегля жалбата си срещу Петко за побоя, лично Христо Димитров щял да ме гръмне. За заплахите неколкократно съм сезирал прокуратурата Но всичко това явно им се е сторило много бавно и решиха да ме принудят да се откажа окончателно. За да не си играят да тровят една по една кравите ми, са решили да убият разплодният бик на стадото ми! Разкошно животно чисто породен Абърдин Ангус, които ми направи страхотни малки кравички. Няма бик, - няма теленца! И тъй като и пари за пасища няма да получа, защото нямам и теленца, въпрос на време е да се откажа! И така адът започна! Изкарах ужасно тежка зима, с много сняг и студ, като почти два месеца и половина съм спал в един фургон на фермата при кравичките си, правейки и невъзможното, за да оцелеят. Раждаха ми се малки теленца при -18 градуса, и часове съм ги сушил до печката, за да могат да оживеят... И когато снегът поизтъня и започнаха за първи път от два месеца да излизат около фермата ми, се появиха и първите следи от ботушите на Петко Димитров , и първите прободни рани... Първа беше най-кротката кравичка ( майката, най-младата юница, която пребиха, строшиха й рога, а след това я прободоха, докато накрая абортира). Тя бе прободена два пъти в основата на врата, а аз отначало помислих, че на нещо се е закачила. Но раните бяха много лоши и кървяха цяла седмица. Оказа се, че много дълбоко са я проболи и че нищо не е случайно! Същата крава бе отровена по- рано още в началото на зимата броени дни преди да роди и бе прободена в основата на вимето като едва успях да я спася след това. Като по чудо теленцето й (Лъчко) оживя, но заради прободната рана във вимето на майка му , нямаше никакво мляко, и цяла зима съм го хранил с млекозаместител, за да оцелее. След това за няколко дена прободоха кравата още четири пъти! Прободоха последователно и другите две бичета в тила с по две прободни рани. Започнаха всеки ден да пробождат и големият бик на стадото. Първо го прободоха от двете страни в ребрата, като са му наранили стомаха, дробовете и червата. След това го прободоха многократно по една, две, три дупки на ден, в гърдите, врата, езика множество прободни рани в областта на сърцето. Същите прободни рани като другите две бичета получи и в тила, в основата на главата, след което почти не можеше да се изправи и няколко дена безпомощно лежеше на земята. Много пъти бе прободен и в сухожилията на краката. Всичко това продължава вече почти три месеца. За това време съм звънял многократно на всички, за които се сетих. Писал съм жалби до полицията в Слънчев Бряг и Обзор, сигнализирал съм прокуратура Несебър, областен управител, омбудсман, БНТ, главен прокурори ветеринарните служби. Като от БАБХ Бургас изпратиха комисия, която извърши оглед и изготви протокол от огледа, в който са описани многобройните прободни рани, които съм заснел и с камерата си . Но от тогава инквизицията си продължава . Кравичката прободоха отново два пъти в гърдите и в основата на езика, който ужасно отече и тя почти престана да се храни. Но това също им се видя малко и Петко Димитров, когато изкарвах животните към пасището, прободе показно пред очите ми същата кравичка в трахеята, след което избяга с мотора си. И за да докажат, че по никакъв начин не мога да ги спра, че никой нищо няма да им направи, влязоха няколко пъти дори във фермата ми, където заключвам бика, за да не го убият. Дори и там успяха да го прободат няколко пъти. При едно от тези пробождания видях Христо Димитров да бяга през оградата към храстите, където се оказа, че беше скрита ладата му, оставяйки след себе си окървавеното животинче. Последвах го с джипа си и позвъних отново на112 като описах инцидента, човека, посоката и колата, с която избягаха, и че се движа след нея. Нямаше как да не ги спрат, но спряха ги и ....дотам ! Съпроводиха ги до управлението в Слънчев Бряг, но там след ръкуване с няколко от полицаите на смяна подписаха един предупредителен протокол и ги пуснаха. Не си и помисляйте, че могат да ги арестуват за нещо си. Това тука при нас просто няма как да се случи! А аз звъня вече почти всеки ден на 112 и като някой малоумник обяснявам едно и също… как днес отново прободоха бика ми!!! А от полицията в Обзор даже не си правят труда да идват на място при сигнал до 112!!! Така че повечето от тези зверства даже и не идват, за да ги документират, а да не говорим за някакво разследване. А междувременно бикът след толкова много прободни рани и всички увредени вътрешни органи, почти не се изправя, лежейки в локва зелена водичка, която изтича от него. И малкото трева, която успее да отскубне с отеклия си прободен си език, изтича от него неусвоена от прободените му вътрешности. И докато аз се опитвам със скъпи антибиотици да поддържам живинката в изпонадупченото му тяло - трима- четирима психопати от сутрин до вечер обикалят въоръжени с остри шила около стадото ми, за го доубият. И така това здраво 700 килограма животно за двадесет дни получи повече от двадесет прободни рани - 48 досега. Пред очите ми се стопи и остана само една кожа от него. Лошото е, че тези садисти са се настървили като вълци и се чувстват толкова безнаказани с подкрепата на общинският съветник , че няма да се откажат, докато не го убият. Не мога да си представя, че това се случва в България, страна официална членка на Европейския Съюз, и със закон за защита на животните, не по-лош от европейските. Но за съжаление такива тежки роднинско-приятелски и финансови зависимости, особено в по-малките населени места, където в почти всички официални структури са назначени само свои хора, нещата не вървят. И всеки дръзнал да се жалва просто бива смазан. Като поради тази причина тук чувството за безнаказаност и безпомощност най-силно се усеща. Затова при всичките сигнали, които съм подал, така и не можах да накарам абсолютно никой да се размърда, а всичко потъва в безвремието. … Не можах да довърша писмото, защото като всяка друга сутрин трябваше отново първо да отида на фермата си, където ме очакват банда гладни теленца, а всичко останало е, ако остане време след това. По пътя отново настигнах въпросните господа, които с два джипа се бяха отправили към кравите ми. Когато ме забелязаха дадоха газ и бързо се скриха в храстите около пасището ми. Два дена, въпреки че валя като из ведро и бях мокър до кости, постоянно бях до бика си и независимо че десетина пъти преминаваха през кравите ми търсейки го, успях да опазя моя Бичко от пробождане. За тези два дни животинката се посъвзе малко и днес го пуснах да пасе с кравите, като през цялото време съм бил плътно до него , но след 14 часа, за да мога да отида да закупя фураж, дойде да го пази и брат ми. Помислих си даже, че и днес му се е разминало и че сме успели да го опазим, но когато започнахме да прибираме малките теленца към фермата, тези садисти, скрити в храстите, са успели да прободат горкото животинче отново! При това отново два пъти - във врата и отново между ребрата. Отново звънях в полицията в Обзор, а после и в полицията в Слънчев Бряг, но за съжаление ми заявиха, че нямат и намерение да идват и да търсят извършителите , въпреки че те още бяха около кравите ми. А пътят към Св. Влас е само един и че няма как да се скрият. Не пожелаха да дойдат, за да констатират какво са направили на бика ми, въпреки че за това получават заплати. Казаха ми отново да ходя и да пиша за пореден път още една жалба в р.п.у.-то ... А тези жалби плащам много скъпо, защото при всяко ходене до РПУ-то те отново го пробождат! Горкото животинче преди два дена беше толкова зле и чувствайки, че вече си отива, мина и подуши на прощаване едно по едно всичките си теленца... Тъжна и трогателна картина... Днес вече си мислих, че е малко по- добре и че му се е разминало, но гадовете пак успяха да го промушат ! Вече съм сигурен, че това добро животно просто ще бъде убито като куче пред бездушните погледи на всички, а аз съм принуден безпомощно да гледам как ден след ден се мъчи и как пред очите ми го доубиват безсилен да му помогна. Успях да прибера моя Бичко във фермата, където животинчето се сви безмълвно в най-тъмния ъгъл сковано от болка , опитвайки се да скрие от насилниците , а кръвта му - капка по капка, си изтича в сламата, която бях му постлал. Опитах се да си представя болката, която изпитва така жестоко намушкан на толкова много места - вече 22пъти!!! Бях приготвил спринцовката, за да му поставя в неговия случай така необходимия антибиотик , а то ужасено ме гледаше обезумяло от болка, недоумявайки защо го осакатяват така ... Оставих я за утре, сърце не ми даде да го мъча повече днес. - Ех, Бичко, как да ти обясня на колко мръсни далаверки пречиш? И колко алчни и жестоки хора има, които имат повече хотели отколкото кравички в твоето стадо, които не се спират пред нищо и за няколко лева са готови човек да затрият, а камо ли тебе. И в колко сбъркана държава сме имали „щастието“да се родим, където животът ти пукната стотинка не струва. А на нормалните хора, които се опитват с труд да си изкарват хляба, гледат като на луди, а лудите вършат зверствата си безнаказано под бездушните погледи на чиновниците… И как, за да имаме изобщо някакъв шанс да спасим черната ти кожица, трябва да се надяваме единствено на някого, който след като си изпие кафето, да се размърда чак някъде в далечна София... Дано да оцелееш , за да ви изпратя някъде по-далеч от тука, където без да те е страх, че ще те убият, да се радваш на теленцата си. И дано и аз да успея да се махна от тука някъде по- далече, в някоя по-нормална държава... Докато и аз съвсем не съм изгубил разсъдъка си . Защото да гледаш животни в България е пълна глупост. Дори най упоритите като мен разбраха, че това е мисия невъзможна и отдавна се отказаха и напуснаха страната. Помогнете ми да спасим това добро животинче! И то е живо същество и има право да живее! P.S - Това писмо бе написано на 27 април, като от тогава моят бик получи още три прободни рани, а аз отново бях нападнат с тояги от същите лица, като едва не строшиха крака ми. И сега посред нощ, докато там в гората отново кръвта му тече, аз с все по-изчезваща надежда да се опитвам да привлека нечие внимание. Защото за съжаление в България да те прободат 40 пъти за два месеца не е новина нито за медиите, нито за природозащитните организации. А полицията меко казано просто е абдикирала от задълженията си. Днес отново видях Христо Димитров сред животните ми, а когато ме забеляза, се качи в колата си и избяга, оставяйки след себе си отново прободен и окървавен бика ми. Отново звънях на 112, и отново от ПУ –Обзор ми обясниха за пореден път, че няма да дойдат... Не зная вече какво да правя! Не мога да опазя да не убият това животинче! Страшно е, че нито една Институция в България не работи и никой не иска да си помръдне пръста. След два часа (5,00) започвам новият работен ден, с надеждата, че когато отида на фермата си, да го заваря все още жив, а след това ще бъда щастлив, ако успея до вечерта да го опазя да не го прободат отново. Вчера прободаха бика ми още два пъти - във врата и в областта на сърцето. Днес е вече 2 юни, а бикът ми беше прободен отново.... Това е вече 53 –тата прободна рана !!!", "date": "2017.06.04", "title": "ИЗВЪНРЕДНО И САМО В ПИК! Бруталното зверство срещу добитък е за пасище! Атанас Стойков е бил пребиван, унижаван, а животните му изтребвани! Кои хора от Несебър са му вдигнали мерника и го мачкат! (СНИМКИ18+)"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D1%8F%D0%BC%D0%B0-%D0%BD%D0%B0%D1%87%D0%B8%D0%BD-%D0%B4%D0%B0-%D0%BE%D1%82%D0%BB%D0%BE%D0%B6%D0%B8%D0%BC-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B4%D0%BE%D1%80%D0%B8-%D0%B8-%D0%B7%D0%B0%D1%80%D0%B0%D0%B4%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-news663782.html", "text": "Британският министър за въпросите, свързани с Брекзит Дейвид Дейвис заяви, че датата на парламентарните избори в страната няма как да се промени от 8 юни, след нападението в Лондон, при което загинаха седем души, съобщи британският \"Индипендънт\". „Не съм сигурен, че това може да се направи правно. За да се направи така, трябва да се извършат промени в закона за изборите. А кой ще направи това? Парламентът е разпуснат“, заяви г-н Дейвис. „Смятам, че направо сме заключени“, добави той.", "date": "2017.06.04", "title": "Британски министър: Няма начин да отложим изборите дори и заради атентатите "}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B3%D0%B5%D0%BD%D0%B5%D1%80%D0%B0%D0%BB-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D1%87%D0%B5-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B5%D1%81-%D0%BD%D0%B8-%D0%BF%D1%80%D0%B0%D0%B2%D0%B8-%D0%BC%D0%B8%D1%88%D0%B5%D0%BD%D0%B0-%D0%B7%D0%B0-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8%D1%82%D0%B5-news663785.html", "text": "С Европейското председателство попадаме пред погледа на джихадистите. България не може де бъде вечен остров на спокойствието. Това каза генерал Иван Бояджиев, експерт по антитероризъм пред Фокус. Той поясни, че те досега са ни \"забравяли\", защото сме били излишна структура в Европа. „Опасявам се, че като стане този процес, ще ни налетят. Тогава ще бъдем важна територия в Европа“, коментира експертът. „Нашата национална сигурност е застрашена отдавна. Използвам винаги американският извод, че нито една държава в Европа не е защитена докрай от терористичните атаки“, каза Иван Бояджиев. Той посочи, че не вярва много на твърденията, че всичко е наред по отношение на сигурността ни, но не препоръча на българските граждани да се стряскат непрекъснато. Полк. Бояджиев предположи, че в страната ни вече доста се е сгъстило пространството от джихадисти или поне свързаните с радикалния ислямизъм, които са готови на всякакви издевателства. Според него е необходимо да се спре това безконтролно движение на мигранти навсякъде. „Не мога да разбера как в центъра на София се движат мигранти. Как могат да плащат такива пари? Откъде имат пари? Нали бяха бедни, нали бяха захвърлени, нали бяха експлоатирани. Щяха да идват тук в България и в Европа да работят, да изкарват пари и да живеят“, посочи Бояджиев. По думите му по най-бързия начин трябва да се събере държавното ръководство с президента, министър-председателя и да престанат враждите в съдебната система. „Кои стават в момента част от службите за сигурност?“, попита експертът. Полк. Бояджиев коментира, че това са такива хора, които не могат да си намерят другаде работа. По думите му има желание за работа там, за да се изкарват допълнителни средства. „Разбира се, този начин не е от най-почтените. Джихадистите се възползват от това и подкупват наляво и надясно“, коментира той и даде пример с аерогарата, където полицаи вкараха нелегално мигранти срещу заплащане. „Колко от тези мигранти са джихадисти никой не знае и няма да разбере. Те вече са в България и се разхождат свободно, дори им дават и документи“, допълни експертът.", "date": "2017.06.04", "title": "ПРЕДУПРЕЖДЕНИЕ! Генерал алармира, че председателството на ЕС ни прави мишена за джихадистите"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D1%81%D0%B0%D1%89-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B7%D0%B0-%D0%BE%D0%B1%D0%BC%D0%B5%D0%BD-%D0%BD%D0%B0-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-news663795.html", "text": "Началникът на лондонската полиция Кресида Дик потвърди, че Обединеното кралство ще споделя разузнавателна информация със САЩ въпреки изтичането на подробности относно атаката в Манчестър, съобщава скай нюз, цитирани от Фокус. „Ние имаме добри работни отношения с нашите американски колеги, обикновено споделяме определен тип информация с тях и всъщност зависим от тях за гарантирането на сигурността на тази страна“, отбеляза Дик. „Не мога да ви дам информация в момента за това дали вече сме предоставили информация или не, в много ранна фаза сме. Но моето предположение е, че ние ще споделим разузнавателна информация с нашите американски колеги“, подчерта началникът на полицията.", "date": "2017.06.04", "title": "Великобритания и САЩ се разбраха за обмен на разузнавателна информация"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%BB%D0%BE%D0%B2%D0%B5%D0%BD%D0%B8-%D1%81%D0%B0-%D0%B8%D0%B7%D0%B2%D1%8A%D1%80%D1%88%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D0%BD%D0%BE%D1%89%D0%BD%D0%B8%D1%82%D0%B5-%D0%B0%D1%82%D0%B5%D0%BD%D1%82%D0%B0%D1%82%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-news663803.html", "text": "Британският министър на вътрешните работи Амбър Руд заяви, че Общият център за анализ на тероризма в страната е решил да не повдига равнищата на терористичната заплаха. Тя добави, че е слабо вероятно на свобода да са останали други извършители на терористичния акт в Лондон, съобщи Ройтерс. „Не вярваме, че има допълнителни елементи, които може да са извършили нападението от миналата нощ. Общият център е преценил, че няма нужда равнището на терористично нападение да се вдигне на \"критично\". Ние не можем да сме 100% сигурни, полицията все още продължава операцията си, но Общият център щеше да го повдигне, ако имаше още хора. Оставаме на равнище „сериозно“ защото смятаме, че сме заловили всички основни извършители“, посочи Амбър Руд.", "date": "2017.06.04", "title": "ИЗВЪНРЕДНО! Заловени са извършителите на снощните атентати в Лондон "}
{"url": "http://pik.bg/%D0%B7%D0%BB%D0%B0%D1%82%D0%BD%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D1%83%D1%81%D0%BF%D0%B5%D1%88%D0%B5%D0%BD-%D0%B6%D0%B8%D0%B2%D0%BE%D1%82-news663786.html", "text": "Животът е такъв, какъвто си го направи човек. Но все пак иам няколко правила, които ако се спазват, нещата може да са по-леки и дори щастливи, казват от \"Лайфтайм.бг\". . Не се занимавайте с интриги и клюки. . Никой не е длъжен на никой.Трябва да забравите думата „дължа“.В противен случай най-вероятно ще потънете в дългове – както финансови, така и морални. . Ако имате идея…Запишете си я. . Престанете да се оплаквате.Никой не го е грижа за Вашите проблеми. . Не се присмивайте на чуждите мечти. . Не се връщайте при хора, които са ви предали.Те няма да се променят. . Прекарвайте колкото се може повече време с родителите си.Моментът, в който вече няма да ги има, може да настъпи неочаквано. . Когато казвате истината, няма да Ви се налага да помните какво сте говорили. . Започнете да си признавате грешките. . Закъснявате? Намерете начин да предупредите за това. . Колкото по-малко гледате телевизия, толкова по-добре. В завързани ситуации по-добре си легнете да спите.Не трябва да забравяте, че „и това ще отмине“. Дори и в много сериозни кавги недейте да обиждате хората.После ще се сдобрите, но думите се помнят. . Вежливостта е велика сила. Използвайте я възможно най-често. Най-неприятната и трудна работа е хубаво да я свършите в началото на деня.После няма да се занимавате с тревожни мисли. . Освободете се от всички дългове. Запомнете фразата „Въпреки всичко, Продължавай напред\"", "date": "2017.06.04", "title": "Златни правила за успешен живот "}
{"url": "http://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%B0%D0%BB%D0%BE-%D0%B1%D0%B0%D0%BD%D0%B4%D0%B8%D1%82%D0%B8-%D0%B4%D0%B2%D0%B0-%D0%BF%D1%8A%D1%82%D0%B8-%D0%BB%D1%8A%D0%B6%D0%B0%D1%82-%D0%B1%D0%B0%D0%B1%D0%B0-%D0%BE%D1%82-%D0%BF%D0%B5%D1%80%D0%BD%D0%B8%D1%88%D0%BA%D0%BE-%D0%B2%D0%B7%D0%B5%D1%85%D0%B0-%D0%B9-690-%D0%BB%D0%B5%D0%B2%D0%B0-%D0%B8-%D0%B7%D0%BB%D0%B0%D1%82%D0%BE-news663784.html", "text": "Възрастна жена от Брезник е поредната жертва на телефонните измамници, които вече няколко месеца върлуват в Пернишко. В четвъртък на домашния телефон на 82-годишната жена се обадил мъж, който се представил за служител на полицията. Заявил, че в града се провежда специализирана полицейска операция по залавянето на телефонни измамници, на които може да стане жертва и тя, разказват от \"Струма.бг\".  Поискал от възрастната жена да даде всичките налични пари и златни накити, които да послужат като доказателства при ареста на телефонните престъпници, и след това ще й ги върне. По-късно отново се обадил по телефона и съобщил, че е отвлечена дъщеря й. Така уплашената пенсионерка оставила до контейнер 690 лева и около 25 грама златни накити. Когато никой не й се обадил, разбрала, че е измамена, и подала сигнал в полицията. По случая е образувано досъдебно производство.", "date": "2017.06.04", "title": "НАГЛОСТ! Ало-бандити два пъти лъжат баба от Пернишко-взеха й  690 лева и злато "}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D0%B8%D0%BC%D0%B5%D0%BD%D1%82-%D0%BD%D0%B0-%D0%BF%D0%B8%D0%BA-%E2%80%93-%D0%B8%D0%BC%D0%B0%D0%BC%D0%B5-%D0%BB%D0%B8-%D0%B4%D1%8A%D1%80%D0%B6%D0%B0%D0%B2%D0%B0-%D0%B5%D1%82%D0%BE-%D0%BA%D0%B0%D0%BA-%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%81%D0%B5-%D1%83%D0%B1%D0%B8%D0%B2%D0%B0-%D0%B4%D0%BE%D0%B1%D0%B8%D1%82%D1%8A%D0%BA-%D0%B8%D0%B7%D1%80%D0%BE%D0%B4%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%82-%D0%B6%D0%B8-news663621.html", "text": "В редакцията на Агенция ПИК получихме сигнал как брутално се убива добитък! Докато животните са на паша, изроди ги атакуват, ръгат и отново бягат в гората! „Юнаците“ бодат животните във врата, чупят рога, осакатяват ги, тровят ги и… бягат. И това се случва всеки ден, от много време. Каква е целта? Това ще разберете в следващ наш материал, в който ще опишем цялата гадна схема, целяща да упражни тормоз – всякакъв. Думата тормоз трябва да се разбира буквално, защото има и пострадал човек. След като СЕГА нито една служба не е откликнала на страданията му, всъщност преди години по негова жалба е имало реакция, и зова за помощ, човекът се свърза с нас. Мъжът разказа всичко, застава с името и лицето си, защото тормозът излиза извън всякакви граници. Наред сега са институциите – полиция, прокуратура, министерство на земеделието, ветеринари, защитни организации за животни. Ние ще чакаме. Телефоните на редакцията ги има в сайта ни, но за да не ровите, уважаеми служби, ето ги - 02/9433787.( ) Името и телефонът на човека са при нас. Снимките, които ни е пратил, за да покаже зверството, ще ги видите. Това са само чяст от тях. И да, днес е умряла една крава.", "date": "2017.06.04", "title": "ЕКСПЕРИМЕНТ НА ПИК – ИМАМЕ ЛИ ДЪРЖАВА! Ето как брутално се убива добитък! Изроди атакуват животните, ръгат и бягат! (СНИМКИ18+)"}
{"url": "http://pik.bg/%D0%BA%D0%BE%D0%BD%D1%86%D0%B5%D1%80%D1%82%D1%8A%D1%82-%D0%BD%D0%B0-%D0%B0%D1%80%D0%B8%D0%B0%D0%BD%D0%B0-%D0%B3%D1%80%D0%B0%D0%BD%D0%B4%D0%B5-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%BE%D1%81%D1%82%D0%B0%D0%B2%D0%B0-%D0%B7%D0%B0%D1%81%D0%B5%D0%B3%D0%B0-news663744.html", "text": "Тази вечер трябва да се състои благотворителният концерт на Ариана Гранде в Манчестър в памет на жертвите на теростичния акт на нейния концерт.  Все още няма информация дали ще бъде отменен. Очаква се 50 000 души да присъстват. „Страхът е най-непродуктивното нещо в момента. Такива инциденти не трябва да ни спират да изживеем това, което искаме”, написа Гранде в социалните мрежи. Мерките за сигурност в Манчестър са драконовски.", "date": "2017.06.04", "title": "Концертът на Ариана Гранде в Манчестър остава, засега"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BB%D1%83%D0%BD%D0%B0%D1%82%D0%B0-%D0%B5-%D0%B2%D1%8A%D0%B2-%D0%B2%D0%B5%D0%B7%D0%BD%D0%B8-%D0%B8-%D0%BD%D0%BE%D1%81%D0%B8-%D0%B0%D1%82%D0%BC%D0%BE%D1%81%D1%84%D0%B5%D1%80%D0%B0-%D0%BD%D0%B0-%D0%BF%D0%BE%D0%BA%D0%BE%D0%B9-%D0%B8-%D1%85%D0%B0%D1%80%D0%BC%D0%BE%D0%BD%D0%B8%D1%8F-news663723.html", "text": "Луната е в знак Везни и носи атмосфера на покой и хармония. Вибрациите на Везните носят колебание и нерешителност и в тези дни трудно се взема решение и се прави избор. Затова отложете това за по-добър момент, а сега го посветете на подобряване на отношенията, преговори, срещи, дипломатически подходи. Настроението като цяло е стабилно. Повишава се възприемчивостта към всичко прекрасно, както и чувствителността към всичко дисхармонично, към всякакви грубости. Благоприятно е за търговия, за покупко-продажби, за изкуство и култура. Отложете разговорите за работа, битови неуредици и паричните проблеми. Денят повече подхожда за любовни и приятелски срещи. Не се впускайте да изяснявате отношения, избягвайте да критикувате. Уязвими са бъбреците и пикочния мехур. Благоприятно е за лечение на зъби, уши, очи и провеждане на пластични операции. Увеличава се желанието за похапване на вкусотийки, но трябва да внимавате. Денят носи смесено влияние от 10 и 11 лунен ден. До 16:05ч ще влияе 10-ти лунен ден. В този ден Луната помага да станем по-открити и общителни, настройва към духовно развитие, разширява кръга на интересите, засилва остроумието, активността. Хората стават по-оригинални и независими, самоуверени. В 10-я лунен ден не се препоръчва уединение. Денят е свързан с традициите, рода, семейството, кармичната памет. Отделете време за родители, роднини, бъдете с децата си, своето семейство. Именно при корените си човек може да намери нов източник на енергия. Сега може да предприемете нови дела. Резервите на здравето са още ограничени и следва да се избягва претоварването. Най-активни са жлъчния мехур и черния дроб. При заболяване на човек, да му се окаже незабавна помощ иначе може да има усложнения. Счита се, че пътешествие започнало в този ден ще завърши успешно. А ако по време на пътуването се запознаете с някого, то запознанството скоро ще прерасне в дълга и здрава дружба. Подходящо е да се посети църква и да се споменат починали близки и роднини, родители. Хубаво е да се посади в този ден плодно дръвче, което ще дава богата реколта. Опасни са семейните спорове и конфликти. Избягвайте ги с всички средства иначе възникналия конфликт ще остане в семейството за дълго, образно казано „ще пусне корени”. 11-ти лунен ден започва от 16:05 и продължава до 17:04ч на следващия ден. Символ е огнения меч и короната. Ден на победата и безсмъртието. Един от най-силните енергийни дни. Свързан е с енергията Кундалини. Необходимо е предпазливост и внимание във всички дела. В човек се пробужда огромна сила, която трябва да бъде отправена към съзидание. Желателно е да не пипате железни предмети. Всичко, което започнете сега, трябва да бъде доведено до край. Не се препоръчва пасивност и седящ начин на живот, но и да се претоварвате е неуместно. Подходящо е за начало на гладуване. Заболяванията започнали в този период са по-опасни за жените.", "date": "2017.06.04", "title": "ВАЖНО! Луната е във Везни и носи атмосфера на покой и хармония"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8-%D1%81%D0%BF%D0%B8%D1%80%D0%B0%D1%82-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D1%81%D0%B8-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-news663747.html", "text": "От британската Консервативна партия потвърдиха, че ще преустановят предизборната си кампания в неделя, съобщи БиБиСи. „Партията няма да провежда предизборна кампания в цялата страна в неделя. Ние ще преразгледаме това решение по-късно днес, след като се разберат повече подробности за атаката“, заяви говорителят на торите", "date": "2017.06.04", "title": "ЗАРАДИ АТЕНТАТА! Британските консерватори спират предизборната си кампания "}
{"url": "http://pik.bg/%D0%BF%D0%B5%D1%82-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B2%D0%B8-%D0%B8%D0%B7%D0%BD%D0%B5%D0%B2%D0%B5%D1%80%D0%B8-news663718.html", "text": "Изневярата все по-често се възприема като нещо в реда на нещата на една вече дългогодишна връзка, но не и когато се случи на вас. “Повечето жени изневеряват, защото се чувстват емоционално неудовлетворени, докато мъжете, когато им липсва секс”, казва психологът Тина Б. Тесина, цитирана от мисблоомбг Независимо от мотива обаче, се оказва, че мъжете и жените изневеряват еднакво: съответно по 19 и 23 процента. Също така е доказано, че 70% от браковете завършват с развод при откриването на нова любовна връзка. За съжаление, една изневяра нанася емоционална вреда не само на този, на който са изневерили, но и на децата и дори и на изневеряващия. Специалистите разкриват, че има някои неща, които могат да подскажат, че някой е склонен към изневяра. Проучване на Университета на Индиана показва, че тези, които изневеряват, първоначално са показали, че са неблагонадеждни и в други области на живота. Но какво може да ни подскаже, че човекът до нас никога няма да ни нарани по този начин? Ето пет признака, че той никога няма да ни изневери: Ако човек държи на думата си в почти всеки друг аспект от живота си, то той може да се счита за надежден партньор. В случай, че той обещава, но не изпълнява обещанията си, има голяма вероятност в някакъв момент да се подведе и да изневери на своята половинка. Ако обаче един мъж притежава вкоренено чувство за почтеност е далеч по-малко вероятно той да се поддаде на чара на друга жена. Ако сте с тип мъж, който с удоволствие ви разказва какво се случва с него извън вашата връзка, то има минимален (или никакъв шанс) той да избере друг човек. Когато човек е принуден да жонглира между работа, семейство (особено с деца) и други отговорности, шансът да намери време да се среща с някой друг е малко вероятен. По-вероятно е той да предпочете да се наспи, отколкото да губи енергия за афера. Според проучванията, 21% от мъжете и 32% от жените, които изневеряват са използвали социалните медии, където са срещнали третия човек. Там е най-лесно да се свържат с бившите си любовници. Така че, ако вашият партньор е изгорил всички пътища към екс приятелките си, то това е добър знак за вашите отношения. Той е безкористен Един добросърдечен, честен и искрен човек се грижи за околните повече, отколкото за себе си. В случай, че видите това качество у мъжа до вас, ако той винаги е готов да помогне на близките си без никаква корист, той има чисто сърце и не е склонен на измяна.", "date": "2017.06.04", "title": "Пет признака, че няма да ви изневери"}
{"url": "http://pik.bg/%D0%B8%D0%B2%D0%B0%D0%B9%D0%BB%D0%BE-%D0%BA%D0%B0%D0%BB%D1%84%D0%B8%D0%BD-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-%D0%B2-%D1%81%D0%B2%D0%B5%D1%82%D0%B0-%D0%B7%D0%B0%D1%87%D0%B5%D1%81%D1%82%D0%B8%D1%85%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%B1%D0%B0%D0%BB%D0%B0%D0%BD%D1%81%D0%B0-news663758.html", "text": "Външната ни политика не може да бъде неутрална и да ни предпази от всякакви конфликти. Участваме заедно в ЕС и във всички външнополитически инициативи. Това каза пред БиТиВи външният министър Ивайло Калфин по повод зачестяващите терористични нападения по в Европа. Той беше категоричен, че не сме остров, който да не се ангажира, но и не смята, че сме и дали повод да бъдем обект на подобно нападение. Калфин смята, че атентатите са зачестили заради смяната на балансите по света, глобализацията, междудържавните отношения и междуличностните такива. „Комуникациите и технологиите дават самочувствието на хората, че могат да напарват нещо много важно. Това е протест срещу начина по който функционира обществото”, каза той. По думите му бързо решение на проблема няма. „Притеснен съм за България и не заради опасност от терористичен акт, а заради разпада на обществото и липсата на мотивация да се върви напред. Хора се маргинализират, отпадат от образование и все по-малко се интересуват от това кой ги представлява”, посочи той. Не вярвам да има политическа цел на атаките във Великобритания. Въпреки че Манчестър доведе до промяна в баланса на силите мотивацията не е е партийна, а срещу системата, която ги е подслонила и им е дала възможност, каза бившият министър. Това не са хора бежанци, те са второ трето поколение живеещи в страната. В България има много интегрирани сирийци.", "date": "2017.06.04", "title": "Ивайло Калфин: Атентатите в света зачестиха заради смяната на баланса"}
{"url": "http://pik.bg/%D1%83%D0%B6%D0%B0%D1%81-%D0%B2%D0%B0%D0%B4%D1%8F%D1%82-%D1%82%D0%B5%D0%BB%D0%B0%D1%82%D0%B0-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B5%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news663759.html", "text": "Телата на 7 от загиналите 10 нелегални бежанци вече са извадени от микробуса, който катастрофира на магистрала Тракия край Пазарджик, съобщава Трафикнюз.бг от мястото на инцидента. Всеки момент се очаква да бъде извадено и тялото на 16-годишния водач от български произход, за когото се твърди, че е заспал зад волана и е причинил катастрофата. Той е без свидетелство за правоуправление. Припомняме, че тежката катастрофа стана рано тази сутрин, а бежанците са от Афганистан и Пакистан.", "date": "2017.06.04", "title": "Ужас! Вадят телата на загиналите емигранти на \"Тракия\""}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%BF%D0%BE-%D0%B7%D0%B0%D1%82%D1%80%D0%B5%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-100-%D0%B4%D0%BA%D0%B0-%E2%80%9E%D0%BA%D0%B0%D0%BB%D0%BD%D0%B8-%D1%82%D0%BE%D1%87%D0%BA%D0%B8%E2%80%9C-%D0%B2-%D1%81%D0%BE%D1%84%D0%B8%D1%8F-news663709.html", "text": "Кампанията по затревяване на над 100 дка „кални точки“, идентифицирани на територията на Столична община, ще стартира в неделя, 4 юни от 10 часа в кв. Света Троица, на ъгъла на ул. „Цар Симеон“ и ул. „Димитър Петков“, предаде БГНЕС. Събитието е първото от серията инициативи, в които предстои по график, в рамките на месец юни, да се затревят и зацветят безстопанствени площи на територията на Столична община. За озеленяването на по-големите терени общината ще се обърне за съдействие и към доброволците от Gorata.bg, а за по-малките ще се погрижат екипите на районните кметове, със съдействието на Столичния инспекторат. „С тази кампания планираме до края на юни да затревим над 100 дка площи, повечето от които в момента са нерегламентирани паркинги. Площите ще бъдат прекопани, ще се посадят тревни смески и храсти и ще се добави компост от площадката за компостиране „Хан Богров“, ще бъде осигурена и водоноска, с която да се поливат посевите. Ангажимент на районните кметове ще е тези площи да бъдат оградени с кашпи или колчета, така че да се предотврати превръщането им отново в паркинги“. Това каза зам.-кметът по Екология в СО Йоана Христова.", "date": "2017.06.04", "title": "Започва кампанията по затревяване на 100 дка „кални точки“ в София"}
{"url": "http://pik.bg/%D0%BA%D0%B0%D0%BA-%D1%81%D0%B5-%D0%B4%D1%8A%D1%80%D0%B6%D0%B8-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%BA%D0%BE%D0%B3%D0%B0%D1%82%D0%BE-%D1%81%D0%B5-%D0%B2%D0%BB%D1%8E%D0%B1%D0%B8-news663711.html", "text": "Да се влюбиш е прекрасно - пеперуди в стомаха, положително настроение, усмивка, която не слиза от устата ти... Вижте как се държи всяка зодия, когато намери своята половинка. Овен Те се интересуват много от живота ви и задават много въпроси. Чувствате, че винаги сте обект на техния интерес, защото това е точно така. Когато Овенът се влюби, той иска да знае всичко за вас, така че няма да ви е трудно да разберете намеренията му. Ако подава смесени сигнали, все още не е влюбен. Телец Те ви тестват. Това може да изглежда малко смущаващо, защото докато Телецът ви съблазнява и подготвя пътя за романс като от приказките, едновременно с това може да бъде и неприятен, или поне да изглежда така, сякаш все още ви няма напълно доверие (и това е така). Телците издигат защитна стена около себе си, докато не получат причина да я съборят. Близнаци Те показват много ясно, че са влюбени във вас. Близнаците нямат задръжки, когато става дума за любов. Ако си паднат по вас, това ще стане ясно веднага. За щастие, те се вживяват дълбоко, така че това, че са се запалили веднага, не означава, че ще изгорят бързо. Ако подозирате, че са влюбени във вас или най-малкото проявяват интерес, това най-вероятно е така. Дайте им знак, че нямате нищо против и ще знаете със сигурност. Рак Те ще се опитват да ви разсмеят. Освен това, те са едновременно напористи и предпазливи. Ракът е най-емоционалният знак в зодиака и макар че се влюбва силно, също така се и тревожи. Иска да е сигурен, че няма да му разбиете сърцето, но въпреки това не може да се пребори със силните си емоции. Когато Ракът си падне по вас, ще го разберете веднага. Той ще иска да прекарва с вас много време, да ви бъде най-добър приятел и партньор и ще прави всичко по силите си, за да ви е комфортно и да се чувствате щастливи (дори ако сте още в приятелска фаза). Лъв Те ще ви защитават. Лъвът е известен със своето его и когато се влюби, иска да бъде ваш и само ваш. Ако не сте все още на етапа на сериозната връзка, той ще ви дава сигнали, че сте „негови“, например ще ви казва колко е щастлив да е с вас или ще ви прегръща на публично място. Той е супер харизматичен и ще ви създаде усещането, че не искате да бъдете с никой друг. Дева Те се държат така, сякаш изобщо не ги интересувате. Девите са странни в това отношение: когато се влюбят, но все още не са сигурни дали е „безопасно“, се преструват, че не им пука. Колкото по-студени са, толкова повече си падат по вас. Не се тревожете, това е само поза: с течение на времето ще ви разкрият как се чувстват (ще бъдат ужасени, но ще го направят). Везни Те стават нерешителни. Везните са любовниците на зодиака, но също така са балансьори и миротворци. Когато се влюбят, светът им се разтърсва, затова са супер предпазливи и претеглят всички възможности, преди наистина да се впуснат в любовта (просто искат да разберат дали човекът срещу тях си заслужава). Скорпион Те са лоялни и си пазят територията. Дори когато го играят хладнокръвни, отвътре им ври и кипи и се тревожат, че вие все още се виждате и с други хора, или пък не си падате по тях толкова, колкото те по вас. Скорпионите са известни с изключителната си лоялност към хората, които обичат. Те са олицетворение на фразата „всичко или нищо“. Стрелец Те искат да правят всичко с вас. Влюбеният Стрелец ще ви кани на уикенд пътувания, ще ви показва места, които не сте виждали, ще ви кара да се смеете. Той се опитва да разбере дали можете да сте неговият „партньор в престъплението“, защото животът им се състои от правене на всевъзможни неща. Колкото повече искат да изживеят с вас, толкова повече си падат. Козирог Те ви задават въпроси за бъдещето. Козирогът е човек на плановете и стои здраво на земята през цялото време. Не му харесва да не знае къде точно се намира и губи интерес към връзка, която не води доникъде. Водолей Те отделят от времето, в което преследват личните си цели, за да бъдат с вас. Водолеят винаги ще има връзка с работата си на първо място, така че ако я пренебрегва, за да прекарва време с вас, значи е влюбен. Дори ако ви казва, че не може да си позволи да се разсейва в момента, обърнете внимание на действията му, не на думите – те ще ви кажат всичко, което искате да знаете. Риби Те основно пишат стихове за вас и плачат много. Когато Рибите се влюбят, те са „абсолютно влюбени“ от самото начало и вие ще разберете това веднага. Дори ако не са креативни (макар повечето Риби да са), ще знаете, че се интересуват от вас, защото усещате, че ги вдъхновявате, за каквото и да става дума.", "date": "2017.06.04", "title": "Как се държи всяка зодия, когато се влюби"}
{"url": "http://pik.bg/%D0%B2%D1%82%D0%BE%D1%80%D0%B8-%D0%B4%D0%B5%D0%BD-%D0%BE%D0%B1%D1%89%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8%D1%82%D0%B5-%D0%B7%D0%B0-%D0%B8%D0%B7%D0%B1%D0%BE%D1%80-%D0%BD%D0%B0-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%B2%D1%81%D1%81-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news663717.html", "text": "Общото събрание на прокурорите за избор на членове на Висшия съдебен съвет (ВСС) продължава и днес. Това съобщиха от пресцентъра на ВСС. Председателят на Избирателната комисия в Общото събрание на прокурорите Стефани Черешарова обяви, че в съответствие с чл. 29к, ал 2 от ЗСВ проведеният вчера избор е редовен. Гласували са 1185 души - повече от половината от 1503-мата магистрати, включени в списъка на действащите прокурори по реда на чл. 29д от ЗСВ. Общият брой на действителните гласове, съгласно данните от гласуването с хартиени и електронни бюлетини е 1175. Въз основа на крайните резултати Избирателната комисия обяви, че няма избрани кандидати за членове на новия състав на ВСС, защото никой от тях не е получил повече от половината от действителните гласове, каквото е изискването на чл. 29л, ал. 3 от ЗСВ. Тъй като при проведения избор не са избрани определените в ЗСВ 4-ма членове от квотата на прокурорите, в изпълнение на чл. 29л, ал. 4 от Закона изборът ще продължи днес, 4 юни, с произвеждане на повторно гласуване от 8.00 часа до 18.00 часа в централното фоайе на Съдебната палата на бул. „Витоша“ №2. На втория тур прокурорите ще избират отново между 12-те кандидати за членове на ВСС. При повторното гласуване прокурорите заявили желание да упражнят правото си на глас чрез системата за електронно дистанционно гласуване ще използват същите талони, които са използвали вчера. Право на участие в избора имат всички 1503-ма прокурори от страната, като 1377 от тях са заявили електронното дистанционно гласуване чрез интернет. Решението на Избирателната комисия и протоколите на Избирателна секция №1 и Избирателна секция №2 от проведения вчера избор за член на ВСС от квотата на прокурорите са публикувани на интернет сайта на ВСС.", "date": "2017.06.04", "title": "ВТОРИ ДЕН! Общото събрание на прокурорите за избор на членове на ВСС продължава"}
{"url": "http://pik.bg/%D1%81%D1%8A%D0%B4%D0%B8%D1%8F%D1%82%D0%B0-%D0%B5-%D0%BE%D1%82-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-news663705.html", "text": "Резервният вратар на Реал Мадрид Кико Касийя намери повече от атрактивен начин, по който да отпразнува спечелването на 12-ата европейска купа от кралския клуб. Реал разгроми с 4:1 финала в Кардиф срещу Ювентус и вдигна трофея за втора поредна година. Кико Касийя не се появи в игра, но въпреки това привлече вниманието към себе си. В края на мача той взе електронното табло на четвъртия съдия и сам сигнализира за извършената смяна, при която Алваро Мората влезе на мястото на Тони Кроос, предава Спортал. Той показа и колко ще бъде допълнителното време, но това не беше всичко, защото малко по-късно Касийя вдигна таблото и на него грейна числото 12, колкото са европейските титли на Реал.", "date": "2017.06.04", "title": "\"Съдията\" е от Реал (Мадрид)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%BE%D0%BA%D1%8A%D1%80%D0%B2%D0%B0%D0%B2%D0%B8%D0%BB%D0%B8-%D0%BF%D0%BB%D0%BE%D1%89%D0%B0%D0%B4-%D0%B1%D0%BE%D1%80%D0%BE%D1%83-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81%D0%B0-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD%D0%B8-%D0%BD%D0%BE%D1%81%D0%B5%D0%BB%D0%B8-%D0%BF%D0%BE%D1%8F%D1%81%D0%B8-%D0%BD%D0%B0-%D1%81%D0%BC%D1%8A%D1%80-news663722.html", "text": "Полицията в Лондон съобщи преди минути нови данни за кървавия терористичен акт, който блокира британската столица снощи. В хода на антитерористичната операция на площад \"Бороу\" са застреляни трима мъже. Те са били открити с пояси на смъртници по телата си, съобщава британският \"Телеграф\". На този етап властите са надяват извършителите на атентатите да са само ликвидираните три лица, а не да се появят данни за по-голяма група терористи. Както ПИК пръв съобщи ван се вряза в пешеходци в Лондон късно снощи. След като бусът помел доста хора, от него изскочили трима мъже с ножове с големи остриета и започнали да намушкват бягащите наоколо. Инцидентът станал на моста \"Лондон Бридж\".  Нападението се разглежда като терористичен акт, според полицейски източници. Скотланд Ярд потвърди пред телевизията, че един след друг е имало два инцидента - единият на Лондон Бридж, другият - на пазара Бороу маркет, намиращи се в близост. На Лондон Бридж има поне 7 убити. По-късно бе съобщено за трети инцидент – в района на Воксхол, южно от Уестминстър, на десния бряг на Темза. Последва съобщение и за нападение в ресторант в близост до Лондон Бридж.", "date": "2017.06.04", "title": "ИЗВЪНРЕДНО! Терористите, окървавили площад \"Бороу\" в Лондон, са застреляни! Носели пояси на смъртници!"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%80%D0%B5%D0%BC%D0%BE%D0%BD%D1%82-%D1%80%D0%B0%D0%B7%D0%BA%D0%BE%D0%BF%D0%B0%D0%B2%D0%B0%D1%82-%D0%B1%D1%83%D0%BB-%D0%B4%D0%BE%D0%BD%D0%B4%D1%83%D0%BA%D0%BE%D0%B2-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news663713.html", "text": "Започва първият етап от ремонта на столичния булевард „Княз Александър Дондуков”. Първо екипи на \"Софийска вода\" ще влязат в участъка от улица „Кракра” до бул. „Васил Левски”. Рехабилитацията обаче ще доведе и до редица промени в движението. \"На 4 юни стартира първият етап от ремонта на бул. \"Дондуков\", като ще се започне с реконструкция на канализацията в участъка от ул. \"Кракра\" до бул. \"Васил Левски\". Ул. \"Кракра\" се затваря за движение (от бул. „Княз Ал. Дондуков” до бул. „Янко Сакъзов”), а останалото движение по \"Дондуков\" ще се движи двупосочно по релсовия път. Фактически се затваря южното платно на \"Дондуков\" (между бул. “Васил Левски” и ул. “Бяло море”). Трамваите се спират в участъка от Младежкия театър до бул. \"Янко Сакъзов\", каза Антон Деспотов от Центъра за градска мобилност. От Центъра за градска мобилност уведомяват за следните промени в движението на обществения транспорт заради ремонтните работи: От 04:30 часа на 4 юни 2017 г. до 24:00 часа на 10 юли 2017 г. се въвежда временна организация на движение на обществения транспорт както следва: - Трамвайна линия № 20 ще се движи по маршрут от депо Искър до площад “Васил Левски” двупосочно. - Трамвайна линия № 22 се разделя на два маршрута: с № 22 по маршрут от автостанция Изток до площад “Васил Левски” двупосочно. с № 22-А по маршрут от депо Красна поляна до Младежки театър двупосочно. - Трамвайна линия № 23 ще се движи по маршрут от ж.к. Дружба 2 (ул. “Обиколна”) до трамвайно ухо “Гео Милев” двупосочно. За трамвайни линии № 20 и 22 се разкрива временна двупосочна спирка както следва: - с код 6102 “Площад Васил Левски” на 10.00 метра след ул. “Панайот Волов” в посока площад “Васил Левски”; - с код 6103 “Площад Васил Левски” след обратния завой на площада на 40.00 метра след пешеходната пътека; Тролейбусен транспорт - тролейбусни линии № 1, 2 и 4 - в посока съответно ж.к. Левски Г и ж.к. Хаджи Димитър (към моста „Чавдар”) маршрутите не се променят; - в посока център: от ж.к. Левски Г и ж.к. Хаджи Димитър по маршрутите до кръстовище бул. “Княз Александър Дондуков”/ул. “Кракра”, направо по бул. „Княз Ал. Дондуков“и наляво по бул. „Васил Левски“ и по маршрутите; В променения участък на маршрутите тролейбусите ще спират на спирки: - с код 0297 “Бул. Васил Левски” на бул. “Княз Александър Дондуков” за трамвайни линии № 20, 22 и 23 и автобусни линии № 78 и 79; - с код 1242 “Площад Васил Левски” на бул. “Васил Левски” съществуваща за тролейбусни линии № 9 и 11; АТ Малашевци ще разкрие временна автобусна линия № 20-ТМ с маршрут: от начална и крайна - спирка с код 1327 “Централна гара“ на бул. “Княгиня Мария Луиза” за автобусни линии № 78, 85, 213, 285, 305, 404 и 413, обратен завой на кръстовището бул. „Христо Ботев“ - бул. „Княгиня Мария Луиза“, по бул. „Княгиня Мария Луиза” до Метростанция „Сердика”, наляво по бул. „Княз Александър Дондуков“ и надясно по бул. „Васил Левски“ до площад “Васил Левски” - двупосочно. Автобусите ще спират: - на тролейбусните спирки с код 1241 и 1242 “Площад Васил Левски” на бул. “Васил Левски”; - на трамвайните спирки по бул. “Княз Александър Дондуков” и бул. “Княгиня Мария Луиза”. На спирка “Централни хали” в посока Централна гара автобусите да се движат и да спират на пътното платно; - на временна двупосочна спирка “Младежки театър”: - в посока Централна гара с код 6403„Младежки театър” на бул. „княз Александър Дондуков“ преди ул. „Бачо Киро“; - в посока пл. Васил Левски - с код 6404„Младежки театър”на бул. „княз Александър Дондуков“ пред ул. „Малко Търново“; Картите за трамвайни линии № 20, 22 и 23 ще важат за пътуване по временната автобусна линия № 20-ТМ.", "date": "2017.06.04", "title": "ТЕЖЪК РЕМОНТ! Разкопават бул. \"Дондуков\" в столицата  "}
{"url": "http://pik.bg/%D0%BA%D0%BE%D1%88%D0%BC%D0%B0%D1%80%D1%8A%D1%82-%D0%BD%D0%B0-%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%B7%D0%B0%D1%81%D1%82%D0%B8%D0%B3%D0%BD%D0%B0-%D0%B8%D0%B3%D1%83%D0%B0%D0%B8%D0%BD-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news663689.html", "text": "Голмайсторът на Ювентус Гонсало Игуаин беше почти незабележим във финала на Шампионската лига срещу бившия си клуб Реал Мадрид. “Старата госпожа” отстъпи с 1:4 и не успя за трети път да вдигне най-престижното клубно отличие. Игуаин пък загуби голям финал за четвърта поредна година Негативната серия на нападателя започна през 2014 година, когато Аржентина загуби финала на световното първенство от Германия, предава Спортал. През следващите две години “гаучосите”, с Игуаин в състава, на два пъти се препънаха срещу Чили във финални мачове на Копа Америка, за да дойде и поражението на Юве от Реал снощи. Любопитното е, че в нито един от тези двубои Игуаин не можа да отбележи гол.", "date": "2017.06.04", "title": "Кошмарът на финалите застигна Игуаин за четвърта поредна година"}
{"url": "http://pik.bg/%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%B1%D1%80%D0%B8%D0%B4%D0%B6-%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%8F-%D0%B0%D0%BA%D1%82-news663691.html", "text": "Британската полиция започна масова евакуация на хора от сградите в радиус от 1,5 км от Лондон Бридж, където в събота микробус се вряза в минувачи. Според \"Дейли Телеграф\", хората са били евакуирани, включително от театър \"Глоуб\", предаде БГНЕС. Преди това телевизия \"Скай нюз\" съобщи, че на моста Лондон Бридж автомобил, движещ се с висока скорост, е помел пешеходци. Там също така може да са извършени и нападения с ножове. Според съобщения в медиите са пострадали близо 20 души, има и загинали.", "date": "2017.06.04", "title": "Евакуация в района на Лондон Бридж след терористичния акт"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%B3%D0%BE%D0%B2%D0%BE%D1%80%D0%B8%D1%88-%D0%BC%D1%80%D1%8A%D1%81%D0%BE%D1%82%D0%B8%D0%B8-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news663684.html", "text": "то десет примерни фрази, с които можеш да започнеш или продължиш любовната игра! Някои обичат да правят секс мълчейки и на тишина – казват, че това им помага да се съсредоточат върху усещанията. А други, напротив, предпочитат да им шепнат мръсни и непристойни приказки в ухото. Може би и ти няма да откажеш да дадеш воля на фантазията си, нали мръсните разговори работят и в двете посоки – възбуждат и двамата партньори, пише cosmopolita.bg. Но малко след като пристъпиш на ход ти млъкваш, защото си нямаш и идея какво да говориш? Ще ти помогнем! Яркият свят на dirty talk Dirty talk – “мръсни приказки” – един от елементите на сексуалната игра, когато партньорите не правят любов на тишина, а си шепнат непристойни неща един на друг. Това може да е каквото искаш, каквото ви възбужда и двамата: от баналното „Толкова те искам” до преразказ на сериала „Изгубени” по роли. Само ако те възбужда... Въпреки че принципът на мръсните приказки наистина е пределно прост, все пак има и правила. Нужни са, за да получават и двамата партньори удоволствие от случващото се и да не „настъпят” случайно другия по „мазола”, за който не са знаели преди това. В противен случай любовната игра бързо ще изгуби магията си. Ще научиш какви са тези правила, как да ги практикуваш в разговорите в леглото и най-накрая ще узнаеш какво да изричаш, ако никога преди не си го правила. Ще започна с това, че dirty talk се делят на „софткор” и „хардкор”. Софткор е онзи нежен шепот, който, честно казано, дори няма да наречеш „мръсен” език. Но повечето хора започват именно с него. По правило тук влизат комплиментите („Много ми харесва как изглеждаш без дрехи”), милите имена и насоки („Искам да влезеш още по-навътре в мен”). В хардкора влизат ругатните, грубите или даже жестоки реплики („Искам да ме ш**** с всичка сила!”, „Харесва ли ти? Харесва ли ти да те накланям над масата като к****?”) Преди да минеш на хардкор, трябва да се изясниш с партньора си дали това ще му хареса и дали и той усеща такъв прилив на адреналин като теб, или това го обижда. Как да говориш Промени си гласа. Да, не се шегуваме. Много любовници имат особен „секси” глас, с който незнайно защо те по-често си говорят сами със себе си, отколкото с партньорите си. Но обикновено този „особен” глас въобще не звучи смешно на партньора ти, а напротив. Много мъже отбелязват, че когато жената говори като от „секс по телефона”, това повдига не само самооценката им, но и още нещо... Така че направи тембъра си с една идея по-нисък и разтегляй думите като Шарън Стоун от „Първичен инстинкт”. Не забравяй, че винаги трябва да има граници. Определете с партньора ти забранени думи. Едни жени се възбуждат, когато ги наричат „нощни жрици” (в по-груб вариант, естествено), а други се стряскат от това. На някои мъже им харесва да ги командват, а други просто ги изкарва от кожата им. За взаимно удоволствие е добре да определите кои думи можете да произнасяте, а кои – в никакъв случай. Какво да кажеш (дойдохме си на думата) Ако ужасно се притесняваш, то можеш да започнеш с проста вокализация. Тоест, със стонове. Първо, доказано е, че любовните викове увеличават не само неговата възбуда, но и твоята. Второ, така най-накрая ще престанеш да се страхуваш от звука на собствения си глас по време на секс. Общо взето, само плюсове. Ето десет примерни фрази, с които можеш да започнеш (или продължиш любовната игра): „Разкажи ми какво си представяш, когато мастурбираш, разкажи ми какви мръсни мисли ти се въртят в главата”. „Харесва ли ти, когато се докосвам? Искаш ли да гледаш как си играя с пръсти между краката?” „Просто легни по корем и затвори уста. Ще те накарам да свършиш!” (На много мъже им харесва, когато жената доминира. Ако знаеш, че това е по вкуса на твоя любим – давай смело!) „Искам езикът ти да проникне вътре в мен, искам да ме ближеш докато не започна да крещя от удоволствие”. „Из***** ме! Сега!” (Както се казва, „малко, но от сърце”...) „Знаеш ли какво щях да направя, ако ги нямаше всички тези хора наоколо? Щях да се мушна под масата, да те разкопчая и да го поема в устата си колкото мога по-дълбоко!” (Вариант за скучно парти, от което искате да се разкарате по-скоро). „Обожавам този звук, когато ме ш****, чуваш ли го?” „Цялата съм мокра отдолу, даже и гащичките съм си подмокрила...” (След това следва да му вземеш ръката и да си я пъхнеш в гащичките, за да го подразниш още повече – харесва ли ти?) „Какво, ще ми покажеш ли кой е шефът/ лошо момче/ отгоре днес? „Обожавам, когато членът ти се движи толкова бавно в мен. Само не спирай”. (Както се казва, с един удар – два заека: така му показваш, че имаш нужда от още време до оргазма и е по-добре да почака, а и обясняваш как ти харесва да го прави).", "date": "2017.06.04", "title": "Как да говориш мръсотии в леглото"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D0%B8-%D0%B3%D0%BE%D0%BB%D0%B5%D0%BC%D0%B8-%D0%B1%D0%BE%D0%BB%D0%BD%D0%B8%D1%86%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BE%D1%81%D1%82%D0%B0%D0%B2%D0%B0%D1%82-%D0%BE%D1%82%D1%86%D0%B5%D0%BF%D0%B5%D0%BD%D0%B8-%D1%81%D0%BB%D0%B5%D0%B4-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%B1%D1%80%D0%B8%D0%B4%D0%B6-news663715.html", "text": "Три големи лондонски болници остават отцепени след нападението край „Лондон бридж“ късно в събота, при което се предполага, че общо седем души са загинали, съобщи Ройтерс. „Заради инцидента в центъра на Лондон болниците „Сейнт Томас“, „Евелина“ и „Гайс“, са отцепени, за да бъде гарантирана сигурността на пациентите, близките и персонала“, съобщиха в „Туитър“ от лечебните заведения.", "date": "2017.06.04", "title": "ИЗВЪНРЕДНО! Три големи болници в Лондон остават отцепени след атентата на \"Лондон Бридж\""}
{"url": "http://pik.bg/%D1%83%D1%81%D0%BF%D0%B5%D1%88%D0%B5%D0%BD-%D1%81%D1%82%D0%B0%D1%80%D1%82-%D0%BD%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8%D1%8F-%D0%BA%D0%BE%D1%80%D0%B0%D0%B1-%D0%B4%D1%80%D0%B0%D0%BA%D0%BE%D0%BD-news663688.html", "text": "spacex.com В петък, 3 юни 2017 г. ракетата Falcon 9 на SpaceX успешно изведе в орбита космическия кораб „Дракон\" на 11-та си мисия до Международната космическа станция (МКС), съобщава официалния сайт на проекта. Това е юбилейния 100-тен старт на комплекса LC-39A от стартовата площадка Кейп Канаверал, Флорида. SpaceX е един от емблематичните проекти на милиардера Илон Мъск, наред с PayPal и Tesla Motors.", "date": "2017.06.04", "title": "Успешен старт на космическия кораб \"Дракон\""}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D1%81-%D0%B3%D0%BE%D0%BB%D0%BE%D0%B2%D0%B5-%D0%B2-%D1%82%D1%80%D0%B8-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D1%88%D0%BB-news663671.html", "text": "Марио Манджукич, който стана автор на почетното попадение за Юве, пък стана едва третият играч с голове за два различни отбора във финали на ШЛ, предава Спортал. Хърватинът беше точен и през 2013 година, когато Байерн (Мюнхен) победи Борусия (Дортмунд). Другите двама с попадения за два отбора са Велибор Власович и Кристиано Роналдо. Реал пък се разписа в 65-и пореден мач и завърши сезона без нито един двубой, в който не вкарва гол. За последно това се случи в полуфинала на ШЛ през миналия сезон срещу Манчестър Сити (0:0). Суперзвездата на Реал Мадрид Кристиано Роналдо стана първият футболист в историята на Шампионската лига, който отбелязва голове в три финала на турнира. Тази вечер той се разписа на два пъти при победата над Ювентус, донесла 12-ата европейска купа на кралския клуб.", "date": "2017.06.04", "title": "Кристиано е първият с голове в три финала на ШЛ"}
{"url": "http://pik.bg/%D1%8E%D0%B2%D0%B5%D0%BD%D1%82%D1%83%D1%81-%D0%B7%D0%B0%D1%81%D1%82%D0%B8%D0%B3%D0%BD%D0%B0-%D0%B1%D0%B5%D0%BD%D1%84%D0%B8%D0%BA%D0%B0-%D0%BF%D0%BE-%D0%B7%D0%B0%D0%B3%D1%83%D0%B1%D0%B5%D0%BD%D0%B8-%D1%84%D0%B8%D0%BD%D0%B0%D0%BB%D0%B8-news663668.html", "text": "Ювентус отстъпи с 1:4 пред Реал Мадрид в Кардиф и загуби пети пореден финал в Шампионската лига. Така воденият от Масимилиано Алегри тим изравни антирекорда на Бенфика, постигнат между 1963 и 1990 година, предава Спортал. И докато португалците си имат романтично обяснение за каръка с т.нар. проклятие на Бела Гудман, то нищо не може да обясни защо на \"Старата госпожа\" не й върви във финалите. За Ювентус това бешеобщо седми загубен финал в КЕШ и Шампионската лига, в която има и две победи през 1985 и 1996 година. Любопитното е, че във финалния мач Ювентус допусна повече голове, отколкото във всичките предишни мачове в турнира до този момент, в които бяха получили само три попадения в срещите с Лион, Севиля и Монако.", "date": "2017.06.04", "title": "Ювентус застигна Бенфика по загубени финали"}
{"url": "http://pik.bg/%D0%B4%D0%B6%D0%B8%D0%B4%D0%B6%D0%B8-%D0%B1%D1%83%D1%84%D0%BE%D0%BD-%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%B5-%D0%BE%D0%B3%D1%80%D0%BE%D0%BC%D0%BD%D0%BE-%D0%BF%D0%BE%D0%B7%D0%B4%D1%80%D0%B0%D0%B2%D1%8F%D0%B2%D0%B0%D0%BC-%D1%80%D0%B5%D0%B0%D0%BB-news663673.html", "text": "Ювентус Джанлуиджи Буфон Реал Мадрид Вратарят на беше безкрайно разочарован след загубата от във финала на Шампионската лига. \"Старата госпожа\" отстъпи с 1:4 и се размина за седми път в историята си с трофея. За Буфон това беше може би последният шанс да вдигне трофея в Шампионската лига, който не е печелил никога в кариерата си. \"Разочаровани сме, защото си мислехме, че този  път можем да спечелим Шампионската лига. Изиграхме отлично първо полувреме и създадохме големи проблеми на Реал Мадрид и затова сме шокирани от крайния резултат. Очевидно, че за победа в този турнир се иска още. Може би през първото полувреме изразходвахме много сили, но не извлякохме полза от това. През второто полувреме Реал просто ни демонстрира класата и опита си в печеленето на такива мачове. Те спечелиха заслужено. Обективно погледнато отстъпвахме на Реал в големи части от мача\", коментира Буфон, цитиран от Спортал.", "date": "2017.06.04", "title": "Джиджи Буфон: Разочарованието е огромно, поздравявам Реал"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BD%D0%B0%D0%BB%D0%B5%D1%82%D1%8F-%D0%BD%D0%B0-%D0%BC%D0%B8%D0%BD%D1%83%D0%B2%D0%B0%D1%87%D0%B8-%D0%BF%D0%BE-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B8%D1%8F-%D0%BC%D0%BE%D1%81%D1%82-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news663674.html", "text": "Лондонския мост беше евекуиран, след като автомобил налетя на хора, предаде БГНЕС. Съобщено бе, че микробус се е врязал в група минувачи по Лондон Бридж. Има пострадали. Съобщава се за стрелба на моста. Според вестник Сън има около 20 ранени. Полицията в Лондон веднага се намеси при инцидент на моста „Лондон Бридж“ при който ван е ударил няколко пешеходци, съобщава BBC. На мястото са изпратени въоръжени служители, след като свидетели съобщиха, че са видели бял микробус да кара срещу пешеходците. Полицията съобщава, че \"присъстват достатъчно ресурси\". Засега мостът остава затворен и в двете посоки поради \"голям полицейски инцидент\".", "date": "2017.06.04", "title": "ИЗВЪНРЕДНО! Автомобил налетя на минувачи по Лондонския мост, има ранени"}
{"url": "http://pik.bg/%D1%81%D1%8A%D0%B2%D0%B5%D1%82%D0%B8-%D0%BE%D1%82-%D0%BA%D0%B8%D0%BB%D0%B5%D1%80%D0%B0-%D0%B3%D0%BE%D1%80%D0%B5%D1%89%D0%B0%D1%82%D0%B0-%D0%B1%D0%B8%D1%80%D0%B0-%D0%BD%D0%B5-%D0%BD%D0%B8-%D1%86%D0%B0%D0%BA%D0%B0-%D0%B0-%D0%BB%D0%B5%D0%BA%D1%83%D0%B2%D0%B0-%D0%BA%D0%B0%D1%88%D0%BB%D0%B8%D1%86%D0%B0%D1%82%D0%B0-news663670.html", "text": "Един от най-резултатните методи при кашлица е гореща бира с малко мед. Няма значение дали ще е светла, или тъмна, тя ще активира защитните механизми на организма. Медът пък оказва противовъзпалително действие и смекчава кашлицата. Загрейте добре 0,5 л пиво, но не го изчаквайте да кипне. След това прибавете природния еликсир и разбъркайте добре. Курсът на лечение е 2-3 дни. Ако страдате от световъртеж, вашата вълшебна пръчица са цветовете на невена. При системно главозамайване залейте 2 с. л. от билката с чаша гореща вода, покрийте съда и оставете за 2 часа. След като прецедите, пийте малко количество три пъти дневно. Вариант е да приемате и настойка от няколко растения. Вземете по 100 г безсмъртниче, лайка, брезови клонки и жълт кантарион. 1 с. л. от сместа залейте с половин литър вода. Лукът е пръв помощник на страдащите от високо кръвно. Нарежете на ситно 2-3 глави, залейте с чаша хладка вода, след което е добре да престои около два часа. Прецедете и пийте по 1 с. л. три пъти дневно. Чудесно действие има и настойката от дафинов лист, като 20 г се слагат в гореща вода. След час сместа е готова за действие. Приемат се ежедневно по три десертни лъжици половин час преди храна. Екстрактът от семена на грейпфрут има вълшебно действие при множество проблеми. При ухапване на насекомо сложете 10 капки в 2 с. л. зехтин и с получената смес масажирайте засегнатото място. Повторете, докато сърбежът не изчезне. При болно гърло и за преодоляване на последствията от грипа добавете 8-10 капки от екстракта в чаша топла вода. Правете гаргара 4-5 пъти дневно, докато болката не престане.", "date": "2017.06.04", "title": "Съвети от килера: Горещата бира не ни цака, а лекува кашлицата"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%B2%D1%81%D0%B8%D1%87%D0%BA%D0%B8-%D0%BA%D0%BB%D1%83%D0%B1%D0%BD%D0%B8-%D1%88%D0%B0%D0%BC%D0%BF%D0%B8%D0%BE%D0%BD%D0%B8-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news663669.html", "text": "Реал Мадрид победи Ювентус с 4:1 и спечели Шампионската лига за тркорден 12-и път. “Лос Бланкос” са и първият отбор откакто турнирът се провежда в този формат, който успя да защити трофея си. Ювентус пък загуби общо седми финал и само два пъти е стъпвал на върха в състезанието. 1956 - Реал Мадрид 1957 - Реал Мадрид 1958 - Реал Мадрид 1959 - Реал Мадрид 1960 - Реал Мадрид 1961 - Бенфика 1962 - Бенфика 1963 - Милан 1964 - Интер 1965 - Интер 1966 - Реал Мадрид 1967 - Селтик 1968 - Манчестър Юнайтед 1969 - Милан 1970 - Фейенорд 1971 - Аякс 1972 - Аякс 1973 - Аякс 1974 - Байерн 1975 - Байерн Мюнхен 1976 - Байерн Мюнхен 1977 - Ливърпул 1978 - Ливърпул 1979 - Нотингам Форест 1980 - Нотингам Форест 1981 - Ливърпул 1982 - Астън Вила 1983 - Хамбургер ШФ 1984 - Ливърпул 1985 - Ювентус 1986 - Стяуа 1987 - Порто 1988 - ПСВ Айндховен 1989 - Милан 1990 - Милан 1991 - Цървена Звезда 1992 - Барселона 1993 - Олимпик Марсилия 1994 - Милан 1995 - Аякс 1996 - Ювентус 1997 - Борусия Дортмунд 1998 - Реал Мадрид 1999 - Манчестър Юнайтед 2000 - Реал Мадрид 2001 - Байерн Мюнхен 2002 - Реал Мадрид 2003 - Милан 2004 - Порто 2005 - Ливърпул 2006 - Барселона 2007 - Милан 2008 - Манчестър Юнайтед 2009 - Барселона 2010 - Интер 2011 - Барселона 2012 - Челси 2013 - Байерн Мюнхен 2014 - Реал Мадрид 2015 - Барселона 2016 - Реал Мадрид 2017 - Реал Мадрид Реал Мадрид (Испания) - 12 (1956, 1957, 1958, 1960, 1966, 1998, 2000, 2002, 2014, 2016, 2017) Милан (Италия) - 7 (1962, 1969, 1989, 1990, 1994, 2003, 2007) Ливърпул (Англия) - 5 (1977, 1978, 1981, 1984, 2005) Байерн Мюнхен (Германия) - 5 (1974, 1975, 1976, 2001, 2013) Барселона (Испания) - 5 (1992,2006, 2009, 2011, 2015) Аякс Амстердам (Холандия) - 4 (1971, 1972, 1973, 1995) Манчестър Юнайтед (Англия) - 3 (1968, 1999, 2008) Интер (Италия) - 3 (1964, 1965, 2010) Бенфика (Португалия) - 2 (1961, 1962) Нотингам Форест (Англия) - 2 (1979, 1980) Ювентус (Италия) - 2 (1985, 1996) Порто (Португалия) - 2 (1987, 2004) Селтик (Шотландия) - 1 (1967) Хамбургер ШФ (Германия) - 1 (1983) Стяуа Букурещ (Румъния) - 1 (1986) Олимпик Марсилия (Франция) - 1 (1993) Фейенорд (Холандия) - 1 (1970) Астън Вила (Англия) - 1 (1982) ПСВ Айндховен (Холандия) - 1 (1988) Цървена звезда (Сърбия) - 1 (1991) Борусия Дортмунд (Германия) - 1 (1997) Челси (Англия) - 1 (2012) 1. Испания - 17 2. Италия - 12 Англия - 12 4. Германия - 7 Холандия - 6 6. Португалия - 4 7. Франция - 1 Румъния - 1 Шотландия - 1", "date": "2017.06.04", "title": "Вижте всички клубни шампиони на Европа"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81%D1%8A%D1%81-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD-%D0%B5%D1%8A%D1%80%D0%BB%D0%B0%D0%B9%D0%BD%D1%81-%D0%B2-%D1%81%D0%B0%D1%89-%D0%BE%D1%82%D0%BB%D0%BE%D0%B6%D0%B5%D0%BD%D0%B8-%D1%81%D0%B0-34-%D0%BF%D0%BE%D0%BB%D0%B5%D1%82%D0%B0-news663664.html", "text": "Повече от 30 полета отложени на международното летище Сан Антонио, щата Тексас, заради инцидент със самолет на American Airlines, предаде БГНЕС. При опит за излитане Boeing 737-800 се хлъзна и излезе от пистата. Никой от 44-те пътници и членове на екипажа не е пострадал.", "date": "2017.06.04", "title": "Инцидент със самолет на \"Американ Еърлайнс\" в САЩ, отложени са 34 полета"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%83%D1%82%D0%B8%D0%BD-%D0%B7%D0%B0-%D0%B7%D0%B0%D0%BF%D0%B0%D0%B4%D0%B0-%D0%BA%D0%B0%D1%87%D0%B8%D0%BB%D0%B8-%D1%81%D0%B0-%D0%BD%D0%B8-%D1%81%D0%B5-%D0%BD%D0%B0-%D0%B3%D0%BB%D0%B0%D0%B2%D0%B8%D1%82%D0%B5-%D0%BE%D0%BF%D1%8A%D0%BD%D0%B0%D0%BB%D0%B8-%D1%81%D0%B0-%D1%81%D0%B8-%D0%BA%D1%80%D0%B0%D0%BA%D0%B0%D1%82%D0%B0-%D0%B4%D1%8A%D0%B2%D1%87%D0%B0%D1%82-%D0%B4%D1%8A%D0%B2%D0%BA%D0%B8-%D0%B8-news663649.html", "text": "Представители на западните страни дълги години \"абсолютно безцеремонно\" се месят във вътрешната политика на Русия, заяви президентът Владимир Путин, предаде \"Взгляд\". Тази намеса, по негови думи, има систематичен характер. Те се занимават дори на ниво външно министерство, каза Путин по време на международния икономически форум в Петербург, цитиран от ТАСС. \"Трябва да видите това, което правят колегите ви у нас: промъкнали са се до нашата вътрешна политика, качили са ни се на главите, опънали са си краката и дъвчат дъвки. Просто се забавляват\", заяви той. Същевременно руският лидер нарече нападките срещу Русия относно опитите ѝ да повлияе на изборите в САЩ \"истерия\" и препоръча на онези, които разпространяват подобна информация, да вземат \"хапчета\".", "date": "2017.06.04", "title": "ИЗВЪНРЕДНО! Путин за Запада: Качили са ни се на главите, опънали са си краката, дъвчат дъвки и се забавляват"}
{"url": "http://pik.bg/%D0%B3%D0%B0%D1%80%D0%B4%D0%B8%D1%8A%D0%BD-%D0%BA%D0%BE%D0%B9-%D0%B5-%D1%81%D0%B5%D1%80%D0%B3%D0%B5%D0%B9-%D0%B3%D0%BE%D1%80%D0%BA%D0%BE%D0%B2-%D0%BC%D0%BE%D0%B3%D1%8A%D1%89%D0%B8%D1%8F%D1%82-%D1%80%D1%83%D1%81%D0%BA%D0%B8-%D0%B1%D0%B0%D0%BD%D0%BA%D0%B5%D1%80-%D0%BA%D0%BE%D0%B9%D1%82%D0%BE-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%B4%D0%B6%D0%B0%D1%80%D0%B5%D0%B4-%D0%BA%D1%8A%D1%88%D0%BD%D1%8A%D1%80-news663667.html", "text": "The Guardian. ФБР разследва декемврийската срещата между Джаред Къшнър и директора на „Внешеконбанк“ Сергей Горков, един от любимците на президента на Русия Владимир Путин, коментира Когато за пръв път се появи информация, че Джаред Къшнър, зет на президента на САЩ Доналд Тръмп, се е срещал със Сергей Горков, директор на една от най-големите руски държавни инвестиционни банки - „Внешеконбанк“, след президентските избори, това не бе повод за разследване от страна на ФБР за възможни тайни споразумения с Русия. Но тази седмица стана ясно, че от ФБР следят внимателно декемврийската среща с енигматичния банкер, завършил академията на разузнавателната служба на Русия. Белия дом и „Внешеконбанк“ коментираха по различен начин срещата Къшнър - Горков. Вашингтон обяви, че Къшнър се е срещнал с Горков и други чуждестранни представители като служител, за да \"подпомогне целите на външната политика на президента\". Фокус", "date": "2017.06.04", "title": "\"Гардиън\": Кой е Сергей Горков, могъщият руски банкер, който се среща с Джаред Къшнър?"}
{"url": "http://pik.bg/%D0%B7%D0%B8%D0%B3%D0%BC%D0%B0%D1%80-%D0%B3%D0%B0%D0%B1%D1%80%D0%B8%D0%B5%D0%BB-%D1%89%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D1%81%D0%B8-%D0%B2-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%BD%D0%BE%D1%80%D0%BC%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B5-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D0%B1%D0%B5%D1%80%D0%BB-news663672.html", "text": "Reuters. След серия скандали между Берлин и Анкара, министърът на външните работи на ФРГ Зигмар Габриел заяви, че ще използва планираната си за понеделник визита в Турция за \"нормализиране\" на отношенията между двете държави, които са партньори в НАТО, предава \"Търсим възможности за първите стъпки към нормализиране\", заяви първият дипломат на Берлин пред репортери в Санкт Петербург, където пристигна за XXI-то издание на Международния икономически форум. Германия обмисля изтеглянето на войниците от Бундесвера, дислоцирани в натовската база \"Инджирлик\" в Турция, след като правителството в Анкара многократно отказа достъп на германска парламентарна делегация да посети военнослужещите. Отношенията между двете държави са допълнително обременени от ареста на кореспондента на вестник \"Ди Велт\" Дениз Юджел, който от февруари насам се намира в затвор в Истанбул. Берлин си навлече гнева на Анкара и заради решението да забрани на нейни политици да агитират на територията на страната в подкрепа на конституционните промени в Турция. Фокус", "date": "2017.06.04", "title": "Зигмар Габриел ще използва визитата си в Турция за \"нормализиране\" на отношенията между Берлин и Анкара"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%BB%D1%83%D0%B4-%D1%84%D0%B5%D0%BD-%D0%BD%D0%B0-%D1%8E%D0%B2%D0%B5%D0%BD%D1%82%D1%83%D1%81-%D1%85%D0%B2%D1%8A%D1%80%D0%BB%D0%B8-%D0%BF%D0%B5%D1%82%D0%B0%D1%80%D0%B4%D0%B0-%D0%BD%D0%B0-%D0%BF%D0%BB%D0%BE%D1%89%D0%B0%D0%B4-%D1%81%D0%B0%D0%BD-%D0%BA%D0%B0%D1%80%D0%BB%D0%BE-%D0%B2-%D1%82%D0%BE%D1%80%D0%B8%D0%BD%D0%BE-%D0%B8%D0%BC%D0%B0-%D0%BF%D0%BE%D0%BD%D0%B5-200-%D1%80%D0%B0%D0%BD%D0%B5%D0%BD%D0%B8-news663675.html", "text": "Паника настъпи в Торино по време на финала в Шампионската лига. Хиляди се бяха събрали на централния площад \"Сан Карло\", за да проследят големия мач в Кардиф, загубен от любимия им Ювентус с 1:4 от Реал. При напускането на площада обаче е настъпила суматоха, хората са започнали да се блъскат, мнозина са били повалени. Полицията се е опитала да възстанови реда. Впоследствие се оказа, че паниката е предизвикана от тейнейджър, който е хвърлил петарда (вид пиратка - б.а.), като е крещял, че това е бомба. В резултат на неуместната му шега няколко души са със сериозни наранявания. Полицията предполага, че по-леко пострадалите са около 200 души.", "date": "2017.06.04", "title": "Паника! Луд фен на Ювентус хвърли петарда на площад \"Сан Карло\" в Торино, има  поне 200 ранени"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D1%84%D0%B8%D1%84%D0%B0-%D0%B4%D0%B6%D0%B8%D0%B4%D0%B6%D0%B8-%D0%B1%D1%83%D1%84%D0%BE%D0%BD-%D0%B5-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D1%88%D0%B0%D0%BC%D0%BF%D0%B8%D0%BE%D0%BD-news663683.html", "text": "Президентът на ФИФА Джани Инфантино беше много дипломатичен след финала в Шампионската лига, спечелен от Реал Мадрид с 4:1 срещу Ювентус. Той заяви, че по-добрия отбор е спечелил и добави, че вратарят на Ювентус Джанлуиджи Буфон е повече от шампион, като го окуражи, че може би ще вдигне мечтаната Златна топка след световното догодина в Русия. \"Ювентус изигра великолепно първо полувреме, но през второто Реал Мадрид беше просто извънземен. Гледахме мач между два отлични отбора и по-добрият тим днес спечели. Дали това беше последният шанс за Буфон да спечели Златната топка? Извън резултата на този мач, Джиджи и Ювентус направиха много силен сезон. Да не забравяме, че догодина има световно. Джиджи е повече от шампион, той е огромен\", коментира Инфантино, цитиран от Спортал.", "date": "2017.06.04", "title": "Шефът на ФИФА: Джиджи Буфон е повече от шампион"}
{"url": "http://pik.bg/%D1%83%D0%B6%D0%B0%D1%81-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D0%B5%D1%86-%D1%83%D0%B1%D0%B8-5-%D0%B3%D0%BE%D0%B4%D0%B8%D1%88%D0%BD%D0%BE-%D1%80%D1%83%D1%81%D0%BD%D0%B0%D1%87%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news663681.html", "text": "Афганистанец е убил 5-годишно дете от Русия в лагер за беженци в германската провинция Баварии, сообщава новинарският портал Nordbayern.de. Инцидентът е станал в община Арншванг в провинция Бавария. 41-годишният афганистанец взел момченцето за заложник и го ранил смъртоносно. Той ранил тежко и неговата майка. Шестгодишното му братче станало свидетел на убийството и е в шок.", "date": "2017.06.04", "title": "Ужас! Афганистанец уби 5-годишно русначе в Германия"}
{"url": "http://pik.bg/%D0%BF%D1%8A%D1%80%D0%B2%D0%B8%D1%82%D0%B5-%D0%B4%D1%83%D0%BC%D0%B8-%D0%BD%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%81%D0%BB%D0%B5%D0%B4-%D0%B3%D0%BE%D0%BB%D0%B5%D0%BC%D0%B8%D1%8F-%D1%82%D1%80%D0%B8%D1%83%D0%BC%D1%84-news663682.html", "text": "Кристиано Роналдо беше избран за най-добър играч във финала на Шампионската лига. Той се разписа два пъти при успеха на Реал Мадрид над Ювентус с 4:1 в Кардиф. \"Невероятно е, още един изключителен сезон. Много съм щастлив, че завършваме кампанията с титла в Шампионската лига и с рекорд. Бях готов за подобно развитие на събитията. Ако се трудим, както през този сезон, ще продължим да печелим трофеи. На почивката Зидан поговори много спокойно с нас и каза, че ни има пълно доверие\", коментира Роналдо. “Направихме невероятен дубъл, освен това сме първият отбор, който печели Шампионската лига в два поредни сезона. В допълнение съм и голмайстор на турнира. какво повече може да се желае”, не скри емоциите си португалецът. “Искам максимално да се насладя на един от най-уникалните моменти в кариерата ми. Сега предстои да се готвя за мачовете с националния отбор. Още една “Златна топка”? Ще видим”, добави Кристиано, цитиран от Спортал.", "date": "2017.06.04", "title": "Първите думи на Кристиано след големия триумф "}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D1%82%D0%B5%D1%80%D0%BE%D1%80-%D1%82%D1%80%D0%B8-%D0%BA%D1%8A%D1%80%D0%B2%D0%B0%D0%B2%D0%B8-%D1%83%D0%B4%D0%B0%D1%80%D0%B0-%D0%B7%D0%B0-%D0%BC%D0%B8%D0%BD%D1%83%D1%82%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BC%D0%B8%D0%BD%D1%83%D0%B2%D0%B0%D1%87%D0%B8-%D0%BF%D0%BE-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B8%D1%8F-%D0%BC-news663687.html", "text": "Ван се е врязал в пешеходци в Лондон, съобщава BBC. След като бусът помел доста хора, от него изскочили трима мъже с ножове с големи остриета и започнали да намушкват бягащите наоколо. Това разказа таксиметров шофьор, станал свидетел на ужасяващото престъпление. Както вече ви съобщихме, инцидентът станал на моста \"Лондон Бридж\". Нападението се разглежда като терористичен акт, съобщава телевизия Sky News, позовавайки се на полицейски източници. Скотланд Ярд потвърди пред телевизията, че един след друг е имало два инцидента - единият на Лондон Бридж, другият - на пазара Borough Market, намиращи се в близост. На Лондон Бридж има поне 7 убити. По-късно бе съобщено за трети инцидент – в района на Воксхол, южно от Уестминстър, на десния бряг на Темза. Последва съобщение и за нападение в ресторант в близост до Лондон Бридж. По предварителни данни, микробус се е врязал в минувачите по моста. Малко по-късно бе съобщено за нападения с ножове и ранени. Атаката на Лондон Бридж е организирана от трима души, съобщава \"Дейли Телеграф\" на сайта си. Според изданието, мостът е затворен, след съобщението, че \"трима души с ножове започнали да нападат хората.\" Също така се съобщава, че близо 20 души са били пострадали от налетелия микробус. На мястото са изпратени въоръжени служители, след като свидетели съобщиха, че са видели бял микробус да кара срещу пешеходците, предаде БГНЕС. Засега мостът остава затворен и в двете посоки. Нападателите са успели да избягат и все още се издирват.", "date": "2017.06.04", "title": "ПОТВЪРДЕНО! ТЕРОР! ТРИ КЪРВАВИ УДАРА ЗА МИНУТИ! Автомобил се вряза в минувачи по Лондонския мост, има поне 7 убити, нападение и на местен пазар и ресторант (обновена)"}
{"url": "http://pik.bg/%D0%BF%D1%80%D0%BE%D0%B2%D0%B5%D1%80%D0%B5%D1%82%D0%B5-%D0%BA%D0%B0%D0%BA%D0%B2%D0%B8-%D1%81%D1%82%D0%B5-%D0%B1%D0%B8%D0%BB%D0%B8-%D0%B2-%D0%BF%D1%80%D0%B5%D0%B4%D1%85%D0%BE%D0%B4%D0%BD%D0%B8%D1%8F-%D1%81%D0%B8-%D0%B6%D0%B8%D0%B2%D0%BE%D1%82-%D1%81%D0%BF%D0%BE%D1%80%D0%B5%D0%B4-%D0%B4%D0%B0%D1%82%D0%B0%D1%82%D0%B0-%D0%BD%D0%B0-%D1%80%D0%B0%D0%B6%D0%B4%D0%B0%D0%BD%D0%B5-news663700.html", "text": "Вижте какви сте били тогава според датата си на раждане: Пленявали сте хората със своя чар и интелект. Имали сте голямо влияние над всички и сте го използвали за свои цели. Били сте на страната на слабите, беззащитните и не сте преставали да се борите за правдата и истината. Почти невъзможно е било да бъдете победени от противниците си. Превърнали сте се в истински водач и учител за многото си последователи. Хората са Ви превърнали в идол и са Ви смятали едва ли не за месия. Следвали са Ви навсякъде, където сте ходили. В края на предишния си живот сте избягали в безлюдна, голяма и мрачна гора и там сте прекарали последните години от живота си като монах. Днес не обичате самотата и с цялото си сърце помагате на хората в неволя. Продължавате да сте симпатичен и да вдъхвате доверие. Не сте много общителен човек и често Ви смятат за чудак. В този живот добре знаете какво искате и как да го постигнете. В любовта действате повече с разум, отколкото със сърце. Човек с много буйна фантазия, Вие сте притежавали таланта да забавлявате хората. Успявали сте да покорите сърцата им и сте ги карали да Ви обожават и обичат. Не сте се задържали дълго на едно място – вечно сте търсили нещо ново и никога не сте се обвързвали само с една личност. В любовта сте давали толкова, колкото е било необходимо, а голямото Ви желание за нови любовни авантюри непрекъснато е унищожавало всяка предишна връзка. В края на предишния си живот успявате да срещнете своята идеална любов и с нея преживявате хубави години на разбирателство и хармония. Най-голямото Ви богатство са били децата и техните големи успехи. В сегашния си живот сте чувствителни, но не откривате лесно чувствата и сърцето си. Държите се на дистанция от заобикалящите Ви. Продължават да Ви привличат авантюрите, но сега сте вързани за едно място и с една личност. Хората около себе си цените по делата им, а не по думите. И в този живот притежавате остър и проницателен ум и няма проблем, който да не можете да разрешите. Вашата сила е била тактичността и хладнокръвното държание. Планирали сте добре всяко свое действие и умно сте избирали целите си. Били сте родени за юридически съветник и хората непрекъснато са Ви търсили за съвети и помощ. Пленявали сте сърцата със своите ораторски способности. Освен добър оратор сте били и писател. Прекомерната Ви гордост се е нуждаела от уважението и възхищението на заобикалящите Ви. Много често сте попадали в капана на своето самолюбие. Преди края на предишния си живот сте успели да накарате много хора да приемат Вашите идеи. Следващите поколения са Ви превърнали в мит и дълго сте били идол за множеството си почитатели. В днешния си живот сте много откровен и прям човек и презирате всякакво насилие. Привличат Ви хуманитарните дейности и от сърце помагате на болните и слабите. Все пак доста често Ви липсва самоувереност и понякога подценявате своите способности. Силно чувствителна личност, когато се влюбите, посвещавате цялото си същество на любовта. Родили сте се в бедно семейство и така много рано сте осъзнали, че светът е разделен на бедни и богати. Ненавиждали сте неправдата и непрекъснато сте се стремели към истината. Били сте легендарно смела личност. Около Вас е имало отбрани юнаци и темпераментни и борбени момци. Вашата банда е плячкосвала по горите и пътищата – взимала от богаташите и давала на бедните. Изневярата не Ви е била позната нито в любовта, нито е приятелството. Преживели сте една бурна и страстна, но за сьжаление трагична любов. Героично сте завършили предишния си живот. Всички битки са Ви носили слава и сте били идол за множеството поклонници. И днес сте идеалисти, но по-внимателни от преди. Първо добре премисляте и след това реагирате. Сърцето си разкривате само пред тези приятели, които са доказали, че го заслужават. В любовта сте прекалено взискателни и мечтаете да я преживеете и тялом, и духом. Горда и амбициозна личност, Вие сте имали и голяма интелигентност. Успели сте да се издигнете дори на царски трон, станали сте владетел на голяма империя. Не сте понасяли слабостите на своите подчинени и сте властвали с голяма строгост и дисциплина. Вашият народ не е одобрявал строгото Ви управление. Хората са били скептично настроени към управлението Ви и са Ви избягвали. В любовта също сте били много студен и безчувствен човек и затова никога не сте изживели истинската любов тялом и духом. Преди края на предишния си живот сте станали жертва на революция. Благодарение на една личност сте успели да се спасите и избягате извън своята империя. В днешния си живот не обичате да ви командват и напътстват други хора. Не обичате да подарявате и давате нищо свое. Обичате свободата си и с всички сили се стремите да я запазите. Вие сте голям индивидуалист и Ви отблъсква всичко, което е колективно. В любовта също сте прекалено себични и всяка Ваша любовна връзка е краткотрайна. Никога не сте получавали нещо с насилие. Всичко сте правили тактично и полека, и сте успявали да плените много сърца. Симпатия към Вас са изпитвали дори кралете и управляващите. Въпреки това много често сте имали неприятности поради ревността или завистта на своите противници. Реномето Ви непрекъснато растяло и сте стигнали дори до длъжността царски съветник. Много тежко сте завършили предишния си живот. Предателството на фалшив приятел Ви е отвело или в затвора, или е трябвало да избягате в изгнание. Днес сте много чувствителна личност и най-много се ядосвате, когато някой се бърка в личните Ви работи. Общителни сте и се страхувате от самота и изолация. Към избраника на своето сърце сте недоверчиви и много трудно откривате чувствата си. Грандоманията и желанието да налагате своята воля над другите са били най-характерните Ви черти през миналия живот. Имали сте качества на водач и много бързо сте успели да се издигнете на върха на обществената стълба. Затова сте имали и множество противници. Били сте безмилостни към неприятелите си и тежко на този, който е заставал на пътя Ви към целта. Рискувайки, сте постигнали големи резултати. От силата на Вашия ум са се страхували всички, дори кралете. В любовта сте били открити и прями и всеки, който злоупотребявал с чувствата Ви, горко е съжалявал. В края на предишния си живот сте предали своите знания и власт на синовете си. Вероятно сте умрели от раните, нанесени Ви от множеството неприятели. В сегашния си живот мразите и властта, и авторитетните хора. Стремите се към тишина и хармония. Жаждата Ви за свобода е много силна и непрекъснато търсите нови авантюри. В любовта сте много ревниви, но винаги сте готови да подарите душата си на личност, която Ви омагьоса с нежност и чувства. Стремили сте се хората да се възхищават повече на мъдростта Ви, отколкото да получите добро обществено положение. Много добре сте знаели, че славата е меч с две остриета. Били сте строги към себе си и не сте си разрешавали да правите грешки. Сигурно сте изгубили някой скъп приятел и веднага след това сте осъзнали, че смъртта не е само физическа, но и духовна проява. Останалата част от живота си сте посветили на науката и мъдростта. Единствената Ви радост са били резултатите от научните ви изследвания. Така сте дочакали и края на предишния си живот. В сегашния живот сте много недоверчиви спрямо хората. За да приемете другите, те трябва непрекъснато да Ви се доказват. Продължавате да бъдете авторитетна личност, с добро реноме. Не понасяте бъбривците и еснафите. Приятелството за Вас е светиня и сте предани приятели. В любовния живот търсите вярност, нежност и романтичност. Вие сте били голям оратор Били сте изключително остроумен стратег, с големи ораторски способности. С пламенните си речи сте пленявали сърцата на слушателите си. Дори царете и лидерите са търсели Вашите компания и съвети. Слабостта Ви – Вашето романтично и влюбчиво сърце. Любовта сте изживявали тялом и духом и повече сте давали, отколкото получавали. Затова не е чудно, че след всеки любовен крах сте ставали отмъстителни. Разочаровани в любовта, Вие отново сте се връщали към своите ораторски занимания, а там Вашите добри приятели Ви спасявали от самотата и монотонността.  Краят на Вашия предишен живот е бил много хубав – намерили сте любовта на живота си и сте получили пълно материално и духовно богатство. В сегашния си живот продължавате да имате ораторски способности и търсите още по-силна връзка с околните. Не понасяте хората с бедна душа. За приятелството давате всичко и винаги може да се разчита на Вас. В любовта сте подозрителни и много ревниви. Смисълът на живота Ви е бил в това да откривате неизвестни места. Като силно любопитни личности, с буйно въображение, сте се стремили да утолявате жаждата си за авантюри. Искали сте да научите много чужди езици и да опознавате много чужди култури. Свободата си сте бранили със зъби и нокти. Където и да сте се появявали, сте предизвиквали вълнения и размирици и затова хората са се страхували от Вас. В любовните отношения сте разпалвали страстта на партньора си и след това внезапно сте изчезвали в неизвестна посока. Независимият Ви дух е бил не само Вашата сила, но и слабост – никой не можел да Ви ръководи, а чувствата често Ви водели до отчаяние. Мразели сте дисциплината и законите. Края на своя предишен живот сте дочакали много спокойно. Намерили сте партньор със сродна душа и с него сте споделили всички свои мечти. Сега сте много независима натура с разностранни интереси. Все още се стремите да откривате нови хоризонти и не желаете да се установите на едно място. В любовта отново търсите сродна душа. Непрекъснато сте се стремили да откривате мистичното. Когато сте разкривали една тайна, веднага сте се спускали да откривате и други. Имали сте голяма пророческа сила и със сигурност сте се занимавали с бяла магия. Не сте понасяли авторитети и не сте се стремили да станете човек, който иска високо положение в обществото. Били сте много общителни и сте споделяли с другите своите знания и опит. Любовта Ви към другите е била повече духовна, отколкото физическа. На края на предишния си живот сте предали всички знания на хора, които са се нуждаели от помощ. Умрели сте от насилствена смърт и то от ръката на наемник на завистливи хора. В сегашния си живот сте авторитетна личност с критичен ум. Силно цените чувствителните и мъдри хора. Голям психолог сте и бързо разбирате с какви хора имате работа. В любовта се отдавате изцяло и затова от партньора си искате същото. Основните Ви качества са били искреност и интелект. Не са Ви липсвали и завистници заради гениалния Ви ум. Някои са се опитвали да Ви свалят от „трона“, но това не им се е отдало. Вашите пророчески визии са били дълбоко свързани с интуицията. Непрекъснато сте се стремили към нови знания и открития. Презирали сте хората с плитък ум, а най-силното Ви оръжие е била справедливостта. Били сте и много взискателни не само към другите, но и към себе си. На края на своя предишен живот сте предали своите знания и опит на малък кръг от избраници. В своя сегашен живот сте дошли с чувството за изпълнен дълг към хората. Пренесли сте много от позитивните си качества. Сега интелектът Ви е много по-голям, а се стремите и дълбоко да изследвате душата. Вашето мото е: „Искам да разкрия корените на всички тайни.“ И днес свързвате интелекта с интуицията. Продължавате да сте взискателни към другите и не им прощавате слабостите. Затова във Вашите любовни авантюри се стремите към съвършени отношения. Често се разочаровате от партньора, защото не умеете да бъдете толерантни към неговите недостатъци. highviewart", "date": "2017.06.04", "title": "Проверете какви сте били в предходния си живот, според датата на раждане!"}
{"url": "http://pik.bg/%D0%B0%D0%BB%D0%B5%D0%B3%D1%80%D0%B8-%D1%81%D0%B5%D0%B3%D0%B0-%D0%BD%D0%B5-%D1%83%D1%81%D0%BF%D1%8F%D1%85%D0%BC%D0%B5-%D0%BD%D0%BE-%D0%B6%D0%B8%D0%B2%D0%BE%D1%82%D1%8A%D1%82-%D0%B4%D0%B0%D0%B2%D0%B0-%D0%BD%D0%BE%D0%B2%D0%B8-%D1%88%D0%B0%D0%BD%D1%81%D0%BE%D0%B2%D0%B5-news663685.html", "text": "Треньорът на Ювентус Масимилиано Алегри беше разочарован, но не и отчаян след загубата с 1:4 от Реал Мадрид във финала на Шампионската лига. Според него малко в психологически план не е достигнало на футболистите му, но той е оптимист, че през следващия сезон тази слабост ще изчезне. \"Увереността ни ще расте, това е сигурно. Сега не е моментът за критики, но ние не трябваше да допускаме третия гол. Нищо, животът винаги предоставя възможност да се поправим и ние ще се опитаме да сторим това през товия сезон. Целите ни остават непроменени - титла в Италия и добра кампания в Шампионската лига. Аз ще бъда на скамейката и си пожелавам да се върнем на финала и този път да го спечелим. Тази вечер в Кардиф пристигнахме със същата цел, но за съжаление не успяхме. Определено започнахме добре, но не успяхме да материализираме по-добре това първо полувреме, в което играхме страхотно. През второто ни беше трудно, някои играчи имаха физически проблеми, а след втория гол отпаднахме.", "date": "2017.06.04", "title": "Алегри: Сега не успяхме, но животът дава нови шансове"}
{"url": "http://pik.bg/%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D0%B8-%D0%B7%D0%B0-%D0%B8-%D0%BF%D1%80%D0%BE%D1%82%D0%B8%D0%B2-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-news663676.html", "text": "Поддръжниците на Републиканската партия и ръководителя на вашингтонската администрация се събраха на площад Лафайет, близо до Белия дом, за да участват в демонстрация под названието \"Питсбърг, а не Париж\". Те приветстваха решението на американския президент да се оттегли от Парижките климатични договорености. Те развяваха националния флаг и плакати лозунга на Тръмп \"Да направим Америка отново велика\". Митингът, организиран от комитета на Републиканската партия в щата Вирджиния, беше срещу политиката на Тръмп. Той се проведе пред Вашишнгтонския монумент. Участниците в него настояха за създаването на независима комисия за разследване на предполагаемата връзка на Тръмп и неговите помощници в предизборната кампания през 2016 г. с руски представители. Участниците в \"Марш на истината\" също поискаха да бъде публикувана данъчна декларация на Тръмп и информация за разследванията на ФБР и специалните комисии на Конгреса на САЩ за разузнаване твърденията за намеса на Русия в изборите в САЩ миналата година, предаде БГНЕС.", "date": "2017.06.04", "title": "Демонстрации \"за\" и \"против\" Доналд Тръмп във Вашингтон"}
{"url": "http://pik.bg/%D1%81%D0%B8-%D0%B5%D0%BD-%D0%B5%D0%BD-%D0%BD%D0%BE%D0%B2%D0%B8-%D1%81%D0%B2%D0%B8%D0%B4%D0%B5%D1%82%D0%B5%D0%BB%D1%81%D1%82%D0%B2%D0%B0-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%B1%D1%80%D0%B8%D0%B4%D0%B6-news663690.html", "text": "CNN В събота вечер мъж с „голям нож влезе в ресторант на площад „Бороу\", Садърк, близо до „Лондон Бридж“ и намушка двама души\", споделя свидетел пред . Президентът на САЩ Доналд Тръмп беше информиран от екипа си по национална сигурност, съобщи говорителя на Белия дом Шон Спайсър. Властите в Лондон все още не дават подробности за инцидента и не съобщават броя на пострадалите. От нападаталите има застреляни. Фокус", "date": "2017.06.04", "title": "Си Ен Ен: Нови свидетелства за кървавия инцидент на Лондон Бридж"}
{"url": "http://pik.bg/%D1%81%D0%B5%D1%80%D1%85%D0%B8%D0%BE-%D1%80%D0%B0%D0%BC%D0%BE%D1%81-%D0%B3%D0%BE%D1%80%D0%B4-%D1%81%D1%8A%D0%BC-%D0%B8%D0%BC%D0%B0%D1%85%D0%BC%D0%B5-%D1%81%D1%80%D0%B5%D1%89%D0%B0-%D1%81-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-news663694.html", "text": "Серхио Рамос Капитанът на Реал Мадрид беше на седмото небе от радост след историческия триумф срещу Ювентус. “Лос бланкос” спечелиха финала в Шампионската лига с 4:1 и станаха първият отбор в модерната ера на състезанието, който защити трофея си. “Изключително съм горд с отбора. Днес имахме среща с историята. получихме невероятна възможност и я използвахме”, заяви защитникът. “От самото начало искахме да покажем добър футбол и да постигнем целта си. Направихме и няколко грешки, но заслужихме победата. Много сме горди, че спечелихме Шампионската лига в два поредни сезона. Показахме истински шампионски характер”, добави Рамос, цитиран от Спортал.", "date": "2017.06.04", "title": "Серхио Рамос: Горд съм, имахме среща с историята"}
{"url": "http://pik.bg/%D0%B3%D0%B0%D1%80%D0%B5%D1%82-%D0%B1%D0%B5%D0%B9%D0%BB-%D1%81%D0%B5-%D0%BD%D0%B0%D1%80%D0%B5%D0%B4%D0%B8-%D0%B4%D0%BE-%D0%B0%D0%BD%D0%B5%D0%BB%D0%BA%D0%B0-%D0%B8-%D0%B4%D0%B8-%D0%BB%D0%B8%D0%B2%D0%B8%D0%BE-news663692.html", "text": "Реал Мадрид спечели Шампионската лига след успех над Ювентус с 4:1 в Кардиф, а местният любимец Гарет Бейл влезе в историята на турнира с любопитно постижение. Уелсецът, който се появи като резерва през второто полувреме, е едва шестият футболист, който става европейски клубен шампион в родния си град, предава Спортал. Преди него това са правили Никола Анелка (с Реал Мадрид в Париж през 2000 година), Анджело Ди Ливио (с Ювентус в Рим през 1996 година), Алекс Степни (с Манчестър Юнайтед в Лондон през 1968 година), както и Мигел Муньос у Енрике Матеос (с Реал в Мадрид през 1957 година). “Какъв невероятен финал! Градът ни се представи блестящо като домакин на спортно събитие от толкова високо ниво. Да спечелиш Шампионската лига у дома е фантастично чувство. Работих много през целия сезон, за да се възстановя след контузиите, а това беше моята награда. Реал твори история. Нека се насладим на момента. След почивката бяхме по-уверени и използвахме шансовете си”, сподели Бейл.", "date": "2017.06.04", "title": "Гарет Бейл се нареди до Анелка и Ди Ливио"}
{"url": "http://pik.bg/%D1%83%D1%80%D0%B0%D0%B3%D0%B0%D0%BD-%D0%BF%D0%B0%D0%BA-%D0%BF%D0%BE%D0%BC%D0%B5%D1%82%D0%B5-%D1%80%D1%83%D1%81%D0%B8%D1%8F-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D1%82%D1%80%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BC%D0%B0%D1%81%D0%BE%D0%B2%D0%BE-%D1%85%D0%BE%D1%80%D0%B0%D1%82%D0%B0-%D0%BD%D1%8F%D0%BC%D0%B0%D1%82-%D1%82%D0%BE%D0%BA-news663646.html", "text": "Трима души пострадаха, а един загина вследствие на ураганът, който връхлетя днес руската Свердловска област, съобщават от местното управление на МВР, предаде БГНЕС. Загиналият е в Нижни Тагил. Отнесени са покривите на повече от 30 къщи, разрушени са множество оранжерии, басейни, постройки, прекъснати са електропроводи, дървета и тежки предмети са паднали върху автомобили. В района на Свердловск остава предупреждението за бури. Както съобщават от Министерството на извънредните ситуации, през деня са възможни проливни дъждове, гръмотевични бури, градушки и поривисти ветрове със скорост до 25 м / сек. В резултат на лошо време без електричество в региона са останали над 38 хиляди души. Предупреждение а бури също е обявено в района на Ханти-Мансийски автономен окръг, Челябинска и Курганска област.", "date": "2017.06.04", "title": "УРАГАН ПАК ПОМЕТЕ РУСИЯ! Мъж загина, трима пострадаха, масово хората нямат ток "}
{"url": "http://pik.bg/%D0%BE%D1%81%D1%82%D0%B0%D0%B2%D0%B5%D1%82%D0%B5-%D1%87%D0%B0%D1%88%D0%B0-%D0%B2%D0%BE%D0%B4%D0%B0-%D1%81%D1%8A%D1%81-%D1%81%D0%BE%D0%BB-%D0%B8-%D0%BE%D1%86%D0%B5%D1%82-%D0%B2-%D0%B4%D0%BE%D0%BC%D0%B0-%D1%81%D0%B8-%D0%B8-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%B8-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D1%89%D0%B5-%D0%B8%D0%BC%D0%B0-%D1%81%D0%B0%D0%BC%D0%BE-%D0%B7-news663697.html", "text": "Чувствате ли се зле, когато сте у дома? Когато не сме на работа, домът обикновено е най-доброто място, където можем и искаме да бъдем. Това е мястото, където повечето от нас се чувстват сигурни. Но ако има прекалено много негативна енергия в домовете ни, тя има осезаем ефект върху вашите емоции, както и здравето ни. Въпреки, че не можете да видите тази енергия с невъоръжено око, Вие със сигурност можете да почувствате как енергията на дома Ви често отразява Вашето собствено вътрешно емоционално състояние. Това е времето, да прогоните тези отрицателни, тъжни и направо депресиращи вибрации, които могат да имат драматичен ефект върху настроението Ви. Опитайте тази лесна, домашна техника и изпратете всички тези негативни енергии далеч! Ще имате нужда от: 1 чаша (тя трябва да бъде напълно прозрачна) бял оцет Гранулирана сол вода Начин на приготвяне: Добавя се малко сол, малко оцет и малко вода в чашата. Поставете я в някоя част от дома, където прекарвате най-много време и където идват други хора, когато Ви посещават. Оставете чашата там в продължение на 24 часа. След известно време, проверете какво се случва със солта, дали нивото й се е покачило или водата прелива. Изплакнете чашата обилно с вода след 24 часа и повторете процедурата, ако мислите, че това е необходимо. Сложете по една чаша във всички области на Вашия дом, докато солта не спре да расте. Забележка : Поставете чашата на място, където не може да се види, така че тя да успее да поеме лошите енергии ефективно! stara-bulgaria.eu", "date": "2017.06.04", "title": "Оставете чаша вода със сол и оцет в дома си и вижте какви невероятни промени ще има само за 24 часа"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0-%D0%BA%D0%BE%D1%88%D0%BC%D0%B0%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB%D0%B5%D0%BD-%D0%B0%D0%BA%D1%82-%D0%BD%D0%B0-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-news663695.html", "text": "Министър-председателят на Обединеното кралство - Тереза Мей, окачестви трагичния инцидент в Лондон като \"потенциален акт на тероризъм\". Врязването на белия ван в пешеходци край \"Лондон Бридж\" идва две седмици след бомбата, която избухна след концерта на американската певица Ариана Гранде в Манчестър. Полицията потвърди, че има повече от една жертва, но засега точният брой на смъртните случаи не е уточнен. Според непотвърдена информация обаче загиналите са най-малко седем, сред които и един полицай. Малко след първия инцидент британските медии оповестиха и за втори в района на пазара \"Бъроу\", уточнява Би Ти Ви. Веднаха след това бе съобщено и за трети - в по-отдалечения \"Воксхол\". Все още няма информация дали те са свързани.", "date": "2017.06.04", "title": "Тереза Мей за кошмара в Лондон: Потенциален акт на тероризъм"}
{"url": "http://pik.bg/%D0%B7%D0%B8%D0%BD%D0%B5%D0%B4%D0%B8%D0%BD-%D0%B7%D0%B8%D0%B4%D0%B0%D0%BD-%D0%BE%D1%81%D1%82%D0%B0%D0%B2%D0%B0%D0%BC-%D1%82%D0%BE%D0%B7%D0%B8-%D0%BE%D1%82%D0%B1%D0%BE%D1%80-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D1%81%D1%82%D0%B8%D0%B3%D0%BD%D0%B5-%D0%BE%D1%89%D0%B5-%D0%BC%D0%BD%D0%BE%D0%B3%D0%BE-news663698.html", "text": "Легендарният Зинедин Зидан може да се гордее не само с кариерата си като футболист, но и с впечатляващите си постижения в иначе краткото време, откакто е старши треньор на Реал Мадрид. Още във втория си сезон начело на кралския клуб, французинът триумфира за втори пореден път в Шампионската лига. Макар и сдържан в емоциите си, Зизу призна, че е много щастлив от победата над бившия си клуб Ювентус с 4:1. “Разбира се, че оставам начело на Реал. Мислите ни вече са насочени към следващия сезон. Ювентус е голям отбор. И те заслужаваха да са на финала, а през първото полувреме ни затрудниха много. Прекарах 5 чудесни години в Торино и Юве завинаги ще остане в сърцето ми. Реал доминираше през второто полувреме и заслужено спечелихме”, заяви Зидан. “Годината беше отлична за нас. Трябва да поздравя всички играчи на този велик клуб. С такива футболисти, с каквито разполагаме, можем да постигнем още много. Трябва само да продължим да работим по същия начин. Щастлив съм. Дори да не ми личи външно, истината е, че съм много доволен. Дали съм най-добрият треньор в света? Не”, каза още Зидан, цитиран от Спортал.", "date": "2017.06.04", "title": "Зинедин Зидан: Оставам! Този отбор може да постигне още много!"}
{"url": "http://pik.bg/%D0%B8%D1%81%D0%BA%D0%BE-%D0%BF%D1%80%D0%B5%D0%B7-%D0%B2%D1%82%D0%BE%D1%80%D0%BE%D1%82%D0%BE-%D0%BF%D0%BE%D0%BB%D1%83%D0%B2%D1%80%D0%B5%D0%BC%D0%B5-%D0%B1%D1%8F%D1%85%D0%BC%D0%B5-%D0%BF%D0%B5%D1%80%D1%84%D0%B5%D0%BA%D1%82%D0%BD%D0%B8-news663696.html", "text": "Халфът на Реал Мадрид Иско заяви, че се надява скоро да поднови договора си с клуба. Испанският национал започна като титуляр във финала на Шампионската лига срещу Ювентус, спечелен с 4:1, и отново беше сред най-добрите в състава на Зинедин Зидан. “Първото полувреме беше трудно, защото играхме срещу много сериозен съперник. След почивката видяхме най-добрия Реал през сезона”, сподели Иско. “Надявам се скоро да подпиша нов договор. Реал е най-големият клуб в света. Едва ли някъде ще намеря по-добро място за футбол и за живеене”, добави халфът, който е обвързан с “лос бланкос” до 2018 година.", "date": "2017.06.04", "title": "Иско: През второто полувреме бяхме перфектни"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B1%D1%80%D0%B8%D1%82%D0%B0%D0%BD%D1%86%D0%B8-%D0%BF%D1%80%D0%B0%D0%B2%D1%8F%D1%82-%D1%81%D0%B5%D0%BA%D1%81-%D0%BF%D1%80%D0%B5%D0%B4-%D0%B2%D1%80%D0%B0%D1%82%D0%B8%D1%82%D0%B5-%D0%BD%D0%B0-%D0%BA%D1%80%D1%8A%D1%87%D0%BC%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BC%D0%B8%D0%BD%D1%83%D0%B2%D0%B0%D1%87%D0%B8-%D0%B8%D0%BC-%D1%80%D1%8A%D0%BA%D0%BE%D0%BF%D0%BB%D1%8F%D1%81%D0%BA%D0%B0%D1%82-%D0%B8-%D0%B8%D0%BC-%D1%81-news663569.html", "text": "Гореща случка се е разиграла преди дни в лондонския квартал Сохо. Загорели мъж и жена са били изловени от минувачи да правят секс без изобщо да се интересуват дали някой минава и ги гледа, разказват от британския \"Сън\". Най-напред кавалерът хванал блондинката \"на задна\" и чак след като се позабавлявал, я обърнал с лице към себе си и продължили \"разговора\". Дамата, на около 20 години, пък се оказала доста палава и по някое време спокойно започнала да прави френска любов на мъжа. Двойката била толкова погълната от заниманията си, че дори и не обърнала внимание на улични музиканти, които застанали до тях и започнали да им свирят \"Ламбада\". Занимавката им продължила 15 минути пред вратите на кръчмата. Време достатъчно на минувачите да си направят по няколко клипчета и да окуражават палавниците. Според хората и двамата били доста елегантно облечени, мъжът бил повече от пиян. По едно време паднал, но след това пак станал и продължил да се труди върху мацката. След 15-минутни барманката от кръчмата излязла и ги помолила да се преместят на друго място. Загорелите мъж и жена просто мръднали пред хранителен магазин - две врати по-долу от заведението. И продължили с еротиката.", "date": "2017.06.04", "title": "ГОРЕЩО! Британци правят секс пред вратите на кръчма в Лондон, минувачи им ръкопляскат и им свирят \"Ламбада\"(СНИМКИ18+)"}
{"url": "http://pik.bg/%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D1%81-%D1%82%D0%B2%D1%8A%D1%80%D0%B4%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D1%81%D1%80%D0%B5%D1%89%D1%83-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%8F-%D1%84%D1%80%D0%B5%D0%BD%D1%81%D0%BA%D0%B8-%D1%84%D0%BE%D1%82%D0%BE%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-news663666.html", "text": "AFP. Френският президент Еманюел Макрон призова Турция да освободи френския журналист и известен фотограф, задъдържан почти месец в ареста, съобщава В телефонен разговор с турския президент Реджеп Тайип Ердоган, Макрон \"повтори призива си да види Матиас Депардон във Франция, колкото се може по-скоро\", се казва в изявление от Елисейския дворец. Депардон бе задържан на 8 май, правейки фотосесия за емблематичното списание National Geographic \"за пропаганда на терористични групи\", обичайната причина за турските правоохранителни служби за връзки с кюрдските сили и евентуално им съдебно разследване. Фокус", "date": "2017.06.04", "title": "Еманюел Макрон с твърда позиция срещу Турция за задържания френски фотожурналист"}
{"url": "http://pik.bg/%D1%81%D1%8A%D1%80-%D0%B0%D0%BB%D0%B5%D0%BA%D1%81-%D0%BB%D0%B8%D1%87%D0%BD%D0%BE-%D0%BD%D0%B0%D0%B3%D1%80%D0%B0%D0%B4%D0%B8-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D0%B7%D0%B0-%E2%84%961-%D0%B2-%D0%BA%D0%B0%D1%80%D0%B4%D0%B8%D1%84-news663699.html", "text": "Бившият мениджър на Манчестър Юнайтед сър Алекс Фъргюсън връчи на Кристиано Роналдо наградата за най-добър футболист във финала на Шампионската лига между Реал Мадрид и Ювентус. Реал  спечели с 4:1, а португалецът отбеляза два от головете. Фъргюсън и Роналдо, които работиха заедно на “Олд Трафорд” се поздравиха сърдечно и се прегърнаха, а Кристиано видимо се зарадва от срещата с легендарния шотландец. CR7 приключи турнира като водещ голмайстор с 12 попадения - едно повече от Лионел Меси. Звездата на “лос бланкос” стана топреализатор на ШЛ за 5-и пореден път. Спортал", "date": "2017.06.04", "title": "Сър Алекс лично награди Кристиано за №1 в Кардиф"}
{"url": "http://pik.bg/%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%BE%D1%82%D1%81%D0%B5%D1%87%D0%B5-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8%D1%82%D0%B5-%D1%81%D0%B0-%D0%BA%D0%B0%D1%82%D0%BE-%D0%B1%D1%8A%D0%BB%D0%B3%D0%B0%D1%80%D0%B8-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B8%D0%B2%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B1%D0%B0%D0%BB%D0%B0-news663679.html", "text": "Скоро ще представя нов проект. Все още не искам да говоря за това, но съвсем скоро ще излезе парчето. Това призна пред \"Телеграф\" поп сензацията Гери-Никол. Красавицата проговори за бала си и за сценичните си прояви в Македония. Тя разкри дали има човек до себе си и... \"Нямам любим град в Македония, но ми прави впечатление това, че когато отида там, имам чувството, че хората са българи. Приемат ме така, все едно съм техен изпълнител. Имам страшно много фенове там, хората знаят името ми. Дори и да не съм на участие, докато вървя по улиците в Македония, те веднага ме разпознават и знаят коя съм. Това е много мило и за мен е огромна чест, че извън пределите на моята държава съм разпознаваема. Знаят музиката ми, знаят абсолютно всички, свързано с песните ми и с мен. Доста македонски фенове ми пишат в социалните мрежи, ако трябва да бъда честна. Непрекъснато ме питат кога ще се връщам там, как нямат търпение да ме видят\", разкри Гери-Никол. \"Балът ми мина много добре. Дори не съм очаквала, че всичко може да се получи така. Надмина очакванията ми за най-прекрасния бал. Изкарах си прекрасно, бях с най-близките ми хора. Събрахме се на чудесно място на морето, имаше много хубава гледка. Много се забавлявах и ще запомня този ден. Относно визията ми, ако трябва да бъда честна, направих всичко в последния момент. Доста известен дизайнер, чието име не искам да споменавам, се погрижи за моята рокля. Започнах да си пиша с него в социалната мрежа,той ме потърси. По време на разговорите стана въпрос, че завършвам и с него заедно се спряхме на този чудесен модел. Може би всичко се случи седмица преди бала. Леденият трон пък беше изненада за мен и много добре се върза с роклята ми. Бях като ледената кралица, това отново не е мислен ефект. На мен винаги ми се получават нещата\", каза певицата и призна, че рапърът 100 Кила е бил сред гостите на важното за нея събитие. \"С него сме много близки приятели и колеги. Не беше изненада за мен, бях сигурна, че той ще дойде. Не е бил мой кавалер на бала, както се говори. Нямах кавалер на бала, нямам в живота\", каза още тя. Изпълнителката на \"Момиче като мен\" отново намекна, че може да избяга в чужбина, където да продължи образованието си. \"Подала съм документи за университети в Лондон и Америка и съм приета в абсолютно всички учебни заведения, в които съм кандидатствала. Горда съм от себе си\", завърши Гери-Никол.", "date": "2017.06.04", "title": "Гери-Никол отсече: Македонците са като българи! Малката дива с ексклузивни разкрития за бала си, има ли мъж до себе си и ще бяга ли от страната!"}
{"url": "http://pik.bg/%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8-%D1%82%D0%B8%D1%84%D0%BE%D0%B7%D0%B8-%D0%BD%D0%B0-%D1%8E%D0%B2%D0%B5%D0%BD%D1%82%D1%83%D1%81-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-news663693.html", "text": "Разочаровани ултраси на Ювентус атакуваха фенове на Реал Мадрид след финала на Шампионската лига в Кардиф. Реал Мадрид спечели финала с 4:1 и взе трофея за рекорден 12-и път, като стана първият отбор, който успява да защити титлата си в турнира. На излизане от стадиона запалянковци на италианците нападнаха с пръчки от знамена привърженици на испанския съперник, но светкавичната намеса на охраняващите полицаи предотврати по-сериози инциденти. Президентът на Българския футболен съюз Борислав Михайлов пък изгледа двубоя в компанията на бившия германски национал и настоящ футболен директор на Айнтрахт (Франкфурт) Фреди Бобич, като двамата си тръгнаха заедно след срещата. Спортал", "date": "2017.06.04", "title": "Разочаровани тифози на Ювентус атакуваха фенове на Реал (Мадрид)"}
{"url": "http://pik.bg/%D0%BC%D0%B2%D0%BD%D1%80-%D0%BD%D1%8F%D0%BC%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-news663706.html", "text": "Няма постъпила информация за пострадали български граждани при инцидентите в Лондон. Българското посолство в столицата на Обединеното кралство е в постоянен контакт с местните власти и следи ситуацията. Всички български граждани, които желаят да получат актуална информация или да подадат сигнал за техни близки и познати, могат да го направят на следния телефон на българското посолство в Лондон.", "date": "2017.06.04", "title": "МВнР: Няма информация за пострадали българи в Лондон"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BF%D0%BE%D0%BC%D0%BE%D1%89-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-news663702.html", "text": "Reuters, цитирана от Фокус. Президентът на САЩ Доналд Тръмп, коментира в социалната мрежа „Туитър“ инцидентите в Лондон от събота и предложи САЩ да окажат помощ на Великобритания, оправдавайки ограниченията при пътуване като допълнително ниво на сигурност, съобщава \"С каквото могат, Съединените щати ще помогнат на Лондон и Обединеното кралство - НИЕ СМЕ С ВАС, БОГ ДА ВИ БЛАГОСЛОВИ!\", пише буквално Тръмп в своя туит.", "date": "2017.06.04", "title": "Доналд Тръмп предлага помощ на Лондон"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BC%D0%BE%D0%BD%D1%82%D0%B0%D0%BD%D0%B0-%D1%85%D0%B0%D0%BB%D0%B0%D0%BB-%D0%B4%D0%B0-%D0%B8%D0%BC-%D0%B5-%D0%BF%D1%8A%D1%80%D0%B2%D0%B0-%D0%BB%D0%B8%D0%B3%D0%B0-news663703.html", "text": "Кметът на Монтана Златко Живков беше безкрайно недоволен след отпадането на тима във Втора лига. Монтана загуби с 1:2 от Септември в баража за влизане/оставане в Първа лига и от новия сезон ще се подвизава във втория ешелон. \"Пак гледахме номерата на Галчев. Скандално второ полувреме и слабо първо за нашия  отбор. Само 15 минути се игра футбол. През останалото време лежане и бавене на играта. Халал да име тази Първа лига, където ще играят през новия сезон. Не е нормално цял сезон да нямаме домакински мач реално. Няколко мача загубихме без топката да е преминала голлинията. Над 300 000 лева загубихме от това, че не играхме у дома. В крайна сметка силите ни стигнаха дотук. Какво разследване за черно тото? Това е хвърляне на прах в очите. Стягаме си базата и готвим отбор за Втора лига. Изпращаме тежка година, митарствахме нагоре надолу. Ние не сме сред държавните отбори и ни беше трудно, но всичко вече е минало\", коментира Живков.", "date": "2017.06.04", "title": "Кметът на Монтана: Халал да им е Първа лига "}
{"url": "http://pik.bg/%D0%B3%D0%BE%D0%BB-%E2%84%96600-%D0%B8-%D0%BE%D1%89%D0%B5-%D0%BE%D1%82-%D1%84%D0%B5%D0%BD%D0%BE%D0%BC%D0%B5%D0%BD%D0%B0%D0%BB%D0%BD%D0%B8%D1%82%D0%B5-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D1%8F-%D0%BD%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-news663677.html", "text": "Кристиано Роналдо вкара два от трите гола за победата над Ювентус във финала на Шампионската лига, донесла 12-ата купа във витрината на Реал Мадрид. Второто му попадение във вратата на Джанлуиджи Буфон беше под номер 600 в забележителната кариера на португалския ас. От тях 406 са с екипа екипа на Реал, 118 за Манчестър Юнайтед, 5 за Спортинг (Лисабон) и 71 за националния отбор на Португалия. Статистиката на CR7 в Шампионската лига е повече от забележителна. Той вкара 12 гола през настоящия сезон и за пети пореден и общо шести път стана топреализатор на турнира, предава Спортал. В кариерата си Роналдо е отбелязал внушителните 105 гола в най-престижното клубно състезание. За последно преди Кристиано два гола в един финал на ШЛ отбеляза Диего Милито при победата на Интер над Байерн (Мюнхен) през 2010 година.", "date": "2017.06.04", "title": "Гол №600 и още от феноменалните постижения на Кристиано"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BF%D1%80%D0%B5%D0%B4%D0%B8-%D0%B4%D0%B0-%D1%81%D1%82%D0%B0%D0%BD%D0%B5-%D1%80%D0%B5%D0%BF%D0%BE%D1%80%D1%82%D0%B5%D1%80%D0%BA%D0%B0-%D0%B2-%E2%80%9E%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8-%D0%BD%D0%B0-%D0%B5%D1%84%D0%B8%D1%80%D0%B0%E2%80%9C-%D0%B5%D0%B2%D0%B0-%D1%81%D0%B5-%D0%BF%D1%80%D0%BE%D0%B1%D0%B2%D0%B0%D0%BB%D0%B0-%D0%BA%D0%B0%D1%82%D0%BE-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0-news663680.html", "text": "Чаровната красавица е участвала в конкурса „Мис Плеймейт“ преди няколко години. По време на кастингите и състезанието Ева нагледно показва напращелите си гърди и сочно дупе. Част от журито дори е пленено от нейния чар и до последно тя е една от фаворитките за титлата, пише таблоид. Веселинова, което преди няколко седмици яде здрав пердах, докато прави разследване за предаването, тогава се е конкурирала с Джулиана Гани и Елена Кучкова и не успя да влезе в челната тройка. Въпреки това голите й снимки си стоят – Ева може да се похвали с приличен бюст и стегнат задник. След тези фотоси кариерата й се изстрелва нагоре. От 2014 г. се присъединява към репортерите на „Господарите“, а преди това трупа опит в „Евроком“ и „ТВ Европа“. Без дрехи се показала пред цяла България репортерката на „Господари на ефира“ Ева Веселинова.", "date": "2017.06.04", "title": "РАЗКРИТИЕ! Преди да стане репортерка в „Господари на ефира“, Ева се пробвала като плеймейтка! (СНИМКА18+)"}
{"url": "http://pik.bg/%D1%80%D0%BE%D0%B1%D0%B5%D1%80%D1%82%D0%BE-%D0%BC%D0%B0%D0%BD%D1%87%D0%B8%D0%BD%D0%B8-%D0%B8%D1%81%D0%BA%D0%B0-%D0%B1%D0%B0%D0%BB%D0%BE%D1%82%D0%B5%D0%BB%D0%B8-%D0%B2-%D0%B7%D0%B5%D0%BD%D0%B8%D1%82-news663712.html", "text": "Новият старши треньор на Зенит Роберто Манчини планира мащабна селекция през лятото. Той е получил уверения, че клубът ще му осигури средства за привличането на 4 сериозни попълнения. Едно от набелязаните имена е Марио Балотели, разкри La Stampa, цитиран от Спортал. Двамата работиха заедно в Манчестър Сити и скандалите помежду им не бяха един и два, но Манчини е склонен да рискува и да вземе СуперМарио в Русия. \"Балотели ми има доверие. Трансферът в Ница беше добър ход, но съм сигурен, че той може да играе и по-силно. Аз съм взискателен и той го знае. Ще видим дали ще остане в Ница. От него се интересуват Олимпик Марсилия, Борусия (Дортмунд) и още няколко клуба\", сподели агентът на нападателя Мино Райола. Друг футболист, който е свързван с преминаване в Зенит, е защитникът на Болоня. Адам Масина. За него питерци са готови да платят 10 млн. евро. Манчини има интерес още към Давид Силва, Един Джеко, Андреа Белоти и Балде Кейта, но е малко вероятно някой от тях да подсили Зенит.", "date": "2017.06.04", "title": "Роберто Манчини иска Балотели в Зенит"}
{"url": "http://pik.bg/%D0%BD%D0%BE%D0%B2%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B8%D0%B4%D0%B2%D0%B0-%D0%B1%D0%B5%D0%B7-%D0%B4%D1%8A%D0%B6%D0%B4-%D0%B8-%D1%81-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-30-%D0%B3%D1%80%D0%B0%D0%B4%D1%83%D1%81%D0%B0-news663707.html", "text": "Дъждовете над страната постепенно ще спират и през новата седмица температурите наместа ще достигнат до 30 градуса. Заради интензивните валежи в събота на места имаше наводнения. В понеделник и вторник времето ще е предимно слънчево. В часовете около и след обяд над планините ще се развие купеста и купесто-дъждовна облачност и на отделни места ще превали и прегърми. Максималните температури ще са между 25° и 30°. В сряда повече слънчеви часове ще има над Източна България. Над Западна и Централна ще се развива купесто-дъждовна облачност и на много места ще има краткотрайни валежи, придружени с гръмотевици. През нощта на събота срещу неделя валежите над Западна и Централна България ще продължат. Утре в източната половина от страната ще бъде предимно слънчево, докато над западната отново ще има краткотрайни валежи с гръмотевици. Остава вероятността и за градушки. Ще духа слаб, в Източна България - до умерен, предимно източен вятър. Максимални температури - между 23° и 28°, в София - около 23°. Над Черноморието ще бъде предимно слънчево. Ще духа до умерен източен вятър. Максималните температури ще са 22-24°. Температурата на морската вода е 18-20°. Вълнението на морето ще бъде 2 бала. Над планините от Западна и Централна България ще се развива купесто-дъждовна облачност и ще има краткотрайни валежи с гръмотевици. Вятърът ще е до умерен, от юг-югоизток. Максималната температура на височина 1200 метра ще е около 18°, на 2000 метра – около 12°. offnews.bg", "date": "2017.06.04", "title": "Новата седмица идва без дъжд и с температури до 30 градуса"}
{"url": "http://pik.bg/%D1%81%D1%82%D0%B0%D1%80%D1%82-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%BC%D1%80%D1%8A%D1%81%D0%BD%D0%B8-%D0%BF%D0%BB%D0%B0%D0%B6%D0%BE%D0%B2%D0%B5-%D0%B8-%D1%81%D0%BA%D1%8A%D0%BF%D0%B0-%D1%81%D1%8F%D0%BD%D0%BA%D0%B0-news663701.html", "text": "Измама с ниските цени на чадъри и шезлонги. Сезонът по Черноморието официално започна, а с него и триковете на наематели на плажове. На Северния плаж в Бургас боклуците са повече от туристите. Ивицата беше отдадена на търг преди дни и нито е почистена, нито обезпаразитена. \"Има кърлежи, мухи, пчели. За първи път сме на плаж днес, но няма да ходим тук.\", коментира  Димитрина Димитрова, пред Би Ти Ви. Стойките на чадърите ръждясват между неработещите заведения. Цената от 7 лева, обявена за този сезон, стряска плажуващите. Румяна Димитрова е категорична, че не бива да се плаща за сянка – „в крайна сметка, това е градски плаж.” На другия плаж в Бургас, който няколко лета беше безплатен, сянката вече има цена – 5 лева за чадър и 7 за шезлонг. \"Казаха, че тук ще бъдат два реда, след това ще почнат тук да нареждат. И чакат туристите\", коментира Димо Димов, спасител на Централен плаж в Бургас. Мръсна вада с неизвестна течност разделя плажа на Нестинарка. Бараката, в която трябва да се помещава медицинския пункт, всеки момент ще се разпадне\".  \"Ще се предлага, както е в Гърция - едно кафе задължително, за да ползваш, а чадърът ще бъде 30 ст. плюс една вода\", коментира спасителят на „Нестинарка” Иван Стоянов. Въпреки че табелата с цена 5 лв ту се появява, ту изчезва, най-евтиният плаж по Черноморието е на път да остане мираж.  \"Те са длъжни да предлагат цените, които са предложили в офертата\", заяви Николина Ангелкова, министър на туризма. При нарушение се прекратява договора за концесия. С някои от новите стопани министерството ще преговаря да намалят цените на плажните принадлежности. Докато плажовете са в подготовка услугите са на промоция, а за да се променят цените ще трябва да минат и законовите изменения.", "date": "2017.06.04", "title": "Старт на сезона по морето: Мръсни плажове и скъпа сянка"}
{"url": "http://pik.bg/9-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8-%D1%84%D0%B0%D0%BA%D1%82%D0%B0-%D0%B7%D0%B0-%D1%81%D1%8A%D0%BD%D0%B8%D1%89%D0%B0%D1%82%D0%B0-%D0%B8-%D1%81%D1%8A%D0%BD%D1%83%D0%B2%D0%B0%D0%BD%D0%B5%D1%82%D0%BE-news663678.html", "text": "Учени от всички краища на света не спират да провеждат проучвания и експерименти разглеждащи процеса на сънуване, мечтаене и активност на мозъка докато спим. Като цяло се установява прогрес в тази област, но ние като обикновена част от населението знаем доста малко за съдържанието, причината и целта на този процес. Не знам дали знаете, че на английски език думата за сънища и мечти – dream произлиза от думата dreme, което означава радост, музика. До края на статията ще разберете още 9 невероятни факта за сънищата, които със сигурност ще ви бъде от полза да научите. Да започваме… 1. Вашият мозък работи усилено, докато спите Изследвания са представили доказателства, които предполагат огромни различия в мозъчната активност по време на сън. Това е било демонстрирано, чрез използването на ЕЕГ технология. Учените са идентифицирали 5 различни стадия на съня, които се характеризират с различия в мозъчната активност. Етапите от 1 до 4, както и финалния етап се отличават с наличието на бързи, краткосрочни очни движения, познати като REM, които се появяват в различна честота, в зависимост от това в кой етап от съня се намирате. Когато се събудите от един такъв REM сън вие се сещате, че сте сънували. Изследователите също установили, че определени области на мозъка са изключително активни по време на REM състоянието, дори по активни, отколкото когато сме будни. Проучванията показват, че определени визуални области от човешкия кортекс, които декодират сложни визуални сцени, са значително по-активни по време на REM съня. Подобна интензивна активност се наблюдава и в лимбичната система, която е в структурата на мозъка вземаща активно участие в оформянето на човешките емоции. 2. Животните и сънищата Не можем да сме 100% сигурни, че животните сънуват по подобен начин като хората, но те също влизат в състояние на REM сън. Предполагам сте виждали кучето си ако имате такова как, докато спи очите му доста бързо да се мърдат. REM съня е характерен за почти всички бозайници. Работните хипотези за РЕМ съня, представени от Фредерик Шнайдер през 1966г правят предположение, че много от бозайниците се събуждат веднага щом навлязат в РЕМ състояние, като това води изследователя до извода, че този процес се използва от животните като някакъв вид защитен механизъм. Много птици също показват признаци на РЕМ състояние, но влечугите и други студенокръвни представители на животинския свят НЕ. Ехидната например навлиза в РЕМ състояние по време на сън, но само ако средата, в която се намира е с температура около 25 градуса по целзий. 3. Марихуаната и сънищата Много хора, които пушат марихуана съобщават, че не сънуват, но след като я откажат същите тези хора докладват, че са изпитали изключително ярък и интензивен процес изпълнен със сънища. Най-запомнящите се и емоционални сънища се проявяват по време на REM съня, така че логичния научен въпрос е „Има ли марихуаната влияние върху РЕМ съня?“ Проучване, проведено през 1975г сравнило модели на съня на хора употребяващи трева с такива, които не пушат изобщо. Резултатите показали намалена активност в движението на очите и по-рядко изпадане в РЕМ състоянието на сън при тези употребили марихуана, в сравнение с хората, които не пушат трева. Изследването също показва и отскок в РЕМ ефекта, при отказването от тревата. Съществуват научни доказателства за връзката между употребата на трева със загубата на РЕМ съня и процесите свързани с това състояние, така че следващия път, когато се напушите с марихуана и не си спомняте какво сте сънували вече ще знаете защо! 4. Епичните сънища Епичните сънища са изключително ярки и имат силата да променят живота ви. Тези сънища са толкова убедителни, че често в тях се генерира много по-добро осъзнаване и усещане на околната среда в съня, от вашата естествена такава в реалността. Така наречените епични сънища ни дават един нов поглед върху различни аспекти на живота, а много често поставят и началото на гениални идеи. Когато се събудите от един такъв епичен сън ще се почувствате като че ли сте открили нещо дълбоко, нещо невероятно. Сънят епос ще остане с вас в продължение на години. Хората, които имат такива сънища често съобщават за продължителна сюжетна линия, която изгражда един напълно различен свят от настоящият им живот. За съжаление такива сънища ни връхлитат сравнително рядко! 5. Полови различия при сънищата Много изследвания са били проведени, за да се разгледат различията относно сънищата и сънуването при мъжете и жените. Доказано е, че и двата пола сънуват сравнително еднакво, макар че 67% от сънищата на мъжете се доминират от герои от мъжки пол. Сънищата при жените са по-продължителни и заредени с по-висок емоционален заряд, докато при мъжете са характерни наличието на повече насилие, коли и пътища. Средно около 8% от сънищата на хората включват сексуална активност. Основната разлика между половете по отношение на сексуалните или т.нар. розови сънища е, че мъжете са склонни да сънуват и мечтаят за непознати или обществени места и техните сънища често съдържат непознати жени, докато при жените е вярно обратното. Доказано е, че нежния пол доста често сънува затворени водни басейни и водоеми като езера, блата и плувни комплекси. Разбира се тези данни се основават на осреднени, общи проценти в проучванията и не се отнасят за абсолютно всеки! 6. Сънна парализа Сънната парализа е състояние, което засяга много хора по света. Тя е пряко свързана със състоянието на РЕМ съня и сънуването. Сънната парализа кореспондира с РЕМ съня и се появява точно в това състояние. Човек преживява този вид парализа, когато мозъка се събуди от REM сънния цикъл, но човек се парализира и не може да мърда. Той е в съзнание, но не може да се движи. Когато мъж или жена изпитат това те продължават да сънуват и в много случаи може да изпитат визуално преживяване на сънищата си в стаята, където спят. Този, който изпитва сънна парализа всъщност не е в съзнание в пълния смисъл на думата, но добре осъзнава това, което се случва. Състоянието се описва като навлизане в изкривен тунел. Случаите на сънна парализа често се придружават от екстремни халюцинации и чувство за опасност. В много исторически записки на отвличания от извънземни в крайна сметка е установено, че са случаи точно на сънна парализа! 7. Кошмарите срещу нощния тероризъм Ернест Хартман е публикувал доста книги и статии по темата за кошмарите. Неговата работа е установила, че най-честата тема на кошмарите е преследването. кошмари В своите сънища възрастните често са преследвани от мъжка фигура, а децата от животни или фентъзи създания. Около 5 до 10% от хората имат кошмари веднъж месечно или по-често. Работата на Хартман предполага, че неприятните и страшни сънища пряко корелират с ежедневните дейности и са показател за наличието на чувства на страх или безпокойство – състояния, които трябва да бъдат премахнати. Доста от неприятните сънища, които ни тормозят през нощта могат да бъдат причинени от злоупотреба с наркотици, травматични събития или загуба на любим човек. Нощните ужаси обаче са доста по различни от кошмарите. Те се проявяват през първите един или два часа на съня и по време на състоянието обратно на РЕМ съня, при което очите не се движат бързо докато спим. В това състояние, на спящия му е трудно да се събуди и обикновено си спомня не повече от едно поразително чувство или само една сцена. Нощните ужаси са много по-редки от кошмарите. Децата на възраст от 2 до 6 години са най-податливи на тях и общо взето засягат 15% от всички малчугани. 8. Известните сънища Сънищата често са били свързани с влиянието им върху променящи света събития. Мери Шели написва „Франкенщайн“ след като е имала кошмар с чудовище. „Видях отвратителен образ на разтегнат и разкъсан човек, който след работа с мощна машина върху него показа признаци на живот и се размърда показвайки полу-жизнено движение“, казва Мери. Елиас Хау пионер на шевната машина казва, че сънувал доста ярък сън, в който група канибали танцували около врящ казан, в който се канели да го сготвят и размахвали копията си нагоре-надолу. Хоу забелязал, че във върха на всяко от копията им имало малка дупка, което в крайна сметка му дало идеята за преминаване на конеца през иглата близо до върха, а не в другия край. Този сън е направил възможна тази важна иновация на базата, на която е създадена шевната машина. Ученият Фридрих Август Кекуле открил на пръв поглед невъзможната химическа структура на бензина (C6H6), след като сънувал сън с група змии поглъщащи собствените си опашки. Сега за нас този сън може нищо да не значи, но за Фридрих явно е имало значение, за да открие тази важна формула. През 1953г Джеймс Уотсън и Франсис Крик открили структурата на ДНК. Уотсън по-късно съобщава, че идеята му дошла, след като имал сън за поредица от спирални тръби. Няколко дни преди смъртта си Ейбрахам Линкълн обсъждал с жена си сън, в който той визуализирал мъртво тяло увито в погребални одежди, заобиколено от стотици опечалени. След този сън, Линкълн твърди, че е казал на един от телохранителите си, че президента/самият той/ ще бъде убит! Малко след това е извършено покушение срещу него, в което той наистина е убит! 9. Ярките, интензивни и ясни сънища помагат при ученето REM съня започва, когато сигнали се излъчват от основата на мозъка, от една област наречена „pons“, която разпространява сигнали към таламуса, който ги насочва към кората на главния мозък. В кората на главния мозък е частта, отговорна за обучението, мисленето и организирането на информация. С две думи REM съня активира частта от мозъка, която ние използваме за обучение. Това може да е изключително важен фактор за нормалното развитие на мозъка по време на детството. Може да обясни и защо малките деца прекарват много повече време в REM сън от възрастните. Освен това РЕМ съня се свързва и с повишаването на белтъка в мозъка. Проведени са проучвания, които свързват РЕМ съня и умствените способностите за учене на човека. В тях са били разделени групи от хора, които са обучавани в едни и същи умения. По-голям процент от тях, които са изпадали за по дълго време в РЕМ сън през нощта са били в състояние да си припомнят доста по-добре научените умения на следващия ден. Тази теория се нарича Онтогенетична Хипотеза на съня REM. lifehack.bg", "date": "2017.06.04", "title": "9 любопитни факта за сънищата и сънуването"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B8%D0%B7%D1%80%D0%B0%D0%B7%D1%8F%D0%B2%D0%B0-%D1%81%D0%B2%D0%BE%D1%8F%D1%82%D0%B0-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%BE%D1%81%D1%82-%D1%81-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news663708.html", "text": "Президентът на Франция Еманюел Макрон, изрази своята солидарност, изтъквайки, че страната му е пострадала от едни от най-тежките терористични атаки в Европа – в Париж и Ница. \"След тази нова трагедия, Франция повече от всякога стои редом с Обединеното кралство. Мислите ми са заедно с жертвите и техните близки\", отбелязва още Макрон, цитиран от Фокус.", "date": "2017.06.04", "title": "Френският президент изразява своята солидарност с Великобритания"}
{"url": "http://pik.bg/%D1%82%D0%B5%D0%BB%D0%B5%D0%B3%D1%80%D0%B0%D1%84-%D0%B2%D1%81%D0%B8%D1%87%D0%BA%D0%BE-%D0%BA%D0%BE%D0%B5%D1%82%D0%BE-%D0%B7%D0%BD%D0%B0%D0%B5%D0%BC-%D0%B7%D0%B0-%E2%80%9E%D0%BB%D0%BE%D0%BD%D0%B4%D0%BE%D0%BD-%D0%B1%D1%80%D0%B8%D0%B4%D0%B6%E2%80%9C-%D0%B8-%E2%80%9E%D0%B1%D0%BE%D1%80%D0%BE%D1%83%E2%80%9C-%D0%B5-%D1%87%D0%B5-%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-news663704.html", "text": "The Telegraph, цитиран от Фокус. Най-малко двама са загиналите и 20 са ранените, много от тях намушкани с нож, при двете терористични атаки на „Лондон Бридж“ и „Бороу“, според полицейски и медицински лица, пише Много от очевидците на инцидентите твърдят, че са чули атентаторите да крещят \"Това е за Аллах\". В същото време полицията в Лондон заяви, че третия инцидент в квартала „Воксхол“, където бе арестуван мъж, не е свързан с терористите.", "date": "2017.06.04", "title": "\"Телеграф\": Всичко, което знаем за „Лондон Бридж“ и „Бороу“ е, че е терористичен акт"}
{"url": "http://pik.bg/%D0%BF%D0%BE-%D0%BD%D0%B0%D1%80%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%B1%D1%84%D1%81-%D0%BB%D0%B5%D0%B2%D1%81%D0%BA%D0%B8-%D0%B8-%D0%B2%D0%B5%D1%80%D0%B5%D1%8F-%D0%B2-%D0%BF%D1%80%D1%8F%D0%BA-%D0%B4%D1%83%D0%B5%D0%BB-%D0%B7%D0%B0-%D0%B5%D0%B2%D1%80%D0%BE%D0%BF%D0%B0-news663710.html", "text": "БФС изненада Левски, като прати “сините” да играят бараж за Лига Европа срещу Верея (Стара Загора), въпреки че “сините” настояваха да получат директна квота за участие в турнира. В крайна сметка мач ще има и отборът на Николай Митов трябва да докаже, че тежкото поражение от ЦСКА-София с 0:3 е забравено. Верея няма официален двубой от 20 май, когато с победа срещу Пирин (Благоевград) си осигури място във финалния бараж. Тимът от Стара Загора е приятната изненада на сезона в Първа лига, а евентуален успех над “сините” ще е черешката на тортата. Капитанът на Левски Веселин Минев ще пропусне мача, след като през седмицата тренираше на облекчен режим. Същото важи и за нападателя Амаду Сукуна, който няма да може да се изправи срещу бившия си отбор, предава Спортал. Столичани ще бъдат и без четиримата футболисти, за които отдавна се разбра, че няма да подновят договорите си с клуба - Сърджан Лукин, Джереми Де Ноойер, Георги Костадинов и Антонио Аниете. Най-вероятно Димитър Пиргов ще е десен бек, а Сашо Александров ще действа отляво вместо Минев. Мехди Бурабия и Роман Прохазка ще си партнират в средата на терена, а Ивайло Найденов, Франсис Нар и Божидар Краев ще са офанзивното трио зад Бабатунде Адениджи. Александър Томаш от следващия сезон ще води Берое, но преди това ще се опита да класира Верея за Лига Европа. В групата на тима попадна доскоро контузеният Момчил Цветанов. Той обаче ще остане на пейката за сметка на ветерана Георги Андонов. Атаката ще се води от Васил Калоянов, подпомаган от Елиаш да Силва, Педро Еуженио и Андонов. В защитната четворка ще присъстват доказани футболисти като Иван Бандаловски и Самуел Инкоом. През есента Левски разгроми заралии на “Герена” с 4:0. “Сините” обаче нямат победа на своя стадион от близо два месеца. За последно те биха Локомотив (Пловдив) с 5:0. Последваха равенство с Дунав (1:1), загуба от Лудогорец (1:3) и ново равенство - този път срещу Черно море (2:2). Кръстев; Пиргов, А. Александров, Яблонски, С. Александров; Прохазка, Бурабия; Найденов, Краев, Нар; Адениджи П. Колев; Инкоом, Бандаловски, Зафиров, З. Илиев; Бенгюзов, Г. Ангелов; Еуженио, Елиаш, Г. Андонов; В. Калоянов Стефан Апостолов Георги Аспарухов” 20:00 часа", "date": "2017.06.04", "title": "По нареждане на БФС: \"Левски\" и Верея в пряк дуел за Европа"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%B7%D0%B0-%D1%80%D1%8A%D0%BA%D0%B0-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BD%D0%B5%D1%81%D1%82%D0%B8%D0%BD%D0%B0%D1%80%D1%81%D0%BA%D0%B8-%D1%82%D0%B0%D0%BD%D1%86%D0%B8-news663719.html", "text": "Президентът Румен Радев посети изненадващо Бургаска област. В събота вечерта той присъства на нестинарските танци в царевското село Българи, съобщава Флагман. Визитата на Радев е неофициална и има личен характер. Президентът бе придружаван  от съпругата си – Десислава Радева. Още в ранния съботен следобед кметът на Царево Георги Лапчев признава,  че очакват важен, но не конкретизира. Смяташе се, че това ще е вторият човек в ГЕРБ Цветан Цветанов, който от два дни е в Бургас, но се оказа, че всъщност ще гостува президентът на Републиката Румен Радев. По врем на посещението Генерал Деси наруши президентския протокол и хвана за ръката държавния глава. Двамата преминаха през централната улица на село Българи, за да достигнат до централния площад, където имаше над 3 хил.души. Кметът на Царево Георги Лапчев водеше като домакин важната президентска делегация, а в разговор с царевския управник Румен Радев призна, че много пъти досега е посещавал морския град, но никога не е присъствал на нестинарски ритуал в Странджа. Президентът и ВИП гостите изгледаха нестинарските танци от терасата на кметството. Там бяха още кметът на Малко Търново Илиян Янчев, колегата му от Камено Жельо Вардунски, депутатите от ГЕРБ Диана Йорданова, Диана Саватева зам.-областният управител Владимир Крумов,  зам.-кметът на Бургас Краси Стойчев, депутатите от ГЕРБ Диана Йорданова, Диана Саватева, екснародният избраник Румен Желев и други. Визитата на Румен Радев в Царево е суперизненадваща. Това е първото му посещение в Бургаска област и то се счита за знаково. Защо обаче избра Царево, предвид това, че общината се управлява от герберов кмет, остава загадка. Още повече, че няма сериозен проблем свързан с националната сигурност или националния суверенитет. Лицата, присъствали на събитието споделят, че това е лична инициатива на Десислава Радева, която е помолена от странджанци да промотира традиционните нестинарски танци и да застане зад тях, с което да предотврати евентуален опит игрите с боси крака върху жеравата да бъдат откраднати от софийски промоутъри и превърнати в пътуващо огнено шоу. Знаковото  присъствие на държавния глава на това събитие би следвало да сложи точка за автентичността на ритуала.", "date": "2017.06.04", "title": "Генерал Деси за ръка с президента на нестинарски танци"}
{"url": "http://pik.bg/%D0%BE%D1%87%D0%B8-%D0%B2-%D0%BE%D1%87%D0%B8-%D1%81-%D1%83%D0%B6%D0%B0%D1%81%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D0%B8%D0%BC%D0%B0%D1%88%D0%B5-%D0%BF%D0%B0%D0%BD%D0%B8%D0%BA%D0%B0-%D0%B0-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%BA%D1%80%D0%B5%D1%89%D0%B0%D1%85%D0%B0-%D0%B4%D0%B0-%D1%81%D0%B5-%D0%BC%D0%B0%D1%85%D0%B0%D0%BC%D0%B5-news663729.html", "text": "Добрина Тропанкева, българка, която живее в Лондон, разказа пред БиТиВи за ужаса, който са преживели хората в британската столица. \"Ние живеем точно до \"Лондон Бридж\". А докато бяхме в метрото чухме, че тази станция е затворена. Това става само при особено голям инцидент. Нещото, което видяхме, беше една особена паника - полицаите крещяха на хората да напуснат периметъра на инцидента. Автобусите не взимаха никой, такситата не работеха. Хората ходеха само пеша. Ако бяхме взели по-ранен влак, можехме и ние да сме сред пострадалите. Чувството е, че никой не е защитен\", казва момичето пред камерите.", "date": "2017.06.04", "title": "ОЧИ В ОЧИ С УЖАСА В ЛОНДОН! Българка разказва: Имаше паника, а полицаите крещаха да се махаме..."}
{"url": "http://pik.bg/%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D1%88%D0%B5%D1%81%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-22-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%B1%D0%B0%D1%80-news663725.html", "text": "Шестима души са загинали, а други 22 са били ранени при въоръжено нападение в бар в северния мексикански град Куатемок, съобщи ТАСС. Властите предполагат, че причина за инцидента е конфликт между конкуриращи се престъпни групировки. Засега не е ясно кой стои зад нападение. От началото на настоящата година в щата Чиуауа са били извършени над 700 предумишлени убийства, което e значително повече спрямо същия период през 2016 г.", "date": "2017.06.04", "title": "КАСАПНИЦА В МЕКСИКО! Шестима загинали, 22 ранени при стрелба в бар "}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B4%D0%BE-%D0%BC%D0%BE%D0%BC%D0%B5%D0%BD%D1%82%D0%B0-%D1%89%D0%B0%D0%B1%D1%8A%D1%82-%D0%BD%D0%B8-%D0%B2%D0%B5%D1%87-news663730.html", "text": "До момента няма информация за пострадали български граждани след атаката на „Лондон бридж” късно снощи. Това заяви посланикът ни във Великобритания Константин Димитров пред Би Ти Ви. Късно снощи ван се вряза в пешеходци на „Лондон Бридж”, нападнати са с нож и хора в ресторант на пазара \"Бъроу\" Той коментира, че щабът за извънредни ситуации в посолството следи ситуацията над 10 часа и ако се появи подобна информация ще бъдат уведомени. За момента гражданите са съветвани да избягват района на „Лондон бридж”.", "date": "2017.06.04", "title": "Посланикът ни в Лондон Константин Димитров: Няма пострадали българи до момента, щабът ни вече 10 часа следи ситуацията  "}
{"url": "http://pik.bg/%D0%BE%D1%82%D0%BB%D0%B8%D1%87%D0%BD%D0%B8%D1%87%D0%BA%D0%B0-%D1%81%D0%B5%D0%BB%D0%B5%D0%BD%D0%B0-%D0%B3%D0%BE%D0%BC%D0%B5%D1%81-%D1%81%D0%B8-%D0%BA%D1%83%D0%BF%D0%B8-%D0%B8%D0%BC%D0%B5%D0%BD%D0%B8%D0%B5-%D0%B7%D0%B0-%D0%BD%D0%B0%D0%B4-2-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-news663727.html", "text": "Американската звезда Селена Гомес плати 2,25 милиона долара за имение в предградията на Лос Анжелис, съобщи Контактмюзик. Прекрасното имение включва четири спални и три бани. След като домът бил построен през 1951 г., в него три пъти са извършвани реновационни работи по проекти на архитекта Гюс Дъфи, допълват от \"Ню Йорк пост\".При реновиране са инсталирани и стъклени стени. Дъфи е работил също за някои холивудски легенди, като Голди Хоун и Арнолд Шварценегер.В имението освен това има басейн, спа, вътрешен двор с терен за барбекю, отделна къща за гости. То бе обявено за продан за 2,2 милиона долара през април.Смята се, че 24-годишната изпълнителка на хита \"Bad Liar\" е платила 54 000 долара над исканата за имението сума, за да е сигурна, че ще стане негов собственик. Вестта за покупката идва, след като певицата изтеглила от продажба имението си във Форт Уърт, Тексас. През февруари Селена го бе обявила за продан за 3 милиона долара.", "date": "2017.06.04", "title": "ОТЛИЧНИЧКА! Селена Гомес си купи имение за над 2 милиона долара "}
{"url": "http://pik.bg/%D1%83%D0%B4%D0%B0%D1%80-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BF%D0%B0%D1%80%D0%B8%D0%B6-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D1%82%D0%BE%D0%BD-%D0%BA%D0%B0%D0%BD%D0%B0%D0%B1%D0%B8%D1%81-%D0%B8-%D0%BE%D1%80%D1%8A%D0%B6%D0%B8%D0%B5-news663726.html", "text": "Френската полиция откри половин тон канабис, пари в брой и оръжеен арсенал близо до Париж, съобщи вестник \"Паризиен\",цитиран от БГНЕС. По време на операцията, осъществена в два града, разположени на около 10 километра от Париж, френската полиция е заловила 550 кг канабис, 200 000 евро, три автомата Калашников, пушки помпи, две леки картечници от Втората световна война, два пистолета, револвер и няколко устройства да създаване на радио смущения. Седем души са били арестувани.", "date": "2017.06.04", "title": "УДАР! Полицията в Париж конфискува половин тон канабис и оръжие "}
{"url": "http://pik.bg/%D1%83%D0%B6%D0%B0%D1%81-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D1%81%D0%B0-10-%D0%B4%D1%83%D1%88%D0%B8-%D1%81%D0%B5%D0%B4%D0%B5%D0%BC-%D1%81%D0%B0-%D0%BE%D1%82%D0%BA%D0%B0%D1%80%D0%B0%D0%BD%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news663736.html", "text": "Вследствие на тежката катастрофа на микробус, пълен с нелегални мигранти на АМ „Тракия”, край Пазарджик, в Областната болница са приети 17 души, 10 от които са починали от раните си, 7 са хоспитализирани. Това съобщи за Фокус д-р Васил Вълчев, началник на пазарджишката болница. Двама души, пострадали при инцидента, са били поети от линейки от Пловдив и закарани в тамошната университетска болница. „Всички са мъже, представили се от Афганистан. Ранените са приети малко преди 6.00 часа тази сутрин в Спешното отделение на болницата. Починалите при инцидента са откарани в моргата, останалите 7 души, според нараняванията си, са настанени в ортопедията, хирургиите и останалите отделения”, уточни д-р Вълчев. Той допълни, че нито един от тях не е носил документи за самоличност. „Въпреки това всички са приети в болницата и им се оказва необходимото внимание и лечение”, каза още началникът на Областната болница. Според информация на БиТиВи бусът е толкова смачкан,че в момента пожарникари  режат ламаринитe, за да извадят телата. Както е известно, бусът е бил управляван от 17-годишен младеж без книжка. Според първата информация младежът е заспал на волана и това е станало причина за катастрофата.", "date": "2017.06.04", "title": "УЖАС! Жертвите на „Тракия“ са 10 души! Седем са откарани в болница! (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B4%D0%B0%D0%B2%D0%B0-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%B8-%D0%B6%D0%B5%D1%80%D1%82%D0%B2%D0%B8%D1%82%D0%B5-news663737.html", "text": "Всеки момент се очаква Тереза Мей на пристигне на „Даунинг стрийт” и да оповести подобности и имената на терористите. Ранените вече са 48, като двама от тях са в тежко състояние. Както ПИК вече съобщи, ван се вряза в пешеходци в Лондон късно снощи. След като бусът помел доста хора, от него изскочили трима мъже с ножове с големи остриета и започнали да намушкват бягащите наоколо. Инцидентът станал на моста \"Лондон Бридж\".  Нападението се разглежда като терористичен акт, според полицейски източници. Скотланд Ярд потвърди пред телевизията, че един след друг е имало два инцидента - единият на Лондон Бридж, другият - на пазара Бороу маркет, намиращи се в близост. На Лондон Бридж има поне 7 убити. По-късно бе съобщено за трети инцидент – в района на Воксхол, южно от Уестминстър, на десния бряг на Темза. Последва съобщение и за нападение в ресторант в близост до Лондон Бридж.", "date": "2017.06.04", "title": "ИЗВЪНРЕДНО! Тереза Мей дава подробности за терористите и жертвите "}
{"url": "http://pik.bg/%D0%B4%D0%BD%D0%B5%D1%81-%D0%B5-%D0%BF%D0%B5%D1%82%D0%B4%D0%B5%D1%81%D0%B5%D1%82%D0%BD%D0%B8%D1%86%D0%B0-news663720.html", "text": "Православната църква чества днес един от най-големите християнски празници – Петдесетница. Денят се счита за рожден ден на Христовата църква. По този повод във всички епархии на Българската православна църква се отслужва Света Божествена Литургия. Празникът прославя явяването на Светия дух върху апостолите на 50-тия ден след Възкресението. Той се явил във вид на огнени езици и ги обдарил с благодатните дарове. Тогава апостол Петър произнася първата християнска проповед в Сионската горница, в която прославил величието на Исус Христос. В този ден над 3 хил. души приемат християнството и създават първата християнска общност. Празникът се нарича Петдесетница, защото това събитие е станало в деня на старозаветния празник Петдесетница, който отбелязвали петдесет дни след юдейската Пасха.", "date": "2017.06.04", "title": "Днес е Петдесетница"}
{"url": "http://pik.bg/59-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%BF%D0%B0%D0%BF%D1%83%D0%B0-%D0%BD%D0%BE%D0%B2%D0%B0-%D0%B3%D0%B2%D0%B8%D0%BD%D0%B5%D1%8F-news663731.html", "text": "Земетресение с магнитуд 5.7-5.9 по Рихтер разтресе Папуа Нова Гвинея в събота в 09:48 часа местно време. Това съобщи Румяна Главчева, експерт-сеизмолог,  цитирана от \"Фокус\". Епицентърът на земетресението е в северен участък на сушата на около 145 км север-северозападно от пристанищния град Маданг (около 30000 ж./ 2013г.), столица на едноименна провинция. Сеизмичното огнище е на дълбочината от около 190 км. Предупреждение за цунами, свързано със земетресението, не е излъчено. Поради немалката дълбочина на източника, трусът е усетен в обширна област.", "date": "2017.06.04", "title": "5,9 по Рихтер разтресе Папуа Нова Гвинея"}
{"url": "http://pik.bg/%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%B2-%D1%81%D1%8A%D0%BD%D1%8F-%D0%B8%D0%B4%D0%B2%D0%B0%D1%82-%D0%BE%D1%82-%D1%81%D0%B0%D0%BC%D0%BE%D1%82%D0%B0%D1%82%D0%B0-news663714.html", "text": "Проучване на британски учени от Кралския колеж в Лондон установява, че самотата може да ограби съня ви, като понижи качеството му. В изследването са взели участие над 2200 човека на 18 и 19 години от Англия и Уелс. Те дадоха информация за степента си на самотност и индивидуалните модели на съня. Между 25 и 30 % от доброволците казаха, че чувстват самота понякога, а при други 5% това е често явление. За по-самотните хора вероятността да се изморяват и да имат проблеми с концентрацията през деня е с 24% по-голяма. \"Пониженото качество на съня е един от многото начини самотата да ни завладее. Нашите открития подчертават важността на ранната терапевтична намеса срещу негативните мисли и възприятия, които могат да превърнат състоянието в порочен кръг\", казва авторът на изследването Луис Арсно. Връзката между самотата и лошото качество на съня беше почти 70 % по-изявена сред хората, които са преживели най-разпространените форми на насилие. \"Насилието в миналото изостря отношението между самотата и лошия сън. Логично стигнахме до извода, че проблемите със съня при самотните хора са свързани с усещането им за липса на защита\", добави друг от авторите Тимъти Матюс. \"Сънят е състояние, в което е невъзможно да бдиш над сигурността, затова усещането за изолираност от другите може да влоши спокойствието му, и това важи още повече за хората, които са били насилвани в миналото\", каза той.", "date": "2017.06.04", "title": "Проблемите в съня идват от самотата"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%B5%D1%82%D0%B8%D1%8F-%D0%BA%D0%B8%D0%BD%D0%BE%D1%84%D0%B5%D1%81%D1%82%D0%B8%D0%B2%D0%B0%D0%BB-%E2%80%9E%D0%B7%D0%BB%D0%B0%D1%82%D0%BD%D0%B0%D1%82%D0%B0-%D0%BB%D0%B8%D0%BF%D0%B0%E2%80%9C-%D1%81-%D0%BF%D1%80%D0%B5%D0%BF%D1%8A%D0%BB%D0%BD%D0%B5%D0%BD%D0%B0-%D0%B7%D0%B0%D0%BB%D0%B0-%D0%B8-%D0%B1%D0%B8%D1%81-%D0%B7%D0%B0-%E2%80%9E12-%D0%B0%E2%80%9C-news663732.html", "text": "Петото издание на международния фестивал за ново европейско кино беше официално открито снощи в залата на Държавна опера Стара Загора. Дори проливният дъжд, излял се като из ведро върху червения килим точно когато трябваше да потегли мажоретното шествие с военната духова музика и актьорите, не спря стотиците почитатели на фестивала, които препълниха залата до краен предел и на мнозина се наложи да останат правостоящи. Преди това тържествен водосвет за здравето на всички участници и гости на фестивала отслужи лично Негово Високопреосвещенство Старозагорският митрополит Киприян в съслужение със свещеници от Старозагорската епархия. Публиката посрещна с аплодисменти специалния гост на фестивала - голямата българска актриса Гинка Станчева, която получи престижната статуетка „Златна липа“ за цялостен принос в киното. Изключително развълнувана, тя благодари на старозагорци за обичта и признанието. Преди директорът на фестивала, кинорежисьорът Магдалена Ралчева и зам.кметът на община Стара Загора Иванка Сотирова, да и връчат статуетката, залата изгледа няколкоминутен клип с откъси от филми с участието на Гинка Станчева, сред които „Любимец 13“, „Специалист по всичко“, „Бай Ганьо тръгва из Европа“, „Нощем с белите коне“. Сред аплодиращите таланта и бяха едни от най-известните имена на българското кино и сцена – почетният гражданин на Стара Загора Васил Михайлов, Мартина Вачкова, Симеон Лютаков, Владимир Пенев, като председател на международното жури, Димо Алексиев, който беше водещ на церемонията по откриване на „Златната липа“`2017. За празничната атмосфера допринесоха вокалистите от формация „Траяна глас“ и пеещият актьор Орлин Павлов, който не пропусна да изпълни песента от филма „Живи легенди“. Най-големите аплодисменти обаче бяха за основателя на фестивала Магдалена Ралчева, която успя само за 5 години да наложи Стара Загора като един от европейските градове – центрове на кинофестивали. Голяма изненада за нея беше официалното предложение на дамския клуб „Зонта“ – Стара Загора“ Магдалена Ралчева да получи званието почетен гражданин на Стара Загора, обявено на сцената от президента на организацията Надежда Чакърова. Страхотните емоции продължиха с прожекцията на новия филм на Маги Ралчева „12 А“, който тя представи заедно със сценариста на лентата Николай Колев. След финалните надписи на историята за един клас пораснали ученици аплодисментите преминаха в продължителен бис. Така петото издание на „Златната липа“ потегли с пълна пара и програмата му от 42 европейски ленти вече се върти в залите на операта и библиотеката в Стара Загора. А днес в 12 часа специалният гост на събитието Гинка Станчева ще открие своята звезда в Алеята на липите и ще посади липова фиданка. Заповядайте.", "date": "2017.06.04", "title": "Откриха петия кинофестивал „Златната липа“ с препълнена зала и бис за „12 А“"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B5%D1%88%D0%BA%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%81%D0%B5-%D0%B2%D0%BA%D0%B0%D1%80%D0%B2%D0%B0%D1%82-%D1%81%D0%B0%D0%BC%D0%BE-%D0%BB%D0%BE%D0%B1%D0%B8%D1%81%D1%82%D0%BA%D0%B8-%D0%B7%D0%B0%D0%BA%D0%BE%D0%BD%D0%B8-news663739.html", "text": "В парламента се вкарват само лобистки закони. Преди изборите се дават обещания, а после нищо не се прави. Това обяви пред БНТ лидерът на партия „Воля“ Веселин Марешки. „В парламента има празноговорене и словоблудство. Правителството не работи, ако изключим тома, че се вкарват лобистки закони. Сега се пробутват два закона – за земеделските земи и за концесията за летище София. Те се правят с ясна цел“, обясни Марешки.", "date": "2017.06.04", "title": "ИЗВЪНРЕДНО! Веселин Марешки: В парламента се вкарват само лобистки закони"}
{"url": "http://pik.bg/%D0%BE%D1%87%D0%B5%D0%B2%D0%B8%D0%B4%D1%86%D0%B8-%D1%81-%D1%83%D0%B6%D0%B0%D1%81%D1%8F%D0%B2%D0%B0%D1%89-%D1%80%D0%B0%D0%B7%D0%BA%D0%B0%D0%B7-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%BA%D1%80%D0%B5%D1%89%D1%8F%D1%85%D0%B0-%E2%80%9E%D1%82%D0%BE%D0%B2%D0%B0-%D0%B5-%D0%B7%D0%B0-%D0%B0%D0%BB%D0%BB%D0%B0%D1%85%E2%80%9D-%D0%B8-%D1%80%D1%8A%D0%B3%D0%B0%D1%85%D0%B0-%D1%85%D0%BE%D1%80%D0%B0-news663734.html", "text": "Свидетели на терористичния акт разказват, че нападателите крещяли: „Това е за Аллах!” И в същото време ръгали хората. „Наръгаха едно момиче. Наръгаха го над 10 пъти”, разказва очевидец. „Наръгаха ме! Наръгаха ме! Викаше старец. Те тичаха и ръгаха”, разказва друг лондончанин. Най-малко 40 души са пострадалите и са откарани в 4 болници. Лечебните заведения са блокирани от съображения за сигурност. ван се вряза в пешеходци в Лондон късно снощи. След като бусът помел доста хора, от него изскочили трима мъже с ножове с големи остриета и започнали да намушкват бягащите наоколо. Инцидентът станал на моста \"Лондон Бридж\".  Нападението се разглежда като терористичен акт, според полицейски източници. Скотланд Ярд потвърди пред телевизията, че един след друг е имало два инцидента - единият на Лондон Бридж, другият - на пазара Бороу маркет, намиращи се в близост. На Лондон Бридж има поне 7 убити. По-късно бе съобщено за трети инцидент – в района на Воксхол, южно от Уестминстър, на десния бряг на Темза. Последва съобщение и за нападение в ресторант в близост до Лондон Бридж.", "date": "2017.06.04", "title": "Очевидци с ужасяващ разказ: Терористите крещяха „Това е за Аллах” и ръгаха хора"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%BC%D0%B0%D0%B6%D0%B4-%D0%B0%D0%BB%D0%B3%D0%B0%D1%84%D0%B0%D1%80%D0%B8-%D1%81-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B5%D0%B2%D1%80%D0%BE%D0%BF%D0%B0-%D0%B4%D0%B0-%D1%87%D0%B0%D0%BA%D0%B0-%D0%BE%D1%89%D0%B5-%D0%B0%D1%82%D0%B5%D0%BD%D1%82%D0%B0%D1%82%D0%B8-%D0%B2-%D1%81%D0%B2%D0%B5%D1%89%D0%B5%D0%BD%D0%B8%D1%8F-%D0%BC%D0%B5%D1%81%D0%B5%D1%86-%D1%80%D0%B0-news663738.html", "text": "Мажд Алгафари, експерт по темата нелегални мигранти, излезе със зловеща прогноза за бъдещето на Европа след атентата в Лондон. \"Малко хора си дават сметка,че атентатът става в свещения за мюсюлманите месец Рамадан. През него, ако мюсюлманин направи нещо важно за религията си, той е много по-почитан в рая отколкото на земята. Не искам да плаша хората, но Европа да очаква много атентати през този месец\", каза Алгафари. Той допълни,че не е особено ясно откъде нелегалните мигранти, които са у нас, разполагат с доста пари. Той е видял афганистанци и пакистанци по улица \"Цар Симеон\" с по три четири смартфони в ръцете. \"На тези хора българската държава не им дава нито един лев. Е, откъде тогава пари за тези телефони? А пътуването от техните страни до Германия, примерно, струва 10 000 евро. Пак питам - откъде ги имат тези пари? Май политиката на Европа спрямо терористите и бежанците вече е една и съща\", каза още Алгафари.", "date": "2017.06.04", "title": "СТРАШНО! Мажд Алгафари с ужасяваща прогноза: Европа да чака още атентати! В свещения месец Рамадан сме... "}
{"url": "http://pik.bg/%D1%81%D1%80%D0%B5%D0%B4-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%B2-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B0%D1%82%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%B8%D0%BC%D0%B0-%D0%B8-%D1%84%D1%80%D0%B0%D0%BD%D1%86%D1%83%D0%B7%D0%B8-news663743.html", "text": "Има френски граждани сред пострадалите при атаката в Лондон, при която шестима души загинаха, а около 50 други бяха ранени, съобщиха днес от Елисейския дворец, съобщи АФП. „Франция прави всичко възможно да помогне“, отбелязаха от президентството, допълвайки, че сигурността ще бъде увеличена по време на изборите в неделя, когато френските граждани в Лондон ще гласуват за френски парламент.", "date": "2017.06.04", "title": "Сред пострадалите в лондонската касапница има и французи "}
{"url": "http://pik.bg/%D0%BD%D0%B5-%D1%85%D0%BE%D0%B4%D0%B5%D1%82%D0%B5-%D0%B2-%D0%BF%D0%BB%D0%B0%D0%BD%D0%B8%D0%BD%D0%B0%D1%82%D0%B0-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D1%81%D0%B0-%D0%BB%D0%BE%D1%88%D0%B8-news663742.html", "text": "Лоши са условия за туризъм във високите части на планините. Това съобщиха от Планинската спасителна служба (ПСС) към Българския червен кръст (БЧК). Към момента в ниската част на планината условията за туризъм са добри, но се очаква влошаване на времето, особено на запад. Във високата част на планините времето е облачно, духа умерен вятър. Температурите варират между 9 и 16 градуса. Лифтовите съоръжения не работят. Няма регистрирани инциденти през изминалото денонощие. Информация за обстановката в планините може да намерите на адреса на ПСС в интернет. Телефоните на ПСС са: 02/ 9632000 и 088 1470", "date": "2017.06.04", "title": "Не ходете в планината! Условията са лоши!"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-17-%D0%B3%D0%BE%D0%B4%D0%B8%D1%88%D0%B5%D0%BD-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82-%D0%BE%D0%B1%D1%8A%D1%80%D0%BD%D0%B0-%D0%B1%D1%83%D1%81-%D1%81-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81-news663733.html", "text": "Бус с нелегални емигранти се е обърнал тази сутрин към 4.30 часа на магистрала \"Тракия\", съобщава БиТиВи. Инцидентът е станала на 98-ми километър до Мало Конаре. За жалост има жертви. По първоначални данни става въпрос за 6 човека, като има и много ранени. В буса са пътували 17 човека. Бусът е шофиран от момче на 17 години - българин. Той е бил без книжка. Самоличността на мигрантите се установява.", "date": "2017.06.04", "title": "ТОТАЛНА ТРАГЕДИЯ! 17-годишен трафикант обърна бус с нелегални мигранти на \"Тракия\"! Загинали са 6 човека!  (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D0%BF%D1%80%D0%B8%D1%87%D0%B0%D1%81%D1%82%D0%B5%D0%BD-%D1%81-%D0%B1%D0%BE%D0%BB%D0%BA%D0%B0%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B8%D0%B7%D1%80%D0%B0%D0%B7%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news663753.html", "text": "\"Съболезнования на хората в Лондон. България осъжда терористичните атаки, които се случиха във Великобритания\". Това написа преди минути в профила си в социалната мрежа Туитър премиера Бойко Борисов. Както ПИК вече съобщи, ван се вряза в пешеходци в Лондон късно снощи. След като бусът помел доста хора, от него изскочили трима мъже с ножове с големи остриета и започнали да намушкват бягащите наоколо. Инцидентът станал на моста \"Лондон Бридж\".  Нападението се разглежда като терористичен акт, според полицейски източници. Скотланд Ярд потвърди, че един след друг е имало два инцидента - единият на Лондон Бридж, другият - на пазара Бороу маркет, намиращи се в близост. На Лондон Бридж има поне 7 убити. По-късно бе съобщено за трети инцидент – в района на Воксхол, южно от Уестминстър, на десния бряг на Темза. Последва съобщение и за нападение в ресторант в близост до Лондон Бридж.", "date": "2017.06.04", "title": "ПЪРВО В ПИК! Борисов съпричастен с болката в Лондон, изрази съболезнования (СНИМКА)"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D1%8A%D0%B2%D0%B5%D1%82%D0%B8-%D0%B5-%D0%BF%D1%80%D0%B0%D1%89%D0%B0%D0%BB%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D0%BC%D0%B8%D0%BD%D1%83%D1%82%D0%B8-%D1%81%D0%BB%D0%B5%D0%B4-%D0%B0%D1%82%D0%B5%D0%BD%D1%82%D0%B0%D1%82%D0%B0-news663751.html", "text": "Оля Маркел де Карденас, наша сънародничка, омъжена в Лондон, разкри пред БиТиВи какви съвети са пращали полицаите в Лондон на хората минути след атентата. \"Основният канал беше Туитър. И ние получавахме съвети буквално на всяка минута. \"Бягай\", \"Ако не можеш да бягаш, намери сигурно място и се скрий там\" , \"Изключи си телефона, махни вибрацията и мълчи\" , \"Ако имаш възможност, обади се в полицията\" , описа съветите Оля по телефона от британската столица.", "date": "2017.06.04", "title": "Ето какви съвети е пращала британската полиция на хората минути след атентата "}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D0%BF%D0%BE-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%89%D0%B5-%D0%BF%D0%BE%D0%B5%D0%BC%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D1%89%D0%B5-%D0%BE%D0%B1%D1%8F%D0%B2%D0%B8-%D0%B8%D0%B7%D0%B2%D1%8A%D1%80%D1%88%D0%B8%D1%82%D0%B5%D0%BB%D0%B8%D1%82%D0%B5-%D0%B7%D0%B0-%D0%BC-news663735.html", "text": "До часове \"Ислямска държава\" ще поеме отговорността за атентата в Лондон и ще обяви извършителите за мъченици. Това каза пред БиТиВи експертът по антитероризъм Славчо Велков. Той смята,че не е изключено касапницата в Лондон да е вид отмъщение за атаките на антитерористичната коалиция в Сирия. Посланието е като при кървавата баня в Манчестър:\"Вие можете да имате всичко, да имате драконовски мерки, но докато ни удряте и ние ще ви удряме\". Според Велков атентаторите се активизират сега , защото вече е лято и много хора са навън и има струпване на големи групи. за Велков този акт в Лондон е от типа на трудно предвидимите. \"За подобни неща ключовата дума е превенция. За жалост е изпуснато времето за тази превенция\",допълни Велков.", "date": "2017.06.04", "title": "ЕКСПЕРТ ПО АНТИТЕРОРИЗЪМ: \"Ислямска държава\" ще поеме отговорност, ще обяви извършителите за мъченици"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%86%D0%B2%D0%B5%D1%82%D0%BB%D0%B8%D0%BD-%D0%B9%D0%BE%D0%B2%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D0%B8%D0%BC-%D1%81-%D1%82%D0%B5%D1%80%D0%BE%D1%80%D0%B0-news663740.html", "text": "Ситуационните мерки не вършат работа. Необходима е концепция против радикализацията. Успешната интеграция е най -успешната стъпка. Дотогава трябва да противодействаме на пропагандата на ИДИЛ. Да се ограници достъпа до ислямистки сайтове. Трябва да се промени Закона за СРС, защото е остарял и не позволява да се пирлагат новите технологии. Това заяви Цветлин Йовчев – бивш вътрешен министър, по Нова телевизия. „Продължаваме да се фокусираме върху последиците, а не върху причините. Какви трябва да са мерките за сигурност? Когато говорим за противодейстиве на глобалния джихад, концепция възникнала 80-те години в Афганистан, трябва дълбоко да изследваме социалните препоставки за възникването му”, добави още той. За нашите служби Йовчев сподели, че имаме достатъчно добри професионалисти, но трябва да им доставим необходимите технологии”.", "date": "2017.06.04", "title": "ВАЖНО! Цветлин Йовчев разкри как може да се справим с терора "}
{"url": "http://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD%D0%B7%D0%B0%D1%81%D1%82%D0%B0%D0%B2%D0%B0%D0%BC%D0%B5-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news663749.html", "text": "Германският канцлер Ангела Меркел заяви, че Берлин застава „решително на страната на Великобритания“ след нападението в Лондон, при което шестима души загинаха и почти 50 бяха ранени, съобщи АФП. „Днес въпреки границите ние сме обединени заради ужаса и траура, но ние също така сме изпълнени с решителност“, заяви Меркел. „За Германия, аз потвърждавам, че в борбата срещу всички форми на тероризъм, ние заставаме решително на страната на Великобритания“, допълни канцлерът.", "date": "2017.06.04", "title": "Ангела Меркел за атентата в Лондон:Заставаме на страната на Великобритания "}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D0%B4%D1%80%D0%B0%D0%BC%D0%B0-%D0%B2%D0%BE%D0%B4%D0%B0%D1%87%D1%8A%D1%82-%D0%BE%D1%82-%D0%BC%D0%B5%D0%BB%D0%B5%D1%82%D0%BE-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B5-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%BE-%D0%BF%D1%80%D0%BE%D1%8F%D0%B2%D0%B5%D0%BD-%D1%81%D0%BE%D1%84%D0%B8%D1%8F%D0%BD%D0%B5%D1%86-%D0%B7%D0%B0%D0%B3%D0%B8%D0%BD%D0%B0%D0%BB-%D0%B5-%D0%BD%D0%B0-%D0%BC%D1%8F%D1%81%D1%82%D0%BE-news663748.html", "text": "16-годишен криминално проявен мледаж е управлявал микробуса, който катастрофира на автомагистрала „Тракия“. Той е агинал на място. Това съобщаав Фокус, като се позовава на Мирослав Стоянов, говорител на ОДМВР - Пазарджик. Сигналът за тежък пътен инцидент в района на 98 км на АМ „Тракия“, край Пазарджик, е получен на тел.112 към 4.20 часа тази сутрин. Касае се за катастрофа, при която е самокатастрофирал микробус, в който са пътували 19 нелегални мигранти. Веднага към мястото на катастрофата са насочени патрули на „Пътна полиция“, както и екипи на пожарната и Спешна помощ. „Констатирано е, че возещите се в микробуса са граждани на друга държава, които не носят документи за самоличност и нелегално пребивават на територията на нашата страна. Установена е самоличността само на водача на микробуса, който е на 16 години от София и е криминално проявен. Той е загинал на място. В катастрофата са загинали 10 души, други 7 са хоспитализирани с болницата в Пазарджик, а 2 души са откарани в университетската болница в Пловдив“, уточни Стоянов. Той каза също, че в момента тече досъдебно производство, което ще установи причините за инцидента. Към момента се извършва оглед от криминалисти.", "date": "2017.06.04", "title": "КЪРВАВА ДРАМА! Водачът от мелето на \"Тракия\" е криминално проявен софиянец, загинал е на място (СНИМКА)"}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D0%BD%D1%8F%D0%BC%D0%B0-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D1%82%D0%BE%D1%80%D0%B8%D0%BD%D0%BE-news663767.html", "text": "Към 10.00 часа българско време няма данни за пострадали български граждани при инцидента в град Торино, Италия, при който през нощта на 3 срещу 4 юни 2017 г. бяха ранени около 1000 души на централния площад \"Сан Карло\" след паника, настъпила вследствие на фалшива информация за експлозии. Това съобщиха от пресцентъра на Министерството на външните работи. Генералното консулство на Република България в Милано следи ситуацията и поддържа контакт с местните власти. Българските граждани могат да подадат сигнал за техни близки, които може да са били засегнати при инцидента, на дежурния телефон на Генералното консулство в Милано: 00393337826043.", "date": "2017.06.04", "title": "Външно няма данни за пострадали българи в Торино    "}
{"url": "http://pik.bg/%D0%BA%D0%B0%D0%B7%D0%B0%D1%80%D0%BC%D0%B0%D1%82%D0%B0-%D0%BD%D0%B0-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B5-%D1%85%D0%B8%D0%BC%D0%B5%D1%80%D0%B0-news663262.html", "text": "В четиригодишната управленска програма на третото правителство на Бойко Борисов няма записано въвеждане на задължителна наборна военна служба. Следователно предложението на Красимир Каракачанов не е прието от ГЕРБ. И такава служба така и няма да се въвежда. И Красимир Каракачанов веднага се завъртя на 180 градуса. Преди изборите говореше за задължителна наборна военна служба, а след изборите – за доброволна военна служба. Първата стъпка на доброволната военна служба според министър Каракачанов ще бъде въвеждане на военното обучение в средните училища. Там младежите ще се обучават да дават първа медицинска помощ, да помагат при бедствия. Да ме извини г-н Каракачанов, но такова военно обучение няма нищо общо с военната подготовка на младежите, защото да се помага при бедствия и да се оказва първа помощ са дейности, присъщи на Гражданска защита и на Българския червен кръст. Основното във военната подготовка е боравенето с огнестрелно оръжие. Втората стъпка на доброволната военна подготовка според  Каракачанов е постъпването на младежите доброволно в казармата като войници. Тежък е много казарменият живот. Зная го от личния си опит. В продължение на две и половина години служих като пехотинец. Едва ли ще се намерят младежи, които да се лишат от личната си свобода и да ги затворят в казармата за шест месеца. При това без заплащане. Затова според мен доброволната военна служба не е нищо повече от химера. Ангел АНГЕЛОВ, Габрово", "date": "2017.06.04", "title": "Казармата на Каракачанов е химера"}
{"url": "http://pik.bg/%D0%B7%D0%B0%D0%B4-%E2%80%9E%D0%B0%D1%80%D0%BC%D0%B5%D0%B5%D1%86%E2%80%9C-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%82%D0%B0-%D1%81%D0%B8-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%BA%D0%B0-%E2%80%9E%D0%B7%D0%B0%D1%89%D0%B8%D1%82%D0%B5%D0%BD-%D0%B4%D0%BE%D0%BC%E2%80%9C-%D0%BD%D0%B0-%D0%BF%D1%80%D0%BE%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%BB%D1%8F%D1%82%D0%BD%D0%B0-%D1%86%D0%B5%D0%BD%D0%B0-news663771.html", "text": "Застрахователна компания „Армеец“ обнови общите условия по застраховката си „Защитен дом“ и даде старт на традиционната си лятна промоция по имуществено застраховане. Тя започна на 1 юни и ще продължи до 30 септември. В този период всички клиенти на дружеството могат да осигурят защита на своя дом като сключат застраховка „Защитен дом“ с 45% отстъпка от тарифата. Минималната застрахователна премия е 10 лв. Потребителите могат да се възползват от допълнителните отстъпки на ЗАД „Армеец“ за липса на щети, комплексно застраховане и еднократно плащане. Така общият сбор на приложените отстъпки може да достигне 50%. Широкото покритие на застраховка „Защитен дом“ дава най-добрата възможност клиентите да защитят имуществото си от непредвидени събития като пожар, мълния, природни бедствия, аварии на ВиК, късо съединение, токов удар, вандализъм, кражба чрез взлом, кражба с техническо средство, грабеж и много други непредвидени опасности. Осигурено е пълно застрахователно покритие на жилищни, вилни и стопански сгради, включително направените в тях подобрения, общо обзавеждане и лични вещи, битови електроуреди, аудиовизуална и електронна техника, стопанско имущество, произведения на изкуството и други. Застрахователните обезщетения вече се определят по възстановителна стойност. ЗАД „Армеец“ предлага и допълнителни улеснения за клиентите. За сключване на застраховка „Защитен дом“ не се изискват първоначален оглед на дома, а при застраховане на вещи срещу „Кражба чрез взлом”, „Кражба с техническо средство“ и „Грабеж“ до 15 000 лв. не е нужен предварителен опис. Повече информация за условията по обновената застраховка „Защитен дом“ може да откриете в офисите на компанията в цялата страна, при застрахователните посредници, които работят със ЗАД „Армеец“, както и на уебсайта www.armeec.bg.", "date": "2017.06.04", "title": "ЗАД „Армеец“ представи обновената си застраховка „Защитен дом“ на промоционална лятна цена"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D0%B8%D1%82%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D0%B7%D0%B0%D0%B2%D1%8A%D1%80%D1%88%D0%B8-%D1%81-9-%D1%83%D0%B1%D0%B8%D1%82%D0%B8-news663750.html", "text": "Мъж е разстрелял 9 човека в село Редкино, Тверска област, Русия. Те са простреляни след битов скандал. Стрелецът е бил под въздействие на изпитото количество алкохол.  Задържан  е и му е повдигнато обвинение. Убиецът е 45-годишен московчанин, който е пил в компанията на непознати във вилата на кооператива. В хода на разговора е възникнал конфликт, след което стрелецът отишъл до тях и взел ловен пистолет и произвел няколко изстрела, в резултат, на които са убити 9 човека. Това, което се знае за него е, че по професия е електротехник.  Задържан е от органите на полицията. Установявав се самоличността на убитите. За тях се знае само, че са от Московска област.", "date": "2017.06.04", "title": "ТРАГЕДИЯ! Битов скандал завърши с 9 убити"}
{"url": "http://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D1%81%D0%BA%D1%8A%D1%80%D0%B1%D0%B8%D0%BC-%D0%B7%D0%B0%D0%B5%D0%B4%D0%BD%D0%BE-%D1%81-%D0%B2%D0%B0%D1%81-%D0%B7%D0%B0-%D0%BD%D0%B5%D0%B2%D0%B8%D0%BD%D0%BD%D0%B8%D1%82%D0%B5-%D0%B6%D0%B5%D1%80%D1%82%D0%B2%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-news663766.html", "text": "Председателят на Народното събрание Димитър Главчев изпрати съболезнователен адрес до председателя на Камарата на общините на парламента на Великобритания. Димитър Главчев изразява най-дълбоки съболезнования и съчувствие към семействата и близките на жертвите на терористичната атака в Лондон. \"За пореден път Великобритания е потопена в скръб. Скърбим заедно с вас за невинните жертви и се надяваме за скорошно възстановяване на ранените\", пише председателят на парламента в съболезнователното писмо.", "date": "2017.06.04", "title": "Димитър Главчев: Скърбим заедно с вас за невинните жертви в Лондон "}
{"url": "http://pik.bg/%D0%B2-%D1%88%D0%BE%D1%82%D0%BB%D0%B0%D0%BD%D0%B4%D0%B8%D1%8F-%D1%81%D0%B2%D0%B8%D0%BA%D0%B2%D0%B0%D1%82-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-%D0%B2-%D0%BB%D0%BE%D0%BD%D0%B4%D0%BE%D0%BD-news663765.html", "text": "Първият министър на Шотландия Никола Стърджън заяви, че ще проведе извънредно заседание във връзка с двете терористични нападение в британската столица, съобщи Скай Нюз. „След чудовищната терористична атака в центъра на Лондон минала нощ ние работим в тясно сътрудничество с правителството на Обединеното кралство и полицията в Шотландия следи ситуацията“, уточни Стърджън. „Моите мисли са със семействата и приятелите на тези, които трагично загубиха своя живот и с всеки, който е пострадал или е засегнат от тези ужасни инциденти“, допълни Стърджън.", "date": "2017.06.04", "title": "В Шотландия свикват извънредно заседание заради атентатите в Лондон "}
{"url": "http://pik.bg/%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D0%B8-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D1%85%D0%B0-%D0%BB%D0%BE%D0%BD%D0%B4%D0%BE%D0%BD-%D1%81%D0%BB%D0%B5%D0%B4-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-news663761.html", "text": "Президентът на Филипините Родриго Дутерте изрази съчувствие към жертвите на терористичните атаки в Лондон, докато неговите войски се опитват да прекратят обсадата на южния град Марави, поддържана от членове на екстремистката групировка „Ислямска държава“, съобщи  ЕйБиСи. Говорителят на Дутерте заяви: „действия като това докосват не само лондончани, но те засягат всички миролюбиви хора в глобалното общество“. Индонезия, най-гъсто населената мюсюлманска държава в света, също осъди атаките и изрази своята подкрепа и солидарност с Великобритания, в нейната борба с „радикализма и тероризма“.", "date": "2017.06.04", "title": "Филипините и Индонезия подкрепиха Лондон след касапницата "}
{"url": "http://pik.bg/%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BC%D0%B5-%D0%B7%D0%B0%D0%B5%D0%B4%D0%BD%D0%BE-%D0%B7%D0%B0-%D0%B4%D0%B0-%D0%B7%D0%B0%D1%89%D0%B8%D1%82%D0%B8%D0%BC-%D0%BD%D0%B0%D1%87%D0%B8%D0%BD%D0%B0-%D1%81%D0%B8-%D0%BD%D0%B0--news663769.html", "text": "Изказвам искрени съболезнования на близките на жертвите при терора в Лондон. Трагедията за пореден път показва, че нашият свят е заплашен. Заплашени са върховенство на закона, демокрацията и нашите ценности. Затова и днес ние трябва да сме едно, за да защитим начина си на живот. С тези думи лидерът на ВМРО и министър на отбраната Красимир Каракачанов изрази своята съпричастност към жертвите на поредния кървав атентат, съобщиха от партията. Днес ние трябва да отбраняваме нашата свобода, нашите национални и християнски ценности с още по-мощни средства. Това значи повече контрол на границите, повече воля и решителност. Значи също и силен ангажимент на НАТО, както и силна, мотивирана към изпълнение на своя дълг българска полиция и служби за сигурност, както и достойна и боеспособна българска армия, казва Каракачанов. Искам обаче и да подчертая отново, че всичко това доказва нуждата от по-ясна политика на ЕС по сигурността, допълва още той. Тези направления днес не противоречат: силен демократичен свят, силна Европа, силна България, в партньорство с всички наши приятели по света в борба с тероризма, посочва лидерът на ВМРО. Скърбим за жертвите и сме все по-уверени, че САЩ, Европа и цивилизованият свят трябва да са заедно срещу фанатизма и радикализма, заявява още Красимир Каракачанов.", "date": "2017.06.04", "title": "Красимир Каракачанов за атентата в Лондон: Трябва да сме заедно, за да защитим начина си на живот "}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%BF%D0%BE-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B8%D0%BA%D0%BE%D0%BB%D0%B0%D0%B9-%D1%80%D0%B0%D0%B4%D1%83%D0%BB%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%83%D0%B6%D0%B0%D1%81%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9D--news663757.html", "text": "В каналите за трафик на мигранти има нов подход. Ангажират се млади хора. За пръв път чувам за такъв подход с мигранти. Нормално е да се наемат непълнолетни, защото наказателната отговорност при тях е по-различна. Мисля, че това е хитър ход на тези, които се занимават професионално с този трансфер. Това заяви Николай Радулов – експерт по сигурост, пред Нова телевизия. „Тези атаки няма да се ограничат в месеца Рамадан. Цялата година ще бъде наситена с такива актове. Очаква ни горещо лято с неприятни новини”, допълни той по отношение на терористичния акт в Лондон. Според него, за да се предпазим у нас от подобни актове, трябва да се изградят информационни мрежи, които да се следят. По думите му няма друг начин да се разбере замисъла на терориста. Радулов очаква \"Ислямска държава\" да поеме отговорност за атентата в Лондон.", "date": "2017.06.04", "title": "Експертът по сигурност Николай Радулов разкри подробности за ужаса на магистрала „Тракия” и атентата в Лондон"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%BE%D1%81%D1%8A%D0%B4%D0%B8-%D0%BE%D1%81%D1%82%D1%80%D0%BE-%D0%B0%D1%82%D0%B0%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BC%D0%B8%D1%80%D0%BD%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-news663780.html", "text": "\"Осъждаме остро поредното варварско нападение срещу мирни граждани. България стои редом с Великобритания в борбата с тероризма\". Това написа преди минути в профила си в социалната мрежа Туитър президентът Румен Радев", "date": "2017.06.04", "title": "Президентът Радев осъди остро атаката срещу мирни граждани в Лондон "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D0%B2-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%E2%80%93-%D0%BD%D0%BE%D0%B2%D0%B0%D1%82%D0%B0-%D0%B8%D0%BA%D0%BE%D0%BD%D0%B0-%D0%BD-news663332.html", "text": "Миналата седмица записа един печален антирекорд за България. Минидесницата за пореден път изведе своите марионетки по улиците на София, за да участват в нещо, наречено \"Марш за европейско правосъдие\". Организаторите (Инициатива \"Правосъдие за всеки\") умишлено бяха избрали датата 23 май, защото на тази дата преди години в Италия бил взривен легендарният следовател Джовани Фалконе. Въобще тази част от десницата много обича като вампир да смуче от чужди авторитети и като пиявица да се присламчва към чуждестранни опити. Същият пърформанс преди време го направиха с румънката Моника Маковей, която като луксозна стока, внесена отвън, трябваше да убеди обществото, че шепичката стипендианти на чужди фондации са върховната еволюция на интелекта у нас. Уви, онзи опит завърши катастрофално. Сега наред е гаврата с Фалконе, а скоро, особено като гледам как върви фабриката за писане на житие на Лозан Панов (забелязан да ходи по водата, след като е дал телевизионно интервю срещу Цацаров, и да нахрани гладна дясна интелигенция само с една реч с преписани цитати), няма да се учудя, ако следващото шествие е на Коледа и е под надслов \"И Исус щеше да иска съдебна реформа\", а вероятно и \"Ако в Йерусалим имаше европейско правосъдие, Божият син (това е Иван Костов, нали?) щеше да се отърве само с пробация\". Отваряме сайтчето на \"Правосъдие за всеки\", за да упражним паметта си и да видим кои бяха тези митични хора, тези хардкор фенове на Фалконе, които живеят с усещането, че залагат слабините си в името на светлото бъдеще на европейското правосъдие, и попадаме все едно на квартално събрание на старото СДС, което днес пребивава в различни агрегатни състояния като \"Да, България\", „Нова република“, ДЕОС и останали дребни партийки. Изведнъж гражданският блясък на протеста помръква като Мис Тигрова без грим и силикон, за да се види реално, че зад него не стои никакво гражданство, а т.нар. демократична общност, което всъщност е евфемизъм за около 5 хиляди презадоволени материално социални сноби, които не знаят с какво друго да запълват дните си. Техният най-голям проблем днес, не се заблуждавайте, е, че партийките им не попаднаха в НС. И сега същите тия се чувстват изпразнени от съдържание, ненужни като презервативи в моминската квартира на заклета девственица, и се чудят как да поправят този сбъркан свят. Тогава на бял свят винаги излиза старото като света мрънкане за съдебна реформа, защото десницата прилича на радиоактивен елемент - при всяка друга кауза успява да се разпадне, докато тази още работи за стягане на редиците. Тръгваме да четем посланието, което трябваше да събере стадото по софийските улици. И попадаме на текст, който се родее с плакатната поезия. Ето ви малка част от него, за да усетите патоса, да вкусите отчаянието, да се насладите на болката, които лъхат от него: \"Моментът е преломен! Държавата ни се разпада, овладяна от олигархията, която е превзела всички власти. Имаме парламент без реформаторски партии, правителство, което явно няма намерение да продължи съдебната реформа, и правосъден министър, който я обяви за приключена само преди година...\". Оппа, пилета шарени,  значи там ви стяга чепикът. Че \"няма реформаторски партии в парламента\". Ама така си кажете - в този контекст „Маршът за европейско правосъдие“ придобива съвсем друг смисъл. Значи не можем да прежалим, че нашите търтеи не се наместиха по парламентарните банки и сега ни остава единствено отчаяно да вадим по улиците нашите обичайни заподозрени, за да имитираме гражданска активност. И е важно да споменем другата голяма болка - Лозан Панов, видите ли, бил проверяван. Тоз горд дисидент юридически с печално лице и хейтърски речник, новата икона на градското психодясно и таен приятел на Иво Прокопиев. Сълзите за него са в библейски порядък - \"Вече имаме и опит за публично заклеймяване и може би дори за бъдещо отстраняване от поста на председателя на Върховния касационен съд само защото не следва линията на пълно подчиняване на Съда на Прокурорската воля!\". Охх, Св. Лозан Панов и хидрата Цацаров. Човек направо да ожали този самотен воин. После обаче, когато махмурлукът дойде като небесно проклятие, човек се чуди – абе, като е такъв светец Панов, а съдебната система - толкова прогнила и глупава, как така тя го избра за шеф на ВКС? Как тази светъл ангел се е промъкнал през демоничните орди, които искат да го махат сега, а? И изобщо дали цялата тази шумотевица и глъчка не е някакъв абсурден театър, за да прикрие факта, че ние много слушаме как Лозан Панов се жали, ама рядко го виждаме да работи. Сигурно зловещият Цацаров му пречи да се труди както трябва. И какъв европеец е един съдия, който смята проверката за някакъв вид мъчение? Или може всички останали съдии да бъдат проверявани, но Лозан Панов - не? Съжаляваме за нахвърлените въпроси, но маршовете за правосъдие по-скоро поставят мистерии, отколкото да ги разрешават. Та гледах как няколкостотин души се размотават из центъра на София и почнах да се питам дали наистина тези хора вярват в своята кауза, или вече се събират само за да се уверят, че са живи. Същите тези се продадоха по няколко пъти в последните четири години, оставиха да ги изнасилват морално, да ги опъват в поза \"исторически компромис\" (съжалявам за цинизма), а сега пак се правят на върховни рицари на морала. Гледах и се дивях и на техните призиви. Признавам - посмях се добре. Особено ярък бе лозунгът \"Съдебна реформа сега\". Очевидно умните и красивите си представят реформата като някакъв колективен обществен оргазъм, който моментално, ама точно сега ще ощастливи всички със своето първично очарование и премала. А и не е ли парадоксално, мама му стара?! Съдебната реформа е превърната в нещо като фетиш, инструмент за изстъргване на политически гласове и заради това, повярвайте, тя никога няма да бъде осъществена. Защото същите хора, които днес маршируват като пингвини в поредното мижаво шествие, едно време обявиха край на реформата. Съдебната реформа беше успяла. Цяло поколение стари седесари обявиха окончателен край на тези занимания и наводниха съдебната система с десни калинки. Сега, оказа се, това не било достатъчно. Съдебната реформа е точно като комунизма - все е отложена напред в бъдещето. Ами тези, които днес маршируват, не си ли спомнят как само преди две години ни убеждаваха, че разделянето на ВСС на две колегии ще е някакво реформаторско чудо, то изведнъж ще прочисти света и ще осигури завинаги името на площадчето пред Съдебната палата да е \"Св. Христо Иванов\". Е, разделиха го. И сега какво - сега същата орда от грантаджии пак броди по улиците на София с изтъркания плакат \"Граждани срещу мафията\", защото някакви политически микроорганизми не могат да се примирят с извънпарламентарното си битие. Наскоро един приятел, който стои извън политиката, ме попита: \"Абе, тия \"Да, България\" друга кауза, освен да говорят срещу Сотир Цацаров, имат ли?\". Замислих се сериозно. Много исках, макар че са политически противник, да сътворя някакво мегаизвинение за свитата на Христо Иванов (нали техните хейтъри в дясно ги обявяват за социалдемократи, та не исках да кажат - \"Гледай го, болшевика, как громи лявата си конкуренция\"), но не се сетих. \"Да, България\" съм ги чувал да говорят само за Цацаров, това върховно чудовище на републиката, което смущава розовите блянове на Грантова България. Те друга тема и кауза нямат. И човек дори започва да се чуди - тия на какво основание се наричат партия. Това е някакъв юридически кръжок, който точи лиги за постове. Те нито един път не са забелязали друг проблем в България. Само един-единствен. Заради това наводняването на протеста с неуспели кандидат-депутати на тази партия, плюс кадрите на \"Нова република\", няма как да мине за гражданско мероприятие. Тия, които викат, не са граждани и никога не са били. Това са партийни активисти, които още не са се разкрили. Заради това, като гледах кадри от шествието, си мислех дали в традициите на деня, който ЛГБТ-общността си е измислила, деня на разкриването, да не направим и същото за \"случайни\" граждани от такива протести. Мисля, че това ще подейства очистително на задръстения от лъжи, глупости и интриги обществен пейзаж на страната, защото псевдогражданите, въоръжени с бляскави лозунги, всъщност са проклятието на тази страна. Защото те във всеки един момент от прехода бяха на страната на кражбата, на страната на лудостта, на страната на мошениците, а пък после, като ближеха рани, решиха, че грешката не е в тях, а в кофти реалността наоколо. И заради това човек, който не се ориентира в гражданските процеси, може да има жесток компас в това кое е правилно и кое - лошо. Вижте тези за какво викат и правете точно обратното. Никога няма да сбъркате.", "date": "2017.06.04", "title": "САМО В ПИК И \"РЕТРО\"! Александър Симов в ексклузивен коментар: Св. Лозан Панов – новата икона на психодясното! Много го слушаме да се жали, ама рядко го виждаме да работи "}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BD%D0%B7%D0%BE%D0%BA-%D1%83%D0%BC%D1%83%D0%B2%D0%B0-%D0%B4%D0%B0-%D0%BE%D1%82%D0%BF%D1%83%D1%81%D0%BD%D0%B5-%D0%BE%D1%89%D0%B5-%D0%BF%D0%B0%D1%80%D0%B8-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-news663770.html", "text": "\"Предстои заседание на Надзорния съвет на НЗОК, на което наново ще гледаме бюджетите на болниците. Попитах новия председател дали ще има възможност да се отпуснат допълнителни средства и той отговори положително\", увери д-р Иван Кокалов, член на Надзорния съвет на Здравната каса, цитиран от Нова телевизия. Относно казуса с надскочените лимити на \"Пирогов\", той уточни, че спешна помощ не може да бъде отказана и там няма лимити. \"Повече от ясно е, че промяната е абсолютно наложителна. Медицината ни е добра, но здравеопазването има нужда от промени\", коментира доц. д-р Иво Петров, който е медицински директор на голяма софийска клиника. Тази седмица стана ясно, че най-голямата спешна болница в страната - \"Пирогов\", е надхвърлила лимита си с половин милион лева. По сметки на ръководството й, за да се вмести в бюджета, е трябвало да затвори преди седмица. Лекарите са избрали да лекуват отвъд договореното с касата.", "date": "2017.06.04", "title": "ДОБРА НОВИНА! НЗОК умува да отпусне още пари на болниците "}
{"url": "http://pik.bg/%D0%B3%D1%80%D1%8A%D0%BC-%D0%BA%D1%8A%D0%BB%D0%B1%D0%BE%D0%B2%D0%B8%D0%B4%D0%BD%D0%B0%D1%82%D0%B0-%D0%BC%D1%8A%D0%BB%D0%BD%D0%B8%D1%8F-%D1%83%D1%81%D0%B5%D1%89%D0%B0-%D0%B2%D0%B8%D0%B1%D1%80%D0%B0%D1%86%D0%B8%D0%B8%D1%82%D0%B5-%D0%BD%D0%B8-news663728.html", "text": "В сезона на дъждовете и грамотевиците се пазете от кълбовидна мълния. Тя е най-опасната, защото се движи на метър над земята. Това, което трябва да знаете, е, че ако я видите,  не трябва да се движите, защото тя усеща въздушната вибрация. Специалистите препоръчват ако видите кълбовидна мълния, да легнете по очи. Ако сте във воден басейн, трябва да излезте. Това, което още трябва да се знае, е, че мълниите обичат чакълести брегове.", "date": "2017.06.04", "title": "Гръм! Кълбовидната мълния усеща вибрациите ни"}
{"url": "http://pik.bg/%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B0-%D1%87%D0%B0%D1%80%D0%BE%D0%B2%D0%BD%D0%B8%D1%86%D0%B0-%D1%81%D1%80%D0%B5%D1%89%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D1%82%D0%B0%D0%BD%D0%B0%D0%B2%D0%B8%D0%B4%D0%B5%D0%BE-news663777.html", "text": "Бразилска туристка  дошла да наблюдава известния нестинарски ритуал в Странджа провокира с въпроса си президента Румен Радев, съобщава Флагман. Радев се спря и поговори с нея на отличен английски. Бразилка (Б): Не знам кой сте Вие, но… Президент (П): Откъде сте? Б: От Бразилия П: Бразилия?! Какво правите тук? Б: А защо да не бъда тук? П: Знаете ли какво ще се случва тук след малко? Б: Ами… огненото нещо. Кой сте вие? Защо сте важен? П: Кой е важен? Б: Вие! П: Не. Не съм толкова важен. Само колкото всеки  друг българин тук. Б: Не Ви вярвам. Важен сте! Кой сте Вие? П: Аз съм президентът. Б: Нееееее, невъзможно! Бразилката се убеди, че всъщност наистина говори с президента на България, чак когато няколко души от събралата се около Румен Радев съпровождаща група от хора и охрана също потвърдиха.", "date": "2017.06.04", "title": "Бразилска чаровница срещна президента Радев. Ето какво стана....(ВИДЕО)"}
{"url": "http://pik.bg/%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-%D1%81%D0%B5-%D0%B7%D0%B0%D1%8F%D0%B4%D0%B5-%D1%81-%D1%82%D1%80%D1%8A%D0%BC%D0%BF-%D0%B4%D0%BE%D0%BA%D0%B0%D0%B7%D0%B0%D1%87%D0%B5-%D0%BD%D0%B5-%D0%B5-%D1%81%D0%B0%D0%BC%D0%BE%D1%81%D1%82%D0%BE%D1%8F%D1%82%D0%B5%D0%BB%D0%BD%D0%B0-%D1%84%D0%B8%D0%B3%D1%83%D1%80%D0%B0-%D0%BA%D0%BE%D1%8F%D1%82%D0%BE-%D0%B2%D0%B7%D0%B8%D0%BC%D0%B0-%D1%80%D0%B5%D1%88%D0%B5%D0%BD%D0%B8%D1%8F-news663774.html", "text": "Най-тежката част от войната е зад нас, заяви сирийският президент Башар Асад, цитиран от Франс прес, в интервю за базирана в Индия телевизия. Нещата днес вървят в добра посока, тъй като нанасяме поражение на терористите, заяви Асад от Дамаск за телевизия Вион (WION). В интервюто сирийският президент за пореден път отрече да е отговорен за предполагаемото химическо нападение в Хан Шейхун, провинция Идлиб, през април, при което според Сирийския център за наблюдение на човешките права са загинали 88 души, включително 31 деца. На последните мирни преговори през май в Казахстан съюзниците на Асад Русия и Иран, както и Турция, която подкрепя бунтовниците, приеха руски план, предвиждащ създаването на безопасни зони за установяването на трайно примирие в повече райони, допълват ТАСС. Досега нямахме истинска политическа инициатива, въпреки че Астана даде възможност да се постигнат известни резултати чрез създаването на зони на деескалация в Сирия, което е положително, отбеляза Асад по този повод. В същото интервю той каза, че американският президент Доналд Тръмп не е изпълнил повечето от предизборните си обещания. \"Тръмп доказа още веднъж, че главата на Белия дом не е самостоятелна фигура, която взима решения\", каза Асад. Той допълни, че Тръмп е поел курс, който е противоположен със 180 градуса на онова, което е обещал по време на предизборната си кампания.", "date": "2017.06.04", "title": "Башар Асад се заяде с Тръмп: Доказа,че не е самостоятелна фигура, която взима решения"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D1%82%D1%80%D0%B5%D1%82%D0%B8-%D0%B4%D0%B5%D0%BD-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D1%81%D0%B5-%D0%B1%D0%BE%D1%80%D1%8F%D1%82-%D1%81-%D0%BE%D0%B3%D1%8A%D0%BD%D1%8F-%D0%BA%D1%80%D0%B0%D0%B9-%D1%88%D0%B8%D1%88%D0%BC%D0%B0%D0%BD%D1%86%D0%B8-news663762.html", "text": "Трети ден продължават гасителните действия в склада за пластмасови отпадъци в село Шишманци, съобщават от Областно управление „Пожарна безопасност и защита на населението“ - Пловдив. На място продължават да работят 4 противопожарни екипа. „Гасителните действия продължават до пълното ликвидиране на пожара. Димоотделянето е редуцирано до минимум, няма никаква опасност за населението“, казват от службата. Станция на РИОСВ следи денонощно показателите на атмосферния въздух. Няма превишения на нормите на въздуха в населените места край село Шишманци, сочат последните измервания.", "date": "2017.06.04", "title": "БЕДСТВИЕ! Трети ден пожарникари се борят с огъня край Шишманци"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D1%80%D0%B0%D1%89%D0%B0-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D1%82%D0%B5%D0%BB%D0%BD%D0%B0-%D1%82%D0%B5%D0%BB%D0%B5%D0%B3%D1%80%D0%B0%D0%BC%D0%B0-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-%D0%B2-%D0%BB%D0%BE%D0%BD%D0%B4%D0%BE%D0%BD-news663776.html", "text": "Президентът на Русия Владимир Путин е изразил своите съболезнования към британците във връзка с терористичното нападение в Лондон, съобщи прессекретарят на държавния глава Дмитрий Песков, цитиран от ТАСС. „Владимир Путин изрази дълбоки съболезнование към британците и осъди терористичния акт, извършен преди часове в Лондон“, отбеляза Песков. „Скоро президентът ще изпрати съболезнователна телеграма на министър-председателя на Великобритания Тереза Мей“, допълни прессекретарят. По последни данни в резултат на нападението са загинали шестима души, а други 48 са пострадали.", "date": "2017.06.04", "title": "Путин праща съболезнователна телеграма на Тереза Мей за атентатите в Лондон "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D1%81%D0%BB%D0%B5%D0%B4-%D0%B0%D0%B2%D1%82%D0%BE%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D1%81-10-%D1%82%D1%80%D1%83%D0%BF%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BA%D0%BE%D0%BC%D0%B8%D1%81%D0%B0%D1%80-%D0%BC%D0%BB%D0%B0%D0%B4%D0%B5%D0%BD-news663775.html", "text": "Няма жени и деца сред загиналите в жестоката катастрофа с бежанци на автомагистрала \"Тракия\" тази сутрин. Това заяви Васил Маринов, окръжен прокурор в Пазарджик, цитиран от трафикнюз.бг. Осем са ранените, 10 – загиналите, сред които пакистанци, един сириец и афганистанци. 16-годишният неправоспособен водач на микробуса също е починал. От полицията в Пазарджик съобщиха, че е образувано досъдебно производсто за смърт по непредпазливост. \"На турската граница е предотвратено влизането на 24 нелегални имигранти. Ежедневно връщаме между 20 и 50 лица бежанци, постоянно търсим пробойните на границите, каза главният секретар на полицията. Водачът най-вероятно е заспал и не е бил подготвен за удара. Момчето живеело в модерно предградие в София\", съобщиха още разследващите. \"В момента в столицата се извършват оперативно издирвателни дейности на адреса на 16-годишния водач, заяви на брифинг гл. комисар Младен Маринов. - Понеже моторното превозано средство не е негова собственост, е задържан и собственикът му. Изясняват се начините, по които е предоставено МПС-то на непълнолетното лице.\"", "date": "2017.06.04", "title": "ИЗВЪНРЕДНО! Има арестуван след автокасапницата с 10 трупа на \"Тракия\"! Главният комисар Младен Маринов е на мястото на инцидента (ОБНОВЕНА)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%80%D0%B0%D0%B7%D0%BA%D1%80%D0%B8-%D1%87%D0%B5-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D1%82%D1%80%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%B0%D0%BA%D1%82%D0%B0-%D0%BD%D0%B5-%D1%81%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%B8--news663783.html", "text": "Последните три терористични акта не са свързани помежду си, но страната стои пред лицето на голяма опасност. Това заяви преди минути британският премиер Тереза Мей след заседание на Кризисния щаб. На 22 март по време на терористичния акт на Уестминстърския мост, при  който бяха прегазени хора, са предотвратени 5 потенциални терористични акта, допълва още тя. „Необходимо е да се преразгледа стратегията за борба с тероризма, за да обезпечим полицията и сътрудниците с необходимите правомощия. На насилието никога не бива да бъде позволявано да бъде пречка за демократичния процес, затова предизборната кампания се подновява утре, 5 юни”, добави тя. По думите й светът се сблъсква с нова тенденция - тероризмът да поражда тероризъм. Извършителите се вдъхновяват от предишни  терористични актове  и не им е необходимо много време да ги планират, затова и често се извършват от единаци.", "date": "2017.06.04", "title": "От последните минути! Тереза Мей разкри, че последните три терористични акта не са свързани помежду си (ОБНОВЕНА)"}
{"url": "http://pik.bg/%D0%B8-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D1%81%D0%BF%D1%80%D1%8F%D1%85%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D1%81%D0%B8-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-news663772.html", "text": "Опозиционната лейбъристка партия във Великобритания спира предизборната си кампания за предстоящите на 8 юни парламентарни избори, съобщи в социалните мрежи лидерът й Джеръми Корбин. „Всички сме потресени и  шокирани от зверския терористичен акт . Моите мисли са със семейството и приятелите на загиналите, на пострадалите.”, написа Корбин. По-рано предизборната си кампания преустанови и Консервативната партия.", "date": "2017.06.04", "title": "И лейбъристите спряха предизборната си кампания"}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%B8%D1%82%D0%B5-%D0%BE%D1%82-%D0%BB%D0%BE%D0%BD%D0%B4%D0%BE%D0%BD-%D0%BF%D1%80%D0%B5%D1%80%D1%8F%D0%B7%D0%B0%D0%BB%D0%B8-%D0%B3%D1%8A%D1%80%D0%BB%D0%BE%D1%82%D0%BE-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B2%D0%B8%D0%B4%D0%B5%D0%BE18-news663756.html", "text": "Ислямистите, клали с мачете хората в Лондон, са прерязали гърлото на журналиста Джеф Хо, съобщава „Дейли мейл”.  От кадри се вижда как полицаи опитват да помогнат на журналиста, който кърви обилно. По-рано приятелите му поместиха негова снимка в Туитър с молба всеки, който го е видял, да се свърже с тях. На кадрите се вижда как Хо, залитайки, върви към колата на Бърза помощ с помощта на санитар. Той се опитва да придържа раната на врата си с риза, а гърдите, корема и краката му са целите в кръв.", "date": "2017.06.04", "title": "ЗВЕРСТВО! Ислямистите от Лондон прерязали гърлото на журналист (ВИДЕО18+)"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BE%D1%82%D0%B5%D1%86-%D0%B3%D0%B5%D0%BB%D0%B5%D0%BC%D0%B5%D0%BD%D0%BE%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2-%D1%81%D0%BE%D1%84%D0%B8%D1%8F-%D1%81%D1%80%D0%B5%D1%89%D0%B0%D0%BC-%D1%85%D0%BE%D1%80%D0%B0-%D0%BA%D0%BE%D0%B8%D1%82%D0%BE-%D1%81%D1%8A%D0%BC-%D0%BF%D0%BE%D0%B3%D1%80%D0%B5%D0%B1%D0%B0%D0%BB-%D0%BF%D1%80%D0%B5%D0%B4%D0%B8-%D0%B3%D0%BE%D0%B4%D0%B8-news663325.html", "text": "Отец Георги Вилхелм Гелеменов е единственият дипломиран екзорсист, действащ в България. След завършването на богословие и школата за борба със злото в Германия той се завръща у нас, където в началото на 90-те години формира първите националистически движения. Днес отецът служи съвестно на Централните софийски гробища, където често мярка призраци. Наистина ли на Черешова задушница (3 юни) можем да видим мъртвите роднини и не възкръсна ли опасният национализъм след влизането му във властта, отговор дава отец Гелеменов. - Съгласно трихотомната теория човекът е изграден от дух, душа и тяло. Духът е съвършен, той няма нужда от молитва, но не така стоят нещата при душата. Тя пази като на запис добрите и лошите ни дела. И един ден, когато отлетим, душата отива на съд, за да дава отчет за живота си тук, на Земята. Оттам идва и Задушница т.е. „за душата“, а е черешова, тъй като съвпада с времето на черешобера. - Хората по селата си имат, а софиянци да си купят череши от Женския пазар, където са най-евтини. Освен това е хубаво да занесем на покойните на гробищата и непостни ястия, защото постът свърши вече и може. Искам също така да разсея един мит от т.нар. Бабешка библия. Не е вярно, че при скорошна смърт не се ходело на първа задушница. Това са остатъци от някакви езически времена, които само разколебават хората в християнската им вяра. - Значи това се наблюдава и в момента при по-богатите цигани - кардарашите. Те изкопават гробница, снабдявайки мъртвеца с всичко необходимо за отвъдния живот. Според моето обосновано богословско предположение корените на тази традиция идват от Древен Египет. Тя е проникнала покрай робите, които преди векове са доведени оттам да работят в родопските рудници за цветни метали. В тия райони и до днес са останали общности, които наричат себе си „агупти“, т.е. египтяни. Това всъщност бе част от моята дипломна работа в Германия, посветена на Коптската църква, която реализирах с доста усилия  и преводи от четири езика. - Безспорно има проклятия на тези места. Ето, вземете например, когато разкопаваха тракийските гробници, колко народ си отиде. Археологът Георги Китов същи почина поради тази причина. Не бива да се нарушава покоят на мъртъвците. Както в пирамидите, така и в тракийските гробници тегнат жестоки проклятия. - По правило златото също носи тежка отрицателна енергия, т.е. прокоба. Затова иманярите, когато намерят нещо, един по един си отиват от този свят от болести или злополуки. Обяснението е много просто – за същото това злато навремето са се водели битки, хиляди, дори милиони животи са били отнемани. Този метал е напоен с кръвта на тези жертви и носи само зло. Затова и жените е по-добре да се гиздосват със сребро, а не със злато. - Аз съм от години в този духовен занаят и моят отговор е - категорично не. Даже още на следващия ден след погребението близки са идвали при мен и са ми казвали: „Отче, той си иска очилата, ама как е възможно?!“. Тогава им казвам – разкопайте внимателно пръстта и ги сложете в гроба, за да може да си чете човекът. Други мъртъвци си искат супички, трети - постни ястия, ракия или безалкохолно, лимонадка или кока-кола. Има ли заръка от оня свят, моят съвет е винаги да се носи на гроба, за да може душата да битува в покой там, където се е преселила и където всички ще отидем. Или, както се казва в православния требник - в , , никаква болка, скръб и въздишка, а само мир и вечен живот. - Това са големи тайни, които не ни се разкриват, но аз, с моята дългогодишна практика, съм ставал свидетел на какво ли не. Например, докато вървя из София, за секунди мяркам хора, които съм погребал преди години. Така си правя извода, че те са между нас, за кратко могат да се материализират , но не пред всеки. Изглежда свещеникът, който ги е опял, може да ги зърне. Той като медиатор ги е изпратил в отвъдното, а изглежда тази духовна връзката остава нерушима. - Вероятно се касае за призраци. Те са като холограми, в които човек може да бръкне и да не усети нищо. Потропването пък идва от явлението „полтъргайст“. Думата идва от немския глагол „полтърн“, което значи \"потропвам\", \"вдигам шум\". Това са палави духове с демонична природа, които така съобщават за себе си. Ако някой знае морзовата азбука, може да комуникира лесно с тях, защото често те така общуват. От друга страна, всички тези явления идват да ни покажат, че няма смърт. Има едно преселение в един паралелен свят. Истинският живот за човека започва едва след смъртта, а всичко тука е една репетиция. - Може и така да е. Това е древен народ, който според различни изследователи е работил с някаква извънземна информация. Има хипотези, че египтяните са изпращали покойниците там, откъдето са идвали душите им. Едни говорят за Сириус, други за Нибиру. Същата планета, която се чака да мине покрай Земята, да наруши гравитационното й поле и да предизвика страшни катаклизми. Това се е случвало на всеки 12 хиляди години. Тогава къде ще се скрием, не зная, може би софиянци ще се катерим по Витоша (смее се). - Никой не знае какво носи утрешният ден, а това тука си е спящ вулкан. Богаташите от прехвалените квартали „Симеоново“, „Драгалевци“, „Бояна“, ако усетят, че става нещо необичайно, не бива да пазят имотите си, а направо да бягат. Между другото, аз живея в близкия до планината квартал „Княжево“. Мога да ви споделят, че всяка сутрин в 5:30 се чува някакъв необясним тътен. Живущите знаят за това и си траят, а други ги е страх да коментират, за да не ги вземат за луди, но там става нещо. Сега дали шумът е от процеси дълбоко във вулкана или е от т. нар. подземни тунели, за които отдавна се говори, че вървят под Витоша, не мога да кажа. - Имам един приятел в Италия, десет години е по-голям от мене, но много жизнен . Баща му почина на 101 години и до последно си караше колата. Та от общината им дадоха безплатна земя в едни вулканични почви, където си насадиха лозе. Наскоро обаче точно при него пак имаше активизиране на вулкан. Тогава ми се обади по телефона и ми се заоплаква: „Падре Джорджо, разгони ми се фамилията“. „Така е, май френд - му отвръщам, - евтиното винаги излиза по-скъпо“. А относно Апокалипсиса, аз съм малко подозрителен, особено що касае пророчествата на Йоан Богослов. Значи, той, когато ги пише, е гладувал жестоко. А на човек в такова състояние му пада кръвната захар и започват да му се привиждат всякакви неща. Освен това Йоан по всяка вероятност е ял на остров Патмос някакви халюциногенни гъби и ето ти ги змейовете, драконите и чудовищата. Ето защо никой богослов в цялата християнска култура не е успял да разтълкува неговото писание „Апокалипсис“. Въобще и в Библията също има много митове и легенди. - Христос казва: „Аз съм светлината на Света“. Значи ние трябва да познаем божията светлина и чрез нея да намерим пътя си. Само така ще се откъснем от външните влияния, иначе убеден съм, че ни чака редукция на населението до под 4 милиона, съпроводена с ислямизация и чипизация. Аз служа от години на Централните софийски гробища и мога да ви кажа, че планът „Ран-Ът“ продължава с пълна пара. Само в София на ден си заминават 70 човека, които се погребват в 38 гробища (общо с прилежащите кварталите и селата). Смъртта размахва косата и реже глави наред. И повечето са млади хора – 50-55 години, които си заминават от тежки болести и сърце заради стреса, недоимъка, отровни вода и храни. Напоследък ни докарват и доста мотористи. На повечето от тях на едното им рамо стои демон, яхнал адреналина, който ги подкокоросва: „Натискай газта, изпревари тази кола; можеш да минеш между тира и каруцата“. И наистина минават, но накрая си заминават завинаги. Трябва да се помолим на Задушница и за техните души да намерят покой, а живите Бог да вразуми, че да се пазим взаимно. Животът е най-съвършеното благо, което ни е дал Творецът. И последния модел мотор или техника не е нищо пред съвършеното божие творение, което трябва да пазим.", "date": "2017.06.04", "title": "СЕНЗАЦИЯ! Отец Гелеменов пред ПИК и \"РЕТРО\": В София срещам хора, които съм погребал преди години! Покойниците се явяват преди Задушница с поръчки за супи, лимонада и ракийка"}
{"url": "http://pik.bg/%D1%81%D0%BB%D0%B5%D0%B4-%D0%BC%D0%B5%D0%BB%D0%B5%D1%82%D0%BE-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B8%D1%81%D0%BA%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BD%D0%B8-%D1%81-%D1%82%D1%83%D1%80%D1%86%D0%B8%D1%8F-%D0%B4%D0%B0-%D0%B1%D1%8A%D0%B4%D0%B5-%D0%BF%D0%BB%D1%8A%D1%82%D0%BD%D0%BE-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B0-news663778.html", "text": "Според евродепутата Ангел Джамбазки трябва да продължат усилията за плътно затваряне на българо-турската граница. Той коментира темата пред БНТ по повод катастрофиралия микробус на АМ \"Тракия\". \"Българските правоохранителни органи трябва да прикрият плътно българо-турската граница. Няма някаква причина да не бъдат разследвани лицата, които се занимават с трафик на хора. Има основателни съмнения, че част от служителите на МВР вероятно са замесени в трафика на мигранти, иначе няма как да се случват тези неща\", заяви евродепутатът. Според Джамбазки проблемът на западния свят не е само с влизащите мигранти. Проблемът е с тези, които са влезли 1960 година. Той смята, че интеграцията е провалена, но политиката не трябва да спира. Политиката на правителствата трябва да бъде насочена първо към признаване на факта на провала на тази интеграция и набелязване на ясни мерки. \"Ако един човек не се държи подобаващо за западното общество да бъде принуден да го прави по някакъв начин, да носи някаква отговорност, някаква наказателна репресия. Да бъде ясно, че когато се ражда дете в европейско семейство, то ще се казва, както се казват европейските деца, то ще носи европейски дрехи, то ще яде храната, която ядат европейските деца. Всичко това ще бъде налагано като културен модел на поведение. Няма как да ползваш немските социални помощи и да си пазиш традициите от Саудитска Арабия или от Мароко. Няма как да се случи това. Ако продължава да се случва, тези с традициите ще въоръжават с каквото имат\", каза Ангел Джамбазки.", "date": "2017.06.04", "title": "СЛЕД МЕЛЕТО НА \"ТРАКИЯ\": Ангел Джамбазки иска границата ни с Турция да бъде плътно затворена "}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%BC%D1%8A%D0%B6-%D0%B1%D1%8F%D0%B3%D0%B0-%D0%BE%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81%D1%82%D0%B8%D1%81%D0%BA%D0%B0%D0%B9%D0%BA%D0%B8-%D1%87%D0%B0%D1%88%D0%B0-%D1%81-%D0%B1%D0%B8%D1%80%D0%B0-news663801.html", "text": "Снимка на лондончани, тичащи за живота си след терористичния акт на „Лондон Бридж”, обиколиха интернет. Но една от тях стана същински хит, заради млад мъж, който докато бяга, държи здраво и внимателно своята чаша наливна бира на цена от около 6 паунда, разказват от \"Новини Лондон\". Мъжът, чието име не се знае, бяга заедно с останалите, заедно с напитката си, от която не се разлива и капка. Много от интернет потребителите се пошегуваха, че именно това е символът на лондонската сила и воля за живот. Или за бира, шегуват се други.", "date": "2017.06.04", "title": "ПОТРЕС! Мъж бяга от терористите в Лондон, стискайки чаша с бира "}
{"url": "http://pik.bg/%D1%80%D1%83%D1%81%D0%B8%D1%8F-%D0%BF%D1%83%D1%81%D0%BA%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%B4%D0%B0-%D1%81%D0%BD%D0%B8%D0%BC%D0%B0%D1%82-%D0%BD%D0%B0%D0%B4-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B8-news663797.html", "text": "Русия ще проведе наблюдателна мисия над територията на България от утре (5 юни) до 9 юни в изпълнение на Договора за установяване на режима \"Открито небе\". Групата за наблюдение от Русия ще бъде съпроводена от експерти по контрола на въоръженията от дирекция \"Стратегическо планиране\" и специалисти по прилагане на договора \"Открито небе\" от Командването на Военновъздушните сили, съобщиха от Министерството на отбраната. Дейността ще включва полет с руски самолет за наблюдение Ан - 30 Б по предварително съгласуван маршрут със заснемане от въздуха на определени участъци от територията на страната. По време на полета действията на руския екипаж ще бъдат контролирани от български експерти на борда на самолета. Ангажиментите, поети от България по Договора \"Открито небе\", допринасят за прилагане на мерките за укрепване на доверието и сигурността в европейски и световен мащаб. Договорът за установяване на режима \"Открито небе\" (ДОН) е открит за подписване на 24 март 1992 г . в Хелзинки. Той влиза в сила от 1 януари 2002 г., след ратифициране от всички страни по него. България подписва договора на 24 март 1992 г. и го ратифицира на 15 април 1994 г. Договорът за установяване на режима \"Открито небе\" е специфичен елемент в набора от мерки и договорености в областта на контрола на въоръженията. Неговото основно значение е в осигуряването на възможността за мониторинг на териториите на страните чрез използването на технически средства. Страните могат да провеждат определен брой наблюдателни полети за събиране на информация годишно и са задължени да приемат определен брой полети над своя територия. За да бъде подпомагано изпълнението на ангажиментите на страните по Договора за установяване на режима \"Открито небе\", е създадена Консултативната комисия по \"Открито небе\". Заседанията на Консултативната комисия се обслужват от Секретариата на Организацията за сигурност и сътрудничество в Европа (ОССЕ).", "date": "2017.06.04", "title": "Русия пуска самолети да снимат над страната ни "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%BA%D0%BE%D0%BB%D0%B5%D0%B3%D0%B8%D1%82%D0%B5-%D1%80%D0%B0%D0%B1%D0%BE%D1%82%D1%8F%D1%82--news663809.html", "text": "Колегите работят усърдно около катастрофата на магистрала „Тракия“! Собственикът на буса се разпитва, като нещата се разплитат. Това обяви пред ПИК главният секретар на МВР Младен Маринов. Както е известно, днес по-рано бус, управляван от 16-годишен криминално проявен младеж от София, самокатастрофира на магистрала „Тракия“, при което загинаха 9 бежанци и шофьорът. В колата са били качени общо 19 мигранти от различни страни, като останалите бежанци са хоспитализирани. „Трябва да сме напълно наясно с фактите и обстоятелствата около инцидента. В момента на територията на столицата се извършват оперативно-издирвателни мероприятия на адреса на загиналия водач, който е непълнолетен, 16-годишен, неправоспособен. Същият има регистрации и е известен на полицията по отношение на извършени кражби и грабеж от началото на годината на територията на столицата“, каза още главният секретар на МВР по-рано днес. По думите му моторното превозно средство, участвало в катастрофата не е негова собственост. Маринов поясни, че в момента е задържан на територията на столицата собственикът му и се изясняват начина на предоставяне на неправоспособно лице. При разпита мъжът е дал ясно информация и вече се работи по нея. Маринов обясни също така, че се събира и анализира информация къде и по какъв начин са преминали тези чужди граждани, които се превозвани с автобуса. „Проверяват се двете възможни направления: българо-турска граница и българо-гръцка граница“, каза той. На място е загинал водачът на микробуса и 9 пътници, които са от Пакистан, Афганистан и Сирия.", "date": "2017.06.04", "title": "ИЗВЪНРЕДНО И САМО В ПИК! Главният секретар Младен Маринов пред медията ни: Колегите работят усърдно около катастрофата на „Тракия“! Собственикът на буса се разпитва, нещата се изясняват"}
{"url": "http://pik.bg/%D0%B8%D0%BC%D0%B0-%D0%B8-%D0%B8%D1%81%D0%BF%D0%B0%D0%BD%D0%B5%D1%86-%D1%81%D1%80%D0%B5%D0%B4-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%B2-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%B1%D0%B0%D0%BD%D1%8F-%D0%B2-%D0%BB%D0%BE%D0%BD%D0%B4%D0%BE%D0%BD-news663805.html", "text": "Гражданин на Испания също е сред пострадалите при терористичното нападение в Лондон от събота вечерта, при което седем души бяха убити и около 50 бяха ранени, съобщи британският вестник \"Телеграф\". От Министерството на външните работи уточниха, че испанецът е приет в болница за лечение, но раните му не са сериозни Испанският крал Фелипе VI и министър-председателят Мариано Рахой изразиха своите съболезнования за жертвите на нападението. „Британският народ ще преживее това варварство и безчувственост. Днес ние сме обединени в болката и в нашата неуморна защита на свободата“, написа кралското семейство в „Туитър“.", "date": "2017.06.04", "title": "Има и испанец сред пострадалите в кървавата баня в Лондон "}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B8%D0%B7%D0%BF%D1%80%D0%B0%D1%82%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D1%82%D0%B5%D0%BB%D0%BD%D0%B0-%D1%82%D0%B5%D0%BB%D0%B5%D0%B3%D1%80%D0%B0%D0%BC%D0%B0-%D0%B4%D0%BE-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-news663807.html", "text": "Заместник министър-председателят по правосъдната реформа и министър на външните работи Екатерина Захариева изпрати съболезнователна телеграма до външния министър на Обединеното кралство Борис Джонсън по повод терористичните нападения, осъществени в Лондон миналата нощ. Това съобщиха от пресцентъра на Министерството на външните работи. „С дълбока скръб приех новината за поредния кървав терористичен акт в Лондон. Споделяме мъката на близките на загиналите и пожелаваме бързо възстановяване на ранените”, пише Захариева. „Приемете най-искрени съболезнования за жертвите на нападението и уверения в нашата солидарност и безрезервна подкрепа към народа на Великобритания”, се казва още в телеграмата.", "date": "2017.06.04", "title": "Екатерина Захариева изпрати съболезнователна телеграма до Борис Джонсън за атентатите "}
{"url": "http://pik.bg/%D0%BD%D0%BE%D0%B2%D0%B0-%D1%82%D0%B0%D0%BA%D1%82%D0%B8%D0%BA%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B1%D0%B8%D0%BB%D0%B8-%D1%81-%D0%B1%D1%83%D1%82%D0%B0%D1%84%D0%BE%D1%80%D0%BD%D0%B8-%D0%BA%D0%BE%D0%BB%D0%B0%D0%BD%D0%B8-%D1%81-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B2%D0%B8-%D0%B7%D0%B0-%D0%B4%D0%B0-%D0%BD%D0%B5-%D0%B3%D0%B8-%D0%B0%D1%82%D0%B0%D0%BA%D1%83%D0%B2%D0%B0-news663724.html", "text": "Терористите били са с бутафорни колани с експлозиви. Според „Скотланд ярд” това имало за цел да сплаши полицаите, за да няма бърз достъп до тях. Последните данни са загинали шестима и има близо 30 ранени. Очаква се броят на ранените да нарасне. Атентаторите са разстреляни в рамките на 8 минути. Британският премиер Тереза Мей е свикала спешно кризисния щаб. Няма пострадали българи. Както ПИК пръв съобщи ван се вряза в пешеходци в Лондон късно снощи. След като бусът помел доста хора, от него изскочили трима мъже с ножове с големи остриета и започнали да намушкват бягащите наоколо. Инцидентът станал на моста \"Лондон Бридж\".  Нападението се разглежда като терористичен акт, според полицейски източници. Скотланд Ярд потвърди пред телевизията, че един след друг е имало два инцидента - единият на Лондон Бридж, другият - на пазара Бороу маркет, намиращи се в близост. На Лондон Бридж има поне 7 убити. По-късно бе съобщено за трети инцидент – в района на Воксхол, южно от Уестминстър, на десния бряг на Темза. Последва съобщение и за нападение в ресторант в близост до Лондон Бридж.", "date": "2017.06.04", "title": "НОВА ТАКТИКА! Терористите в Лондон били с бутафорни колани с експлозиви, за да не ги атакуват полицаите!   "}
{"url": "http://pik.bg/%D0%B6%D0%B5%D1%81%D1%82-%D0%B1%D0%B0%D1%80%D1%81%D0%B0-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%80%D0%B5%D0%B0%D0%BB-%D1%8112-%D1%82%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D1%82%D0%B8%D1%82%D0%BB%D0%B0-news663799.html", "text": "Отборът на Реал Мадрид бе засипан със суперлативи след спечелването на рекордната 12-та титла европейска титла. \"Белите\" спечелиха по категоричен начин финала, побеждавайки Ювентус с 4:1. Реал стана и първият отбор, който успява да защити трофея си в Шампионската лига. Така Реал приключи по мечтан начин сезона, в който надделя над Барселона в битката за шампионската титла в Испания. Именно феновете на каталунците преглътнаха най-трудно снощния успех на вечния съперник. Това обаче не попречи на клуба да поздрави големия си конкурент с вчерашния успех. Официалният акаунт на Барселона снощи поздрави Реал за спечеления трофей, демонстрирайки истински феърплей.", "date": "2017.06.04", "title": "Жест! Барса поздрави Реал с12-та европейска титла"}
{"url": "http://pik.bg/%D0%BD%D0%B0%D0%BF%D0%B5%D1%87%D0%B5%D0%BD%D0%BE-%D1%81%D0%B0%D1%89-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B7%D0%B0-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%B3%D1%80%D0%B0%D0%B4-%D1%80%D0%B0%D0%BA%D0%BA%D0%B0-news663806.html", "text": "Турският премиер Бинали Йълдъръм съобщи днес, че САЩ са информирали Турция за началото на операцията на освобождаване на сирийския град Ракка от терористичната групировка \"Ислямска държава\", съобщи ТАСС. \"През нощта на 2 срещу 3 юни започна планираната по-рано операция в Ракка. САЩ ни информираха преди началото й. Не е тайна, че ние не одобряваме избрания от САЩ метод за водене на тази операция, но те ни съобщиха, че това не е въпрос на избор, а необходимост и че след края на операцията няма да сътрудничат дълго с Партията на демократичния съюз (ПДС) и Силите за защита на народа (СЗН)\", каза Йълдъръм, цитиран от в. \"Миллиет\". САЩ, по думите на премиера, са заявили, че това сътрудничество не е тактическа необходимост, и са уверили Турция, че оръжието, използвано при операцията, няма да премине в ръцете на терористични групировки, действащи в Турция. САЩ са гарантирали също, че ще следят зорко да не се появи опасност от нападения над турските сили за сигурност и турските граждани. Съединените щати заявиха във вторник, че са започнали да въоръжават сирийската кюрдска милиция, която се бори за отвоюването на сирийския град Ракка от \"Ислямска държава\". Турция разглежда СЗН и тяхното политическо крило ПДС като клон на Кюрдската работническа партия (ПКК), призната за терористична организация от Анкара, ЕС и САЩ.", "date": "2017.06.04", "title": "НАПЕЧЕНО! САЩ започнаха поредна операция за освобождаване на град Ракка"}
{"url": "http://pik.bg/%D0%B3%D0%BE%D0%B2%D0%BE%D1%80%D0%B5%D1%82%D0%B5-%D1%81%D0%B8-%D1%81%D0%B0%D0%BC%D0%B8-%D0%BF%D0%BE%D0%BB%D0%B5%D0%B7%D0%BD%D0%BE-%D0%B5-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-news663790.html", "text": "Ако си говорите сами, в никакъв случай не бива да се притеснявате, защото далеч не си единствените. Повечето хора си говорят сами, но не си го признават. Прогонва самотата Ако си говориш сам, не се чувстваш самотен. По този начин можеш да се успокоиш, да изкажеш болката си, да се почувстваш добре. Кога е време да се притесниш? Когато започнеш да дебатираш сам със себе си. Помагаш на децата си Ако имаш деца и си говориш сам в тяхно присъствие, им помагаш да научат езика по-лесно. Когато бебетата чуват непрестанно речта ти, независимо каква е избраната от теб тема, те се научават да говорят по-лесно. Следващия път, когато се гримираш, зареждаш миялната или чистиш, просто описвай какво правиш. Но внимавай с нецензурните изрази, защото децата попиват всичко. Ставаш по-организиран Когато си повтаряш на глас какви са задачите ти за деня, помагаш на ума си да се съсредоточи и да приоритизира важните задачи. Намираш всичко много по-лесно Според проучвания, когато си говориш сам и си повтаряш, че се опитваш да откриеш даден предмет, наистина го намираш по-лесно и бързо. По този начин умът ти започва да мисли по-съсредоточено за предмета и къде е бил той последния път, когато си го видял. Намалява стреса Ако си стресиран, започни да си говориш сам. Гарантираме ти, че стресът ще намалее и ще почувстваш облекчение, защото ще знаеш, че си изказал болката си. Все пак всички знаем, че се успокояваме, когато се оплачем на глас. Справяш се по-лесно с проблемите Когато си изправен пред проблем, обикновено търсиш помощ от близък човек, като му разказваш за какво става дума. Говорейки си сам, постигаш същия ефект, но получаваш и удовлетворението, че си се справил сам с трудната ситуация. Подобрява самочувствието Защо чакаш да чуеш комплименти от някого, когато можеш сам да се похвалиш за добре свършената работа. Изричайки похвалите на глас, си склонен и да им повярваш. Не се чувствай странно, когато кажеш “Гордея се със себе си. Днес се справих много добре!” Повишава интелигентността Ако си говориш сам, помагаш на ума си, защото той работи по-организирано. Но не бива да се обвиняваш на глас, защото ще постигнеш обратния ефект.", "date": "2017.06.04", "title": "Говорете си сами, полезно е за здравето!"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%BE%D1%82-%D1%81%D0%BB%D1%8A%D0%BD%D1%87%D0%B0%D0%BA%D0%B0-%D1%80%D0%BE%D0%BC%D0%BA%D0%B8-%D1%81%D0%B2%D0%B5%D1%81%D1%82%D1%8F%D0%B2%D0%B0%D1%82-%D0%BF%D1%80%D0%BE%D1%81%D0%BD%D0%B0%D1%82-%D0%BF%D0%B8%D1%8F%D0%BD%D0%B8%D1%86%D0%B0-%D0%B2%D0%B8%D0%B4%D0%B5%D0%BE-news663804.html", "text": "Две ромки-чистачки, всячески се опитват да събудят мъртво пиян турист в Слънчев бряг. Туристът се е проснал на главната алея. Действията на служителките в чистотата са повече от комични, а Андрей Джамбазов, който работи в Слънчев бряг ги е запечатал в култово видео, съобщава Флагман. Ето как двете ромки помогнаха на чуждестранния турист да се свести:", "date": "2017.06.04", "title": "Култово от Слънчака: Ромки свестяват проснат пияница (ВИДЕО)"}
{"url": "http://pik.bg/%D1%81%D0%BB%D0%B5%D0%B4-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B5-%D0%B8%D0%B7%D0%B2%D1%8A%D1%80%D1%88%D0%B8%D0%BB%D0%B0-12-%D0%B0%D1%80%D0%B5%D1%81%D1%82%D0%B0-news663818.html", "text": "AFP, цитирана от \"Фокус\". Британската антитерористична полиция съобщи, че до момента е задържала 12 души в Баркинг, източен Лондон, във връзка с терористичното нападение в центъра на града, при което загинаха седем души, предаде „Обиските на определени адреси в Баркинг продължават“, пише в официално заявление на полицията.", "date": "2017.06.04", "title": "След нападението в Лондон полицията е извършила 12 ареста"}
{"url": "http://pik.bg/%D1%83%D0%B8%D1%81%D0%BA%D0%B8-%D1%87%D0%B5%D1%80%D0%B5%D1%88%D0%B8-%D0%B8-%D1%86%D0%B2%D0%B5%D1%82%D1%8F-%D0%BD%D0%B0-%D0%B3%D1%80%D0%BE%D0%B1%D0%B0-%D0%BD%D0%B0-%D0%B1%D0%BE%D1%81%D0%B0-%D0%BD%D0%B0-%D0%B2%D0%B8%D1%81-%D0%B3%D0%B5%D0%BE%D1%80%D0%B3%D0%B8-%D0%B8%D0%BB%D0%B8%D0%B5%D0%B2-news663800.html", "text": "С вино, уиски, узо, айрян, питка, жито и цветя беше почетена паметта на боса на групировката ВИС-2 Георги Илиев. Неговият гроб беше сред най-отрупаните на Централните софийски гробища, съобщава „Телеграф”. Над мраморната плоча, над която е гравиран куплет от стихотворението  „На Лора” от Пейо Яворов, бяха разпръснати гербери, а в двата края във вази поставени рози и хризантеми. Парцел 66 е сред най-специалните. Там през няколко метра лежат бившият най-богат българин Емил Кюлев, соченият за един от царете на цигарената контрабанда Иван Тодоров-Доктора и някогашният първи или Главния, както са наричали Георги Илиев.   Камери охраняват тленните останки на най-емблематичните фигури на прехода. Гробът на Иван Тодоров-Доктора, който оцеля при атентат в бронирания си „Мерцедес”, но не успя да се спаси от куршуми в джипа си „Порше Кайен” през 2006 г., беше сред най-скромно почетените. На него беше поставен букет хризантеми. С два карамфила, бонбон „Мерси” и цяла пластмасова кутия с череши беше почетен най-богатият българин Емил Кюлев, убит година преди Доктора на столичния бул. „България”. Няколко череши бяха разпръснати над плочата на комунистическия лидер Тодор Живков, който е положен до съпругата си Мара Живкова и дъщеря си Людмила. На гробовете им имаше карамфили и няколко изкуствени цветя.", "date": "2017.06.04", "title": "Уиски, череши и цветя на гроба на боса на ВИС Георги Илиев"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%B0%D0%BD%D0%B3%D0%B0%D0%B6%D0%B8%D1%80%D0%B0-%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B5-%D0%BD%D0%B0-%D0%BC%D0%B8%D0%BD%D1%8C%D0%BE%D1%80%D0%B8%D1%82%D0%B5-%D0%BE%D1%82-%E2%80%9E%D0%BE%D0%B1%D1%80%D0%BE%D1%87%D0%B8%D1%89%D0%B5%E2%80%9C-news663819.html", "text": "По инициатива на депутата от ГЕРБ Живко Мартинов премиерът Бойко Борисов разговаря днес с председателя на стачния комитет на миньорите от манганова мина „Оброчище“, които от няколко дни протестират заради неспазване на колективния трудов договор от страна на концесионера. Премиерът се ангажира лично да бъде анализиран юридически концесионния договор от работна група на Министерството на енергетиката, а утре на място да пристигне представител на министерството, който да уточни ситуацията с протестиращите миньори. Те настояват за изпълнение на колективния трудов договор, който предвижда редовно изплащане на заплатите им, осигуряване на топла храна или на ваучери, осигуряване на работно облекло или, ако неизпълнението продължи, разваляне на концесионния договор. Народният представител Живко Мартинов е ангажирал и  председателя на правната комисия в НС Данаил Кирилов за анализ на концесионния договор, както и министъра на енергетиката Теменужка Петкова, за да се помогне на миньорите. Междувременно стана ясно, че премиерът лично е сезирал главния прокурор Сотир Цацаров, който от своя страна е ангажирал окръжния прокурор на Добрич, както и икономическа полиция за рпазследване на случая.", "date": "2017.06.04", "title": "Премиерът Борисов се ангажира да помогне на миньорите от „Оброчище“"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%BB%D0%B5%D0%B4-%D0%BB%D0%BE%D0%BD%D0%B4%D0%BE%D0%BD-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B5%D1%81%D1%82%D0%B0%D0%BD%D0%B5%D0%BC-%D0%B4%D0%B0-%D1%81%D0%BC%D0%B5-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%BA%D0%BE%D1%80%D0%B5%D0%BA%D1%82%D0%BD%D0%B8-news663814.html", "text": "Президентът на САЩ Доналд Тръмп предупреди, че „терористичните атаки ще стават все по-лоши“, ако властите „не се заемат с работата си да предоставят сигурност за собствените си народи“ и не прекратят с политическата коректност, съобщи изданието \"Дъ Хил\". „Трябва да спрем да бъдем политически коректни и да се заемем с работата си да предоставяме сигурност за собствените си народи. Ако не поумнеем, нещата единствено ще стават по-лоши“, написа Тръмп на официалната си страница в социалната мрежа „Туитър“. Думите му идват като коментар за нападението в Лондон, при което загинаха най-малко седем души. „Най-малко седем загинали и 48 ранени при терористичното нападение, а кметът на Лондон (Садик Хан) ни говори, че няма нужда да сме притеснени“, добави той.", "date": "2017.06.04", "title": "Тръмп: След Лондон трябва да престанем да сме политически коректни "}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D1%82%D0%B2%D1%8A%D1%80%D0%B4%D0%B8-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BB%D0%BE%D0%BD%D0%B4%D0%BE%D0%BD-%D1%83%D0%BC%D0%B8%D1%88%D0%BB%D0%B5%D0%BD%D0%BE-%D0%BA%D1%80%D0%B8%D1%8F%D1%82-%D0%BE%D1%82-%D1%85%D0%BE%D1%80%D0%B0%D1%82%D0%B0-%D0%B4%D0%BE%D1%81%D1%82%D0%B0-%D0%BD%D0%B5%D1%89%D0%B0-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-news663802.html", "text": "Има неясноти около нападенията в Лондон, които умишлено не е се изясняват от британските власти. Това коментира за „Радио Фокус“ експертът по антитероризъм Христо Смоленов. По думите му така обществото става участник в глобалната цел на терористите, като тероризмът вече прераства в мащабна, не само психологическа война. \"Събитията приличат на политически провокиран акт и е очевидна връзката между предстоящите избори във Великобритания и нападенията. Въпреки, че действията са откъслечни и несвързани, събитията се характеризират с нелокалност\", коментира той. Според Смоленов има типаж на поведение на терористите. „Има типаж на поведение на терористите като заучени упражнения. Те са част от многоцелева и многовариантна терористична атака, при която едно нападение с ножове, отклонява вниманието от друго евентуално извършено с експлозив. Трима души с ножове, след като са нападнали един ресторант, са извършили няколко убийства. Общо убитите са 7, включително и тези трима нападатели, които са застреляни от полицията, дошла 10 минути след инцидента. Как става така, че 48 са жертвите на 3-ма нападатели с ножове? Дори да допуснем, че има жертви на „Лондон Бридж“, но те не могат да бъдат общо 48. Нещо крият от нас, нещо не ни доизясняват и това е част от същата тази психологическа война, която се води пред очите ни“, коментира Смоленов. Той допълни, че има радикализация на общности, които живеят традиционно във Франция, Германия и Англия, които би следвало да са се интегрирали. Тези общности обаче провокират идеята за интеграция и показват точно обратното. Смоленов допълни, че немското и френското правителство обсъждат възможността за създаването на Европейски сили за сигурност и Европейска антитерористична агенция. Той отбеляза обаче, че действията на политиците се оказват неефективни. \"Обществото живее в постоянен страх и напрежение, свикнало със зачестелите нападения, което е и цел на атентаторите\", посочи той.", "date": "2017.06.04", "title": "Експерт твърди: Властите в Лондон умишлено крият  от хората доста неща за атентатите "}
{"url": "http://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D1%81%D1%82%D0%BE%D0%B8%D0%BC-%D1%80%D0%B0%D0%BC%D0%BE-%D0%B4%D0%BE-%D1%80%D0%B0%D0%BC%D0%BE-%D1%81-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news663821.html", "text": "The Guardian, цитиран от \"Фокус\". Германският канцлер Ангела Меркел излезе с официално заявление по случай терористичното нападение в Лондон, при което загинаха седем души, предаде „Натъжена и шокирана съм да науча за атаките в Лондон от миналата нощ. Мисля за британските ни приятели и за всеки в Лондон със симпатия и солидарност. Мислите ми са с жертвите на атаката и с техните семейства. Желая на ранените бързо оправяне“, заяви Меркел. „Ние сме обединени днес през всички граници в страх и мъка, но същевременно и в твърдостта си. От името на Германия, предавам, че ние стоим решимо рамо до рамо с Великобритания в борбата срещу всички форми на тероризъм“, добави тя.", "date": "2017.06.04", "title": "Ангела Меркел: Стоим рамо до рамо с Великобритания"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%BE%D1%82-%D0%BB%D0%BE%D0%BD%D0%B4%D0%BE%D0%BD-%D0%BF%D1%80%D0%B5%D1%80%D1%8F%D0%B7%D0%B0%D0%BB%D0%B8-%D0%B3%D1%8A%D1%80%D0%BB%D0%BE%D1%82%D0%BE-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B0-%D0%B7%D0%B0%D1%89%D0%BE%D1%82%D0%BE-%D1%81%D0%B5-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D0%B7-news663820.html", "text": "Журналистът и специалист по бойни изкуства Джеф Хо е бил намушкан в гърлото, след като се намесил да помогне на един от ранените при терористичната атака на Лондон Бридж, съобщава \"Мирър\". Джеф Хо, бизнес редактор в \"Сънди Експрес\", пише на страницата си във Фейсбук: \"Не знам дали е било глупаво или благородно да скочиш и да се намесиш в битката битката пред таверна Соутуарк, но двама \"зад*ици\" се опитаха да направят на кайма хората\". След като Джеф е наръган във врата, той е откаран окървавен и е настанен в отделението за интензивно лечение в лондонска болница. Състоянието му е стабилно, но журналистът засега не може да говори. Редакторът от \"Мирър\" Кевин Магуайър пише в Туитър: \"Неговият приятел Исабел Одерберг сподели: \"Намерихме Джеф, той е в интензивно отделение, благодаря ви за загрижеността и съобщенията\". Магуайър допълва, че, познавайки Джеф, не е никак изненадан от факта, че той се е притекъл на помощ на други хора: \"Всъщност той е боец ​​и не бих се изненадал, ако той се е изправил, за да защити други хора, защото той е просто такъв човек. И затова го обичаме\". Приятел на Джеф - Арло Джак Бари добавя във Фейсбук: \"Мислите ни са с теб Джеф Хо! Страхувам се, че твоята смелост може да ти коства много, но се надявам, че скоро ще се видим!\". Информационна агенция \"ПИК\" Броят на жертвите след атака в Лондон нараства. Седем души загинаха, а близо 50 други бяха ранени при нова атака в сърцето на британската столица, след като снощи бял микробус се вряза в пешеходци на \"Лондон Бридж\". След това превозното средство продължило към пазара „Бороу маркет“, където мъже нападнали минувачите с нож. Нападателите са трима. Те са застреляни от полицията 8 минути след първия подаден сигнал.", "date": "2017.06.04", "title": "НОВИ РАЗКРИТИЯ! Терористите от Лондон прерязали гърлото на журналиста, защото се опитал да защити нападнати хора "}
{"url": "http://pik.bg/%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%E2%80%9E%D0%B1%D1%83%D1%82%D0%B0%E2%80%9D-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D1%81-%D0%B4%D0%B8%D0%B0%D0%BD%D0%B5%D1%82%D0%B0-%D0%B7%D0%B0-%D0%B8%D0%BC%D0%B0%D0%BC%D0%B8%D1%82%D0%B5-news663808.html", "text": "Законопроект предвижда издръжката на вероизповеданията да се поеме от държавата, за да се контролира по-добре кой и какво проповядва в църквите и джамиите у нас. Това предвиждат поправки в Закона за вероизповеданията, които депутатите скоро сядат да пишат, съобщава Нова телевизия. С влизане в сила на подобен Законопроект, ще   се ревизира споразумението между България и Турция за вероизроведанията, подписано в средата на 90-те, което позволява турски граждани да работят като имами в нашите джамии. Сега вероизповеданията разчитат на самоиздръжка или дарения, което може да създаде рискове пред националната сигурност. Има джамии, няма имами. Това е един от проблемите пред мюсюлманското вероизповедание. Никой неискал да служи за 200 лв. Законопроектът ще изисква всички свещенослужители да са завършили в България. Мюсюлмански университет у нас обаче няма.", "date": "2017.06.04", "title": "Законопроект „бута” споразумението с Дианета за имамите"}
{"url": "http://pik.bg/%D1%81%D1%8A%D0%B4%D0%B5%D0%B1%D0%B5%D0%BD-%D1%88%D1%83%D1%82-%D0%B7%D0%B0%D1%89%D0%BE-%D0%BD%D0%B5-%D0%BC%D0%B8%D1%80%D1%8F%D1%81%D0%B2%D0%B0-%D1%83%D1%87%D0%B8%D0%BD%D0%B4%D0%BE%D0%BB%D1%81%D0%BA%D0%B8%D1%8F%D1%82-%D0%B1%D0%B0%D0%B1%D0%B0%D0%B8%D1%82%D0%BB%D1%8A%D0%BA-news663242.html", "text": "Петчленен състав на Върховния административен съд реши, че референдумът, иницииран от Шоуто на Слави, не е задължителен. Решението е окончателно и не подлежи на обжалване или протест. Някой много се е объркал обаче, ако си мисли, че учиндолският бабаитлък е хубавичко наритан и ще миряса. Нищо подобно. Точно сега, когато Народното събрание трябва да се произнесе за мажоритарността и за субсидиите, е времето, в което „каузата“ на Дългия и на сценаристите му може да бъде осребрена. От развитие в референдумната посока са пряко заинтересувани поне три политически формации, като за ГЕРБ и ДПС положителен вот, който да е в унисон с чалгаджийските амбиции, означава бетониране във властта и практическа вечност. И са готови да плащат. Ама на кого да плащат? Ами на същия тоя, дето им оправя тотото. Пък и не се е чуло Слави да се е отказал от друго, освен да клечи нехигиенично на стол под опашката на коня. Въпреки съдебния шут.", "date": "2017.06.04", "title": "СЪДЕБЕН ШУТ! Защо не мирясва учиндолският бабаитлък?"}
{"url": "http://pik.bg/%D0%BA%D0%B0%D1%81%D0%B0%D0%BF%D0%B8%D1%82%D0%B5-%D0%BE%D1%82-%D0%BB%D0%BE%D0%BD%D0%B4%D0%BE%D0%BD-%D0%B1%D0%B8%D0%BB%D0%B8-%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%B8-%D0%B8%D1%81%D0%BB%D1%8F%D0%BC%D1%81%D0%BA%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-news663810.html", "text": "Нападателите, които убиха седем души и раниха 48 човека в центъра на Лондон снощи, са вероятно \"радикални ислямски терористи\", заяви британският вътрешен министър Амбър Ръд, цитиран от Ройтерс. Тримата нападатели, ранили хора при нападения на Лондонския мост и Бъроу маркет в събота вечерта, бяха ликвидирани от полицията. \"Както заяви премиерът, ние сме убедени, че те са били радикални ислямски терористи, от начина, по който са били надъхани, и ние сме длъжни да открием повече откъде идва тази радикализация\", посочи Ръд за телевизия Ай Ти Ви. Ръд отказа да съобщи дали извършителите на атаката са били известни на властите преди това. \"Операцията продължава и ние откриваме повече факти за това кои са били тримата.\" Вътрешният министър каза също, че няма данни атаката в Лондон да е свързана със самоубийствения атентат на 22 май на концерт в Манчестър, при който бяха убити 22 души. \"Смятаме, че е това е малко вероятно. По-скоро изглежда, че няма връзка, но засега не можем да я изключим напълно.\" Ръд добави, че на заседанието на кабинета за сигурност \"Кобра\" не е било обсъждано предприемане на повече действия в Близкия изток. Вътрешният министър на Великобритания заяви, че е необходимо международно споразумение, за да бъдат накарани интернет компаниите да отстраняват радикалното съдържание. Телевизия Скайнюз съобщи за полицейска операция на адрес в района Баркинг в източен Лондон. На кадри, снимани от въздуха, се вижда полицейски кордон около жилищен блок и паркирана отпред линейка, предаде Ройтерс. Няма потвърждение от полицията за операцията и засега не е ясно дали е свързана със снощното нападение, при което бяха убити 7 души.", "date": "2017.06.04", "title": "Касапите от Лондон били \"радикални ислямски терористи\""}
{"url": "http://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D0%B3%D0%B8%D0%B3%D0%B0%D0%BD%D1%82%D0%B0-%D0%BF%D0%BE%D1%80%D1%88%D0%B5-news663811.html", "text": "Федералната агенция по автомобилен транспорт на Германия започна разследване срещу „Порше\". Компанията е заподозряна в измама с нивата на вредните емисии на своите автомобили, съобщи \"Аутомедия.бг\". Подозрението е, че производителят използва специален софтуер, който намалява вредните емисии по време на тестове. Програмата „разбира\" кога автомобилът е закачен на стенд и изключва измерващото оборудване. Така се имитира движение, но в същото време воланът се намира в статично положение, а това не отговаря на изискванията при проверка. Пред изданието Automotive News представител на „Порше\" обяви, че компанията му никога не е използвала подобен софтуер, както и на други манипулиращи тестовете програми на своите автомобили. Разследването срещу „Порше\" стартира само ден след като друга компания от Volkswagen AG - Audi, бе обвинена в същите манипулации на дизелови мотори. Става дума за V6 и V8 двигателите на флагмана на марката A8.", "date": "2017.06.04", "title": "В Германия започна дело срещу гиганта \"Порше\""}
{"url": "http://pik.bg/%D1%83%D0%B5%D0%BB%D1%81%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BF%D0%BB%D0%B5%D0%B9%D0%B4-%D0%BA%D0%B8%D0%BC%D1%80%D1%83-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%81%D0%BF%D0%B5%D1%88%D0%BD%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%B7%D0%B0-%D1%81%D0%BC%D0%B5%D0%BB%D0%BE%D1%81%D1%82%D1%82%D0%B0-%D0%B8%D0%BC-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0--news663822.html", "text": "The Independent, цитиран от \"Фокус\". Председателят на локалната уелска партия „Плейд кимру“ Лиън Ууд поздрави спешните служби за проявената от тях смелост по време на терористичното нападение в Лондон и призова бюджетът за обществените услуги да не бъде орязван след формирането на следващото правителство, предаде „Първо искам да изразя съболезнования към всеки, който е пострадал от нападението в Лондон и да изразя уважение към тези хора, които работят в обществените служби. Не трябва да ценим тези обществени служители и нека да направим така, че те да бъдат достойно заплащани. Трябва да използваме тези избори, за да обърнем орязванията в бюджета за обществените услуги“, заяви Ууд. „Ние трябва да продължим с предизборната кампания. Демокрацията ще загуби, а терористите ще спечелят, ако направим нещо друго“, убеден е той.", "date": "2017.06.04", "title": "Уелската партия \"Плейд кимру\" поздрави спешните служби за смелостта им по време на атентата в Лондон"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B8%D1%82%D0%B5-%D0%BD%D0%B5-%D0%BE%D1%81%D1%82%D0%B0%D1%80%D1%8F%D0%B2%D0%B0%D1%82-%D1%89%D1%83%D1%80%D1%86%D0%B8%D1%82%D0%B5-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86-%D1%81-4-%D1%87%D0%B0%D1%81%D0%BE%D0%B2-%D0%BA%D0%BE%D0%BD%D1%86%D0%B5%D1%80%D1%82-%D1%81%D0%BD%D0%B8%D0%BC%D0%BA%D0%B8-news663816.html", "text": "Легендарната родна рок група \"Щурците\" зарадва хилядите си фенове с уникален концерт вчера в столичната зала \"Арена Армеец\". Четири часа \"старите кучета\" свириха и пяха заедно с екзалтираната публика. Концертът бе открит от Б.Т.Р.,  D2 и \"Тангра\", които изпълниха песни на \"Щурците\" и свои популярни парчета. Последваха изпълнения на \"Фондацията\" и след това на сцената се качиха \"Щурците\". По време на \"разходката\" из легендарния им сетлист от хитове Маричков, Валди Тотев и Георги Марков бяха придружени от Иван Лечев и Славчо Николов като гост-китаристи. Дълбок поклон „Щурците” направиха към Пеци Гюзелев, който изгуби битката с рака преди три години. Непрежалимият китарист бе приобщен към събитието с виртуално присъствие като уникалните му сола с китарата се припокриваха с песните, които бяха изпълнявани на сцената. Три мащабни екрана в залата, както и звук, и осветление на световно ниво превърнаха концерта в незабравимо преживяване за многохилядните почитатели на групата. На сцената заедно с титулярите от \"Щурците\" свириха и пяха техни бивши колеги, също част от дългия музикален път на групата. Уникалното събитие завърши с изпълнение на \"Клетва\" - песен, която хилядите фенове изпяха, станали на крака в знак на почит към 50-та годишнина на легендарните \"Щурците\".", "date": "2017.06.04", "title": "ЛЕГЕНДИТЕ НЕ ОСТАРЯВАТ! \"Щурците\" взривиха \"Арена Армеец\" с 4-часов концерт (СНИМКИ)"}
{"url": "http://pik.bg/%D0%B8%D1%80%D0%B0%D0%BD-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B5-%E2%80%9E%D0%B7%D0%BE%D0%B2-%D0%B7%D0%B0-%D0%BF%D1%80%D0%BE%D0%B1%D1%83%D0%B6%D0%B4%D0%B0%D0%BD%D0%B5%E2%80%9C-%D0%B7%D0%B0-%D0%B8%D0%B7%D0%BA%D0%BE%D1%80%D0%B5%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news663829.html", "text": "Правителството на Иран съобщи, че нападението в Лондон е „зов за пробуждане“ и призова западните държави да се обърнат към идеологическите и финансовите източници на тероризма, съобщава Ройтерс. „Повтарящите се слепи терористични атаки по света са зов за пробуждане за световната общност“, заяви прес-секретарят на иранското МВнР Бахрам Касеми. „За да се изкорени тероризмът, западните страни трябва да се справят с коренните му причини, както и с основните му финансови и идеологически източници, които са ясни за всички“, добави той.", "date": "2017.06.04", "title": "Иран: Нападението в Лондон е „зов за пробуждане“ за изкореняване на тероризма"}
{"url": "http://pik.bg/%D0%BD%D0%BE%D0%B2-%D1%80%D0%B5%D0%B4-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D1%82%D1%81%D0%B5%D1%87%D0%B5-%D1%81%D1%82%D0%B8%D0%B3%D0%B0-%D1%82%D0%B2%D1%8A%D1%80%D0%B4%D0%B5-%D1%82%D0%BE%D0%BB%D0%B5%D1%80%D0%B0%D0%BD%D1%82%D0%BD%D0%B8-%D1%81%D0%BC%D0%B5-%D0%BA%D1%8A%D0%BC-%D0%B5%D0%BA%D1%81%D1%82%D1%80%D0%B5%D0%BC%D0%B8%D0%B7%D0%BC%D0%B0-news663813.html", "text": "Не можем и не трябва да се правим, че нещата могат да продължават по начина, по който са били. Нужна е промяна. Това заяви британският премиер Тереза Мей след терористичната атака в Лондон от снощи, отнела 7 човешки живота, съобщава Би Ти Ви. „Стига! Има твърде голяма толерантност към екстремизма в нашата страна”, подчерта тя. Мей отбеляза, че случилото се е трета мащабна атака за последните три месеца, а освен това службите са пресекли в зародиш 5 други готвени нападения. По думите й терористите от Лондон и Манчестър не са свързани, но се вижда нов тип екстремизъм – използване на най-примитивни средства при имитиране на вече извършени другаде терористични актове. „Макар последните атаки да не са свързани в общи мрежи, те имат връзка. Свързва ги злокобната идеология на ислямския екстремизъм (…) това е извращение на исляма и извращение на представата за това каква е истината”, подчерта Тереза Мей. Като конкретни мерки тя набеляза по-тежки присъди за тероризъм, повишаване на правомощията на полицията и спецслужбите, както и действия, които да извадят от изолацията определени социални групи. „Ние трябва да живеем не в серия от сегрегирани общества, а в едно наистина Обединено кралство”, подчерта премиерът. По думите й екстремистите имат и „безопасни пространства онлайн”, като за това са виновни големите компании, които притежават основните социални платформи. „Трябва да работим с партньорските демократични правителства за постигане на международни споразумения, които регулират киберпространството, за да ограничим разпространението на екстремизма”, каза още тя. По думите й борбата с радикалните ислямисти не може да стане само чрез антитерористични операции. „Тя ще бъде разгромена, когато душите на хората не гледат към насилието и когато направим така, че те да разберат нашите британски и плуралистични ценности са по-добри от всичко, което могат да им предложат проповедниците на насилието”, завърши Мей.", "date": "2017.06.04", "title": "НОВ РЕД! Тереза Мей отсече: Стига! Твърде толерантни сме към екстремизма"}
{"url": "http://pik.bg/%D0%BD%D0%B0-6-%D1%8E%D0%BD%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D0%BF%D0%BE%D1%87%D0%B5%D1%82%D0%B0%D1%82-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%BE%D1%82%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81-%D0%BC%D0%B8%D0%BD%D1%83%D1%82%D0%B0-%D0%BC%D1%8A%D0%BB%D1%87%D0%B0-news663831.html", "text": "The Guardian, цитиран от \"Фокус\". На 6 юни, вторник, във Великобритания ще се запази минута мълчание от 11 часа сутринта в знак на възпоминание за загиналите по време на терористичното нападение в Лондон, предаде Знамената на правителствените сгради ще останат спуснати наполовина до вторник вечерта.", "date": "2017.06.04", "title": "На 6 юни във Великобритания ще почетат жертвите от терористичното нападение с минута мълчание"}
{"url": "http://pik.bg/%D1%85%D1%80%D0%B8%D1%81%D1%82%D0%BE-%D0%BC%D0%B0%D1%80%D0%BA%D0%BE%D0%B2-%D0%B8%D0%B2%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D0%B8-%D0%BD%D0%B0%D0%B4%D0%B5%D0%B6%D0%B4%D0%B0-%D0%BD%D0%B5%D0%B9%D0%BD%D1%81%D0%BA%D0%B8-%D0%BC%D0%B5-%D0%B2%D0%BA%D0%B0%D1%80%D0%B0%D1%85%D0%B0-%D0%B2-%D0%B5%D0%B4%D0%B8%D0%BD-%D1%84%D0%B8%D0%BB%D0%BC-news663833.html", "text": "Урокът е добър за тези, които искат да се занимават с политика. За мен урокът бе съвсем друг - че не ставам за политика. Това сподели за краткото си пребиваване в парламента и политиката Христо Марков, бивш треньор на шампионката ни Тереза Маринова и бивш депутат от СДС. \"Получихме предложение да участваме в листите на СДС - 2001 г. Аз си работех като треньор с Тереза, когато ми се обадиха журналисти и ми казаха, че ще ставам депутат. Казаха ми: \"Един ваш съпартиец се е отказал да бъде депутат\". И аз бях следващия в листата. После ми се обадиха от щаба на Иван Костов и от щаба на Надежда Михайлова - защото тогава беше разцеплението в СДС. И се набутах в един филм...\", разказа Христо. \"Нас спортът ни е научил на дисциплина, да взимаме решения, които да отстояваме. Беше късно за мен да се променям\", заяви пред \"Комбина\" Марков. \"Трябваше постоянно да се правят компромиси. Примерно - бил съм на среща в някое населено място. Хората ме молят да им свърша някаква работа, поемам ангажимент и после се оказва, че това не може да се свърши. И трябва да се върна при хората и да им обясня защо няма да се случат нещата. Не можех да не се върна при тях - нали съм поел ангажимент\", заяви Христо Марков. Днес бившият треньор живее на място, където много рядко минават хора. Спортът е зад гърба му, медалите са прибрани, а Христо живее в село Габровица. Занимава се с овцевъдство. Христо Марков не крие, че новият му живот му дава усещането за свобода. Не се гнуси от трудната фермерска работа. \"Аз съм селско момче, израснал съм на село. Бягал съм бос по горите и полето. Нямахме маркови маратонки, бягахме голи и боси и затова бяхме здрави\", казва Христо Марков.", "date": "2017.06.04", "title": "Христо Марков: Иван Костов и Надежда Нейнски ме вкараха в един филм... "}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D0%BF%D1%83%D1%82%D0%B8%D0%BD-%D1%85%D0%B0%D1%80%D0%B5%D1%81%D0%B2%D0%B0-%D0%BA%D0%BE%D0%B3%D0%B0%D1%82%D0%BE-%D0%B3%D0%BE-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B2%D0%B0%D1%82-news663838.html", "text": "Журналистката от американския тв канал Ен Би Си Мегън Кели, която  успя да вземе интервю от Владимир Путин, заявява, че руският президент обича, когато го предизвикват. По думите й, при изключени камери Владимир Путин е един, а при включени - друг. \"Когато камерата бе включена, той бе настроен бойно, не отстъпваше. По-скоро нападаше, когато му бяха задавани въпроси. Това бе президентът, който се харесва на руснаците\", заявява журналистката и добавя, че според нея Путин харесва да бъде предизвикван.", "date": "2017.06.04", "title": "Американска журналистка: Путин харесва, когато го предизвикват "}
{"url": "http://pik.bg/%D0%B4%D0%B0-%D1%81%D0%B8-%D0%B7%D0%BD%D0%B0%D0%B5%D1%82%D0%B5-%D1%82%D1%8A%D1%80%D1%81%D0%B5%D0%BD%D0%B5%D1%82%D0%BE-%D0%BD%D0%B0-%D1%81%D1%80%D0%BE%D0%B4%D0%BD%D0%B0-%D0%B4%D1%83%D1%88%D0%B0-%D0%B2%D1%80%D0%B5%D0%B4%D0%B8-%D0%BD%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8%D1%8F-%D0%B6%D0%B8%D0%B2%D0%BE%D1%82-news663812.html", "text": "Сексът винаги е забавен в началото, особено ако влюбените смятат, че са открили специалния партньор. Според науката обаче, ако половинките са \"сродни души\", шансовете да се радват на задоволителен сексуален живот намаляват, съобщи вестник \"Дейли стар\", позовавайки се на канадско проучване. Изследването на специалисти от университета на Торонто, обхванало над 1900 души, показва, че хората, които вярват в \"сексуалната съдба\", е по-вероятно да са нещастни в половия си живот. От друга страна индивидите, вярващи в \"сексуалното развитие\", изпитват по-голямо задоволство от секса. Според психолозите хората, които са убедени, че всеки има сродна душа, не са склонни да влагат усилия в интимните отношения, ако не вярват, че са открили избрания/избраната. От друга страна индивидите, които не вярват в единствения/единствената, се стараят повече да задоволят партньорите си в леглото. \"Сексът е като градина - трябва да се полива и подхранва, за да се поддържа. Ако влагате време и усилия, сексуалният Ви живот ще бъде страхотен. В противен случай ще бъде незадоволителен\", казва Джесика Максуел от изследователския екип.", "date": "2017.06.04", "title": "ДА СИ ЗНАЕТЕ! Търсенето на сродна душа вреди на сексуалния живот "}
{"url": "http://pik.bg/%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%B0%D0%BA%D1%86%D0%B8%D1%8F-%D0%B2-%D0%B4%D0%BE%D0%BC%D0%B0-%D0%BD%D0%B0-16-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%82%D1%80%D0%B0%D0%B9%D1%87%D0%BE-%D1%88%D0%BE%D1%84%D0%B8%D1%80%D0%B0%D0%BB-%D0%B1%D1%83%D1%81%D0%B0-%D1%83%D0%B1%D0%B8%D0%B5%D1%86-%D1%82%D0%B0%D0%BC-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B3%D0%BE-%D0%BF%D0%BE%D0%B7%D0%BD%D0%B0%D0%B2%D0%B0%D0%BB-news663837.html", "text": "Оказа се, че на един и същи номер на улица в квартал „Модерно предградие” има повече от 10 постройки. Никой от живеещите там не каза, че познава загиналия, съобщава Би Ти Ви. В тази част на квартала не веднъж в последните години е имало акции за залавяне на нелегални мигранти. В София в квартал „Бусманци” е задържан и собственикът на микробуса, с който са превозвани мигрантите, съобщи главният секретар на МВР Младен Маринов. Служители на МВР извършват претърсвания в столицата, заради подозрения за организиран канал за трафик на бежанци, каза още главният секретар. Специализирана акция за издирване на близките на 16-годишния шофьор, който катастрофира тази сутрин на АМ „Тракия” с бус с нелегални мигранти, се проведе на адреса му в София.", "date": "2017.06.04", "title": "Полицейска акция в дома на 16-годишния Трайчо, шофирал буса-убиец! Там никой не го познавал"}
{"url": "http://pik.bg/%D0%BA%D0%BE%D0%BB%D0%B0-%D0%BF%D0%B0%D0%B4%D0%BD%D0%B0-%D0%B2-100-%D0%BC%D0%B5%D1%82%D1%80%D0%BE%D0%B2%D0%B0-%D0%BF%D1%80%D0%BE%D0%BF%D0%B0%D1%81%D1%82-%D0%B7%D0%B0%D0%B3%D0%B8%D0%BD%D0%B0-%D0%BC%D1%8A%D0%B6-news663844.html", "text": "61-годишен мъж загина след катастрофа край  Петрич, съобщава БГНЕС. Колата е паднала в дълбока над 100 метра пропаст. Водачът на автомобила е починал на място. Инцидентът е станал към 12,30 часа.", "date": "2017.06.04", "title": "Кола падна в 100-метрова пропаст! Загина мъж"}
{"url": "http://pik.bg/21-%D0%B4%D1%83%D1%88%D0%B8-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%BA%D1%80%D0%B8%D1%82%D0%B8%D1%87%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D1%81%D0%BB%D0%B5%D0%B4-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D0%BB%D0%BE%D0%BD%D0%B4%D0%BE%D0%BD-news663836.html", "text": "The Guardian, цитиран от \"Фокус\". Националната здравна служба на Великобритания съобщи, че 21 души от ранените по време на терористичното нападение в Лондон са в критично състояние, предаде По време на нападението от събота вечерта загинаха седем души, а още 48 бяха ранени. Постраданите са били разпределени в пет болници в града.", "date": "2017.06.04", "title": " 21 души остават в критично състояние след нападението в Лондон"}
{"url": "http://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B8%D1%85%D0%B0-%D0%B2%D1%82%D0%BE%D1%80%D0%B8%D1%8F-%D0%B4%D0%B5%D0%BD-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D1%81%D1%81-news663845.html", "text": "Точно в 18.00 часа Виктор Малинов – председател на Общото събрание на прокурорите за избор на член на ВСС и завеждащ отдел „Надзор за законност“ при Върховна административна прокуратура, обяви края на втория тур от изборния ден, съобщи БГНЕС. Регистрираната активност при повторното гласуване за избор на членове на ВСС от квотата на прокурорите достигна 77,18 %. В края на изборния ден своя вот дадоха кандидатите за членове на ВСС Пламен Найденов – административен ръководител – окръжен прокурор на Окръжна прокуратура – Перник, Евгени Иванов – прокурор във Военно-апелативна прокуратура и Мери Десюва Найденова – прокурор във Върховна административна прокуратура. Започна преброяването на хартиените бюлетини от Секционна избирателна комисия № 1. Окончателният резултат от избора ще бъде отчетен, след като председателят на Избирателната комисия въведе в информационната система за електронен избор резултатите от гласуването с хартиени бюлетини, в съответствие с данните от протокола от СИК 1. Чрез информационната система ще се сумира общият резултат от гласовете, подадени електронно дистанционно през интернет и чрез хартиените бюлетини. Отново чрез Системата за електронен избор, председателят на избирателната комисия ще генерира резултатите от избора, които включват имената на избраните членове на Прокурорската колегия от квотата на прокурорите, както и броят на гласовете, с които е избран всеки. Съгласно чл. 29л, ал. 4 от ЗСВ, ако при повторното гласуване не е избран съответният брой членове с мнозинство повече от половината действителни гласове, за избрани се смятат получилите най-много гласове. При равен брой гласове избраният или избраните кандидати се определят от Избирателната комисия чрез жребий, проведен в присъствието на заинтересованите кандидати.", "date": "2017.06.04", "title": "Приключиха втория ден на изборите във ВСС"}
{"url": "http://pik.bg/%D0%BE%D1%81%D1%81%D0%B5-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0-%D0%BA%D1%8A%D0%BC-%D1%81%D0%BF%D0%BB%D0%BE%D1%82%D1%8F%D0%B2%D0%B0%D0%BD%D0%B5-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-%D1%81%D0%BB%D0%B5%D0%B4-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news663839.html", "text": "РИА Новости, цитиран от \"Фокус\". Действащият председател на ОССЕ и външен министър на Австрия Себастиан Курц и генералният секретар на организацията Ламберто Заниер във връзка с нападението в Лондон призоваха да не се допускат внушенията на страх на терористите, да се извърши обединение и да се активизира международното сътрудничество срещу тероризма и екстремизма, предаде „Най-решително осъждам това нападение над невинни хора, които прекарваха събота вечер в центъра на Лондон като опит за всяване на страх в обществата ни“, заяви Курц. Той добави, че обществото трябва да се сплоти, за да защити „нашия начин за живот и нашите общи ценности и да активизира международното сътрудничество, за да противостои на всички форми на насилствен екстремизъм и тероризъм“. На свой ред Заниер отбеляза, че е потресен и възмутен от терористичното нападение в Лондон. „Вместо да реагираме така, както искат терористите, ние трябва да поемем задължението да стоим заедно в борбата срещу тях. ОССЕ не пести усилия в тази обща работа“, добави той.", "date": "2017.06.04", "title": "ОССЕ призовава към сплотяване срещу тероризма след атентата в Лондон"}
{"url": "http://pik.bg/%D1%8F%D1%80%D0%BE%D1%81%D0%BB%D0%B0%D0%B2-%D0%BA%D0%B0%D1%87%D0%B8%D0%BD%D1%81%D0%BA%D0%B8-%D0%BE%D1%82%D0%BD%D0%BE%D1%81%D0%BD%D0%BE-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%8F-%D0%B0%D0%BA%D1%82-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81%D1%80%D0%B5%D1%89%D1%83-%D0%B5%D0%B2%D1%80%D0%BE%D0%BF%D0%B0-%D1%81%D0%B5-%D0%B2%D0%BE%D0%B4%D0%B8-%D0%B2%D0%BE%D0%B9%D0%BD%D0%B0-news663843.html", "text": "РИА Новости, Според председателя на управляващата полска партия „Право и справедливост“ Ярослав Качински противодействието срещу тероризма ще застави Европа да захвърли политическата коректност, предаде позовавайки се на местни медии, пише \"Фокус\". „Или Европа ще се изправи от колене и ще започне сериозно да обмисля противодействие, което означава преди всичко да се откаже от политическата коректност, или такива събития, като това в Лондон, ще се повтарят“, смята Качински. Той призова европейските държави да „разпознаят заплахата“ и да реагират адекватно към нея. „Срещу Европа се води война и за това трябва да се отговори съответно: и с политически методи, но и при необходимост и с други“, заяви партийният лидер. Според него Полша трябва да първо място за съхранява покоя в себе си, засилвайки своите въоръжени сили. „Трябва да помним, че това е нов вид война, но в крайна сметка война“, поясни той.", "date": "2017.06.04", "title": "Ярослав Качински относно терористичния акт в Лондон: Срещу Европа се води война"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BB%D0%B8%D1%86%D0%B0%D1%82%D0%B0-%D0%B8%D0%BC-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B8%D1%82%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B7%D0%B0%D1%81%D0%BD%D0%B5%D1%82%D0%B8-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B5%D0%B4%D0%B8-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%B2%D0%B8%D0%B4%D0%B5%D0%BE-news663847.html", "text": "В мрежата се появи видео, на което се вижда как двама от терористите, окървавили снощи Лондон, вървят по една от британските улици. Двамата радикални ислямисти първоначално се врязаха с бус в пешеходците, разхождащи се по Лондон Бридж, а след това устроиха кървава баня на пазара Боро. Жертвите на терористичната атака са 7 души, а още 48 са ранени и откарани в болница. Половината от тях са в критично състояние, съобщават местните медии. Припомняме, че терористичните нападения станаха в центъра на Лондон вечерна на 3 юни. Всички нападатели са ликвидирани от полицията. Върху телата им е имало закрепени камуфлажни взривни устройства.", "date": "2017.06.04", "title": "ВИЖТЕ ЛИЦАТА ИМ! Лондонските терористи заснети минути преди кървавата касапница (ВИДЕО) "}
{"url": "http://pik.bg/%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D1%82%D1%80%D1%83%D0%B4%D0%BE%D0%B2%D0%B0-%D0%B7%D0%BB%D0%BE%D0%BF%D0%BE%D0%BB%D1%83%D0%BA%D0%B0-%D0%B2-%D0%BA%D1%86%D0%BC-news663848.html", "text": "Работник от КЦМ е пострадал при трудова злополука в КЦМ. Инцидентът е станал след полунощ, а 48-годишният асеновградчанин е бил нощна смяна, съобщава \"Трафик Нюз\".Той е работил на поточна линия за транспортиране на суровини в един от цеховете. При една от манипулациите ръката му била затисната. Мъжът е откаран с линейка в УМБАЛ \"Свети Георги\". Там лекарите установили, че дясната му китка е счупена, а палецът му е смазан. По случая е образувано досъдебно производство по чл. 136 за нарушение на трудовата дисциплина. Уведомена е инспекцията по труда.", "date": "2017.06.04", "title": "Работник пострада при трудова злополука в КЦМ"}
{"url": "http://pik.bg/%D0%B7%D1%83%D0%BC%D0%B0-%D1%81-%D0%B6%D0%B5%D0%BD%D0%B0-%D0%BC%D0%B8-%D1%81%D0%BB%D0%B5%D0%B4-50-%D0%B3%D0%BE%D0%B4%D0%B8%D0%BD%D0%B8-%D0%B1%D1%80%D0%B0%D0%BA-%D1%81%D0%BC%D0%B5-%D1%81%D1%82%D0%B0%D0%BD%D0%B0%D0%BB%D0%B8-%D0%B5%D0%B4%D0%BD%D0%BE-%D1%86%D1%8F%D0%BB%D0%BE-news663842.html", "text": "Негови приятели от детството му твърдят, че когато е с топка в крака, се чува жужащ звук. Оттам идва и прякорът му Зума. Той отговаря изцяло на определението „легенда”. Неговото име е Христо Бонев. Тази година бившият футболист навърши 70 години. Освен това чества златна сватба със съпругата си Ема – 50 години съвместен живот. И спечели най-тежката си битка. Славният голмайстор получи инфаркт на 15 януари. „Първото нещо, когато професор Начев нареди да ме свалят долу в операционната и да ме подготвят, си помислих само за моите близки. Мисля, че в такъв момент виждаш как всичко останало освен здравето е преходно, тъй като в такъв момент нищо друго освен здравето няма значение. Чак когато се събудих, оцених колко много ме обичат близките ми хора. А и не само те. Познати и непознати от цяла България, привърженици на всички клубове се обаждаха, макар че съпругата ми бе отнела телефоните ми. Чувствам се горд, че хората са оценили всичко това, което съм направил - и като футболист, и като треньор и като гражданин на Република България”, споделя Бонев, в предаването \"12 минути\" по Би Ти Ви. Легендата на „Локомотив” Пловдив не крие огромната си привързаност към жената на своя живот. „Когато няколко дни след операцията разрешиха на съпругата ми да ме посети, си пролича как 50-годишният съвместен живот ни е направил едно цяло. Радостта й беше огромна, че благодарение на лекарите и на Господ имам възможността да продължа живота си.” Христо и Ема се женят на Деня на влюбените – 14 февруари 1967 г. „Тогава това не бе никаква дата. Може би има някаква символика, тъй като ние сме все още влюбени”. Христо Бонев е горд баща на двамата си синове Радостин и Божидар, а също така има и трима внуци - Христо, Ема и Юлия. Наследниците му не поемат по неговия път във футбола. „Моите синове са на 47 и на 44 години. Големият ми внук е студент по медицина, с което аз и баба му – а сигурно и неговите родители - се гордеем. А малките ми кукли… Това са едни красиви момиченца. Наскоро са били в Културния дом и там имало някаква моя снимка в коридора. И те започнали да я целуват… Това много ме разчувства. Дойдат ли на гости, къщата ми става пълна.Чувствам се много горд с хората, които са около мен, а когато ме прегърнат и ме целуват, мисля, че това няма никаква цена, не можеш да го оцениш”. „Футболът ме възпита в трудолюбие и ме срещна с невероятни личности. Националният отбор от 60-те и началото на 70-те години беше приказка. Не само Георги Аспарухов-Гунди - имаше невероятни футболисти. Ако не бе онази система, щяха да играят в най-големите отбори на Европа.”", "date": "2017.06.04", "title": "Зума: С жена ми след 50 години брак сме станали едно цяло"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BB%D0%B8%D0%BB%D0%B8-%D0%BA%D0%BB%D1%8E%D0%BA%D0%B0%D1%80%D0%BA%D0%B0%D1%82%D0%B0-%D0%B1%D0%B5%D0%B7-%D0%B3%D1%80%D0%B0%D0%BC-%D1%84%D0%BE%D1%82%D0%BE%D1%88%D0%BE%D0%BF-%D1%84%D0%B8%D1%82%D0%BD%D0%B5%D1%81%D1%8A%D1%82-%D0%B5-%D0%BD%D0%B0%D0%BB%D0%BE%D0%B6%D0%B8%D1%82%D0%B5%D0%BB%D0%B5%D0%BD-%D1%81%D0%BD%D0%B8%D0%BC%D0%BA%D0%B0-news663850.html", "text": "Лиляна Ангелова, която се прочу с участието си два сезона на Биг Брадър и с връзката си с Боби Ръгбиста има спешна нужда от фитнес занимания, коментира \"Хот Арена\". Клюкарката Лили, както е по-известна пловдивчанката не спира да се хвали с почивките си в съседна Гърция. Явно морето, спокойствието и чистият въздух се отразяват добре на апетита на Лиляна. От последната снимка се вижда, че брадърката е качила няколко излишни килца, като това се забелязва най-вече в краката й. От друга страна обаче, Лили трябва да бъде похвалена, че е една от малкото популярни родни личности, които не се страхуват да публикуват снимките си без обработка с фотошоп.", "date": "2017.06.04", "title": "Вижте Лили Клюкарката без грам фотошоп! Фитнесът е наложителен (СНИМКА) "}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0%D1%8F%D0%B2%D0%B8-%D1%87%D0%B5-%D0%B8%D0%BC%D0%B0-%D0%BF%D0%BE-%D0%B2%D0%B0%D0%B6%D0%BD%D0%B8-%D0%BD%D0%B5%D1%89%D0%B0-%D0%B7%D0%B0-%D0%B2%D1%8A%D1%80%D1%88%D0%B5%D0%BD%D0%B5-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%B4%D0%B0-%D0%BE%D1%82%D0%B3%D0%BE%D0%B2%D0%B0%D1%80%D1%8F-%D0%BD%D0%B0-%D1%82%D1%80%D1%8A%D0%BC%D0%BF-news663834.html", "text": "AFP, цитирана от \"Фокус\". Кметът на Лондон Садик Хан има „по-важни неща за правене“, вместо да отговаря на „зле информирания“ президент на САЩ Доналд Тръмп, предаде „Кметът е зает. Той координира действията спрямо ужасното и страхливо терористично нападение“, заяви говорител на Хан. „Той има по-важни неща за правене, отколкото да отговаря на зле информираните коментари на Тръмп , които нарочно изваждат от контекст неговите думи, призоваващи лондончани да не бъдат притеснени, когато виждат тежковъоръжени полицаи на улицата“, добави той.", "date": "2017.06.04", "title": "Кметът на Лондон заяви, че \"има по-важни неща за вършене\", отколкото да отговаря на Тръмп"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%B8%D0%BD-%D1%8E%D0%BC%D1%80%D1%83%D0%BA-%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B4%D0%B5%D0%B9%D1%81%D1%82%D0%B2%D0%B8%D0%B5---%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%80%D0%B5%D1%88%D0%B8%D1%85%D0%B0-%D1%89%D0%B5-news663856.html", "text": "Само след секунди започва ключовия бараж между Левски и Верея, а феновете на \"сините\" взеха уникално решение. Привържениците се обединяват и ще отстояват правата на клуба - . Привържениците са недоволни около ситуацията в тима и това, че отборът, който финишира трети в шампионата ще играе бараж за Лига Европа, а почти сигурно четвъртият в класирането ще участва директно в ЕКТ. Гневът на \"сините\" срещу БФС е сериозен. Ултрасите протестират около стадион \"Георги Аспарухов\" като се очаква част от тях да влязат на съоръжението в 14-ата минута, а останалите привърженици да заемат местата си на стадиона в 70-ата минута. Изключително интересен, дори уникален момент в родния футбол. Парадоксът около правилника е сериозен. А позицията на \"сините\" фенове също предизвиква сериозни емоции. В момента на \"Герена\" има около 400 фена, а в 70-ата минута, феновете ще влязат на стадиона и се очаква да продължават, да изразяват протеста си.", "date": "2017.06.04", "title": "ЕКСКЛУЗИВНО! Син юмрук! Уникално действие - феновете на Левски решиха, ще..."}
{"url": "http://pik.bg/%D0%BD%D0%B0%D0%B9%D0%B4%D0%B6%D1%8A%D0%BB-%D1%84%D0%B0%D1%80%D0%B0%D0%B6-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D1%80%D0%B5%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-news663846.html", "text": "NewEurope, цитиран от \"Фокус\". Бившият председател на британската Партия на независимостта Найджъл Фараж разкритикува правителството на страната заради политическата му коректност и заради реакцията му спрямо терористичното нападение в Лондон, предаде „Британското правителство е твърде слабо и твърде политически коректно“, смята Фараж. „Ние искаме реално действие, а не поредните речи, изнесени пред резиденцията на министър-председателя на адрес „Даунинг стрийт“ №10“, добави той.", "date": "2017.06.04", "title": "Найджъл Фараж разкритикува реакцията на британското правителство за атентата"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8%D1%82%D0%B5-%D0%B8%D0%B7%D0%B1%D1%80%D0%B0%D1%85%D0%B0-%D1%82%D1%80%D0%B8%D0%BC%D0%B0-%D0%B7%D0%B0-%D0%B2%D1%81%D1%81-%D1%87%D0%B5%D1%82%D0%B2%D1%8A%D1%80%D1%82%D0%B8%D1%8F%D1%82-%D1%87%D1%80%D0%B5%D0%B7-%D0%B6%D1%80%D0%B5%D0%B1%D0%B8%D0%B9-news663853.html", "text": "Повторното гласуване на Общото събрание на прокурорите избра трима за членове на ВСС, четвъртият ще бъде определен чрез жребий, тъй като двама имат равни гласове, предаде БГНЕС. Кандидатите в изборната процедура са 12. Прокурорите избират от своя състав четирима членове на Висшия съдебен съвет за прокурорската колегия. Няма кандидат, който да е събрал повече от половината от действителните гласове. Правилата регламентират, че след приключване на изборния ден при провеждане на втори тур, ако не е избран съответният брой членове с необходимото мнозинство, за избрани се смятат получилите най-много гласове. При равен брой гласове избраният или избраните кандидати се определят от Избирателната комисия чрез жребий, проведен в присъствието на заинтересованите кандидати. Така за избрани се считат Пламен Найденов - 485 гласа, Георги Кузманов с 481, Даниела Машева с 445. Ясенка Шигарминова и Огнян Дамянов имат по 440 гласа. Така за това кой от двамата ще бъде четвъртият член от прокурорите ще определи жребий. Той ще се състои утре в сградата на ВСС. С хартиена бюлетина са гласували 73-ма души, а чрез системата за електронно дистанционно гласуване 1087. Общият брой на бюлетините е 1160, от които недействителни 6. От действителните бюлетини подадени в избирателните секции гласовете са разпределени, както следва: За Галина Стоянова - 231 гласа; За Георги Кузманов - 481 гласа; За Гергана Мутафова – 402 гласа; За Даниела Машева - 445 гласа; За Евгени Иванов - 309 гласа; За Ивайло Медаров – 196 гласа; За Магдален Маринов - 133 гласа; За Мери Найденова - 103 гласа; За Огнян Дамянов - 440 гласа; За Пламен Найденов – 485 гласа; За Пламен Марков - 127 гласа; За Ясенка Шигарминова – 440 гласа. При посочените резултати няма кандидат събрал повече от половината действителни гласове, поради което и на основание чл. 29л, ал. 4 за избрани се считат събралите най-много гласове Пламен Найденов, Георги Кузманов и Даниела Машева.", "date": "2017.06.04", "title": "Прокурорите избраха трима за ВСС, четвъртият чрез жребий"}
{"url": "http://pik.bg/%D0%BC%D1%8E%D1%81%D1%8E%D0%BB%D0%BC%D0%B0%D0%BD%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D1%81%D0%BD%D0%BE%D1%89%D0%BD%D0%B8%D1%8F-%D0%B0%D1%82%D0%B5%D0%BD%D1%82%D0%B0%D1%82-news663849.html", "text": "Мюсюлманският съвет на Великобритания осъди атентата от снощи в центъра на Лондон, заявявайки, че неговите извършители не уважават нито живота, нито религията. Това се посочва в изявление, разпространено от един от най-големите мюсюлмански асоциации на Обединеното кралство. Това информира ТАСС, цитирана БГНЕС. \"Всички мюсюлмани чувстват възмущение и отвращение към тези страхливци, които за пореден път разрушиха живота на нашите сънародници\", се казва в писмото на председателя на организацията Харун Хан. \"Това, което се случва по време на месец Рамадан, когато много мюсюлмани се молят и отказват храна, само че показва, че тези хора не уважават нито живота, нито вярата\", продължи той. \"Моля се за жертвите на терористични атаки и тези, които са засегнати,\" посочи Хан и призова населението да помогне на полицията да открие и арестува всички, които участват в това престъпление.", "date": "2017.06.04", "title": "Мюсюлманският съвет във Великобритания разкритикува снощния атентат"}
{"url": "http://pik.bg/%D0%B8%D0%B7%D0%B2%D0%B5%D1%81%D1%82%D0%BD%D0%B0-%D0%B1%D0%B8%D0%B7%D0%BD%D0%B5%D1%81-%D0%B4%D0%B0%D0%BC%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D1%83%D0%BB%D0%B8%D1%86%D0%B0-%D1%81-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news663864.html", "text": "Известна бизнес дама и собственичка на култово заведение е шофьорката на мини купъра, задръстил улица в центъра на Пловдив, разкриват читатели на \"Трафик Нюз\". Тя е собственичка на две от най-посещаваните заведения в града - едното в Кършияка, а другото на Пеещите фонтани. Колата се води на мъжа й, но обикновено тя е зад волана. Изданието припомня, че шофьорката бе оставила в средата на улица „Тракия” колата си и попречи на другите водачи да преминават.Читателката ни, която сигнализира за тази нередност е била принудена да обърне и да мине по друг маршрут.", "date": "2017.06.04", "title": "Известна бизнес дама блокира улица с колата си в центъра на Пловдив (СНИМКА)"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%B8%D1%81%D0%B0%D1%82%D0%B5%D0%BB-%D1%85%D1%83%D0%B0%D0%BD-%D0%B3%D0%BE%D0%B9%D1%82%D0%B8%D1%81%D0%BE%D0%BB%D0%BE-news663863.html", "text": "Испанският писател нонконформист и антифранкист Хуан Гойтисоло почина в неделя на 86 години в Маракеш, Мароко, където живееше, съобщи негов представител, базиран в Барселона и цитиран от АФП, предаде БГНЕС. Писателят и есеист е лауреат на наградата Сервантес през 2014 година, сочена като испаноезичния Нобел. През последните месеци Гойтисоло бе в инвалидна количка заради здравословни проблеми, сред които счупен таз. През 2005 година той се определя за изданието „Монд дипломатик” като човек с \"ангажираност, винаги насочена към думите: стремя се да предложа нов почерк, различен от съществувалия в момента, когато съм започнал да творя. Ангажирал съм се също така и с граждански каузи. Първо срещу франкизма, а днес срещу проявите на национализъм и фундаментализъм, в това число и фундаментализма на технонауката, който за мен е един от най-опасните”, казва Гойтисоло. На български език са издавани негови книги, сред които \"Островът\" и \"Печал в рая\".", "date": "2017.06.04", "title": "Почина испанският писател Хуан Гойтисоло"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%BE%D1%82%D0%B5%D1%81%D1%82-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D0%BC%D0%BE%D1%89%D0%B5%D0%BD-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D1%81%D1%82%D0%B8%D0%BC%D1%83%D0%BB---%D0%B1%D0%B8%D1%82%D0%BA%D0%B0%D1%82%D0%B0-%D0%B5-%D0%BE%D0%B3%D1%80%D0%BE%D0%BC%D0%BD%D0%B0--news663854.html", "text": "Напрежението на \"Герена\" е сериозно. Николай Митов и Александър Томаш избраха титулярите на Левски и Верея за ключовия бараж тази вечер. Двата тима спорят за квота за Лига Европа. Срещата е на стадион \"Георги Аспарухов\". Феновете на сините протестират заради решението на БФС Левски да участва в баража. Много вероятно е Дунав, който финишира на четвъртата позиция да се класира директно за евротурнирите. Столичани обаче се налага да играят ключов мач с тима на Верея. Интересно е, че \"лъвовете\" завършиха редовния сезон на десето място в класирането с актив от 30 точки. Левски събра 51 точки и зае втората позиция. В последствие формулата на първенството доведе до това, че \"сините\" финишираха трети в рундовете за определяне на шампион, а Верея си осигури участие в бараж за ЛЕ след силни игри във втората осмица. Мажоритарният собственик на Левски Спас Русев пък празнува днес рожден ден. Бизнесменът става на 63 години. \"Сините\" имат за цел да го зарадват с победа. Излезе информация, че гостите също са пределно мобилизирани. Освен участие в ЕКТ, те ще преследват и сериозни премии. Според информации около \"лъвовете\" финансов стимул от по 6000 лева на играч прави мотивацията на Верея още по-сериозна. Левски: 89. Кръстев, 3. Пиргов, 6. Найденов, 7. Нар, 12. Краев, 15. Прохазка (к), 17. Адениджи, 18. Огнянов, 25. Сашо Александров, 27. Бурабия, 28. Яблонски Старши треньор: Николай Митов Верея: 1. Колев, 2. Инкоом, 86. Бандаловски, 3. Зафиров, 4. Бен Джемиа, 20. Бенгюзов, 25. Ангелов, 10. Елиаш (к), 14. Андонов, 77. Еуженио, 32. Калоянов Старши треньор: Александър Томаш Главен съдия: Стефан Апостолов (Симитли) Асистенти: Мирослав Иванов (Сандански) и Велислав Миленков (Благоевград)", "date": "2017.06.04", "title": "Напрежение на \"Герена\"! Скандал, протест, рожден ден, мощен финансов стимул - битката е огромна! А Митов и Томаш избраха - ето съставите на \"сините\" и \"лъвовете\""}
{"url": "http://pik.bg/%D0%B1%D0%B8%D1%85%D0%BC%D0%B5-%D0%B3%D0%B8-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0%D0%B4-%D1%80%D1%83%D1%81%D0%B8%D1%8F-%D1%81-32-news663879.html", "text": "“Сборная” поведе бързо с 4:1 в началото на втората част след остра атака на Иля Власов. Троен руски блок спря българската атака за 7:4. Българските волейболисти записаха 2 поредни точки и намалиха до 6:7. Розалин Пенчев отново настъпи линията при изпълнение на начален удар и 8:6 за Русия при първото техническо прекъсване. “Сборная” поведе с 5 точки след атака на Максим Жигалов 12:7. Цветан Соколов се завърна в игра. Николай Пенчев игра по руската блокада за 9:13. Максим Жигалов атакува технично след завъртане на 360 градуса и реализира за 14:9. Цветан Соколов записа втората си точка в мача след блокаут - 10:14. Двоен блок Денис Бирюков и Иля Власов спря атака на Цветан Соколов - 10:15. Второто техническо прекъсване дойде при 16:10 за Русия, след като бе отсъдена задържана топка на Георги Братоев. Георги Сеганов се появи в игра на мястото на Георги Братоев. Атака на Илия Власов и 17:11 за домакините. Ас на Павел Панков доведе резултата до 23:14. Атака на Цветан Соколов в аут изведе Русия до геймбол при 24:13. “Сборная” стигна до успех във втората част с категоричното 25:15. Русия отново тръгна уверено в началото на третата част и поведе с 4:2 след ас на Илияс Куркаев. Троен руски блок спря атака на Цветан Соколов 3:6. Първото техническо прекъсване дойде при 8:4 за възпитаниците на Сергей Шляпников. България успя да намали 8:9. Цветан Соколов атакува в мрежата - 10:14. Атака на Цветан Соколов доведе резултата до 13:15. Русия поведе с 3 точки при 18:15. Цветан Соколов отигра своята атака за 16:19. Николай Николов намали до 18:19, а малко по-късно и изравни резултата до 20:20. Максим Жигалов атакува в аут и България поведе с 21:20. България поведе с 22:20 след остра атака на Виктор Йосифов. Сергей Шляпников взе прекъсване за Русия, но то не попречи България да поведе с 23:20. Мощен сервис на Николай Николов и троен български блок направи разликата 3 точки в полза на България. Цветан Соколов отигра за 24:21, а България стигна до геймбол. Георги Братоев се появи в игра. България затвори третата част с 25:22. Окрилени от спечелената третата част възпитаниците на Пламен Константинов дръпнаха със 7:4 в началото на 4-ия гейм, след като Виктор Йосифов атакува остро. Тодор Скромов направи 8:5 при първото техническо прекъсване. България поведе с 4 точки след аут в атака на Илияс Куркаев. Два поредни аса на Николай Николов и 12:7 за България. Второто техническо прекъсване дойде при 16:11 за България. Тодор Скримов направи аванаса на България 6 точки при 17:11. Сергей Шляпников взе прекъсване за Русия. “Сборная” намали разликата до една точка след атака на Иля Власов 17:18. Розалин Пенчев атакува и изведе България напред с 19:17. Аут от сервис на Максим Жигалов и 20:18 за националите ни. Нова успешна атака на Розалин Пенчев - 21:18. Русия намали до 20:21 след ас на Дмитрий Волков. Нов ас на Дмитрий Волков и равенство при 21:21. Сервис в мрежата на Волков и 22:21 за България. Ас на Павел Панков и Русия поведе с 23:22. Сревис в мрежата на Панков и ново равенство 23:23. Ас на Виктор Йосифов изведе България до геймбол при 24:23. Виктор Йосифов сгреши следващия начален удар и 24:24. Перфектна комбинация Георги Братоев - Николай Николов и втори геймбол за България при 25:24. Атака по правата на Егор Клюка от зона 2 - 25:25. Атака на Цветан Соколов от зона 4 и трети геймбол - 26:25. Ас на Тодор Скримов донесе успеха на България в 4-ата част с 27:25. Георги Сеганов започна като разпределител в 5-ата част. България поведе с 1:0 в началото на тайбрека след мощен сервис на Тодор Скримов и трайна блокада. Дмитрий Волков изведе Русия напред с 2:1 с технична атака. Атака на Виктор Йосифов в центъра и 3:2 за България. Максим Жигалов изравни до 3:3. Цветан Соколов изведе България напред с 4:3. Страхотна блокада на Розалин Пенчев и 5:3 за възпитаниците на Пламен Константинов. Дмитрий Волков атакува по диагонала от зона 4 за равнество 5:5. Отново атака на Волков от зона 4 на разкъсана българска блокада изведе Русия напред с 6:5. Пламен Константинов взе прекъсване за България. Бърза комбинация Георги Сеганов - Виктор Йосифов и 6:6. Розалин Пенчев би сервис в аут - 6:7. Русия поведе с 8:6 при техническото прекъсване, след като троен блок спря атаката на Тодор Скримов. Мощна атака на Виктор Йосифов и 7:8. Единичен блок на Николай Николов срещу атака на Иля Власов и равенство 8:8. Егор Клюка пак изведе Русия напред 9:8. Атака на Цецо Соколов по правата от зона 2 и нова равенство - 9:9. Нова атака на Цветан Соколов и 11:11, след като преди това Теодор Салпаров имаше страхотна изява в защита. Сергей Шляпников взе прекъсване за Русия. Трета поредна точкова атака на Цветан Соколов - 12:12. Цецо Соклов би техничен сервис, а Розалин Пенчев направи блестяща блокада - 13:12 за България. България стигна до мачбол след дълго разиграване и атака на Виктор Йосифов - 14:12. Цветан Соколов би сервис в аут - 13:14. Пламен Константинов взе прекъсване за България. Остра атака на Виктор Йосифов донесе успеха на България в тайбрека с 15:13 и с 3:2 гейма в мача. Двубоят Русия - България от 3-ия кръг на Група С1 на Световната лига в Казан започна с очаквано домакинско превъзходство. “Сборная” дръпна с 5 точки при 6:1, след две поредни единични блокади на Денис Бирюков срещу атаки на Цветан Соколов и атака в аут на Николай Пенчев. Последваха още две поредни двойни блокади на Денис Бирюков и Илияс Куркаев срещу атака на Цветан Соколов и 2:8 при първото техническо прекъсване. Разликата нарасна до 7 точки при 11:4 за Русия Технична атака на Тодор Скримов и 7:11. Егор Клюка атакува в аут за 10:14. Резервата Розалин Пенчев, който замени Цветан Соколов, настъпи линията за изпълнение на начален удар и 11:16 при второто техническо прекъсване. България намали до 13:16 след ас на Тодор Скримов. Националите записаха още една точка за 14:16 и Сергей Шляпников взе прекъсване за Русия. Мрежа на Максим Жигалов и 17:20. България намали до 18:20. Нова атака в аут на Максим Жигалов и 19:21. Технична атака на Денис Бирюков доведе до 19:22. Теодор Тодоров бе хванат на блок и 19:23. При следващото разиграване Теодор Тодоров реализира атака в центъра за 20:23. Иля Власов изведе Русия до геймбол при 24:20. Розалин Пенчев върна една точка с атака по правата от зона 2, но Русия спечели първата част с 25:21 след атака на Максим Жигалов, съобщава \"Спортал.бг\".", "date": "2017.06.04", "title": "БИХМЕ ГИ! Уникална волейболна победа на България над Русия с 3:2"}
{"url": "http://pik.bg/%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BB%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81-50-%D0%BA%D1%83%D1%80%D1%88%D1%83%D0%BC%D0%B0-news663866.html", "text": "Осем полицаи са изстреляли снощи общо около 50 куршума по тримата нападатели в Лондон, които изглеждали като атентатори самоубийци, носещи жилетки с експлозиви, съобщи днес ръководителят на полицейското звено за борба с тероризма Марк Роули, цитиран от Ройтерс. Тримата нападатели се врязаха с микробус в тълпа пешеходци на Лондонския мост и нападнаха с ножове хора на оживения пазар Бъро. Седем души загинаха и 48 бяха откарани в болница. Полицаите са ранили неволно цивилен, но няма опасност за живота му, каза Роули, цитиран от Асошиейтед прес. \"Достигнахме значителен напредък в разследването, но ни предстои още много работа. Постигнахме съществен напредък и в установяването на самоличността на тримата нападатели\", допълни Роули, който е и заместник-ръководител на Скотланд ярд, пише БТА.", "date": "2017.06.04", "title": "Ликвидирали терористите в Лондон с 50 куршума"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%80%D1%82%D0%B0-%D0%B2%D0%B0%D1%87%D0%BA%D0%BE%D0%B2%D0%B0-%D0%BF%D0%BB%D0%B0%D0%BD%D0%B8%D1%80%D0%B0%D0%BB%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-news663791.html", "text": "Марта Вачкова и Владо Пенев са единствената двойка актьори в родната гилдия, които са останали приятели след дългогодишна любовна връзка. Дружбата им обаче има своя повратен момент, когато навремето изоставената Марта решава да отмъсти на своя доскорошен любим. След като приключва интимните си отношения с нея, Владо среща своята бъдеща жена и майка на детето си - Мария. Той обаче решава да спести подробностите около новата си авантюра на Вачкова. Скрива от нея и бременността на половинката си, а Марта научава, че Пенев ще става баща от трети източник. Тогава екранната сестра Жекова от болница „Св. Кирил“ в сериала „Откраднат живот” изпада в състояние на тежък гняв, обажда се на Владо и го заплашва, че ще сгази бременната му жена с кола, за да убие и нея, и детето им. Той обаче успява да я усмири, а впоследствие дъщерята на Григор Вачков се сближава и с новото му семейство. Все пак съжалявала и днес, че нещата не им се получили и не могли двамата да създадат наследник. „Бях студентка, малка и глупава. Мислех, че кой знае какви страшни неща ще ми се случат тепърва в живота. Баща ми много искаше да родя дете от Владо и изобщо той да бъде моят мъж. Но виж, то стана. Той е моят мъж. Най-близкият ми човек, най-хубавата част от мен“, отговаря Марта на въпроса защо не се е решила да роди дете на актьора. Звездата от „Откраднат живот“ съжалявала и че не й достигнала куражът, за да осинови дете. „Бях се зарекла, че като родя едно, второ ще осиновя. Така и до-ден днешен разсъждавам – хора, които могат да си позволят да гледат деца, не е нужно да ги раждат, трябва да отгледаме вече родените и изоставени дечица. Но не можех да живея с бащата на Рада, започнах да я гледам сама и нямах физическата и емоционалната сила да се справя с още едно дете. Не стига че бях толкова гузна, че дъщеря ми расте без баща, че сама я възпитавам, ами и с още едно дете щеше да ми е много трудно“, доверява Вачкова. Още коментари, разкрития, интервюта и интересни четива вижте само на Retro.bg!", "date": "2017.06.04", "title": "САМО В ПИК И \"РЕТРО\"! Марта Вачкова планирала убийство "}
{"url": "http://pik.bg/%D1%81%D0%BA%D1%80%D1%8A%D0%B1-%D0%BD%D0%B5%D0%BB%D0%B8-%D1%80%D0%B0%D0%BD%D0%B3%D0%B5%D0%BB%D0%BE%D0%B2%D0%B0-%D0%BF%D1%80%D0%BE%D0%BF%D0%BB%D0%B0%D0%BA%D0%B0-%D0%B7%D0%B0-%D0%B1%D0%B8%D0%B2%D1%88%D0%B8%D1%8F-%D1%81%D0%B8-%D1%81%D1%8A%D0%BF%D1%80%D1%83%D0%B3-%D0%BF%D0%BE%D1%87%D0%B8%D0%B2%D0%B0%D0%B9-%D0%B2-%D0%BC%D0%B8%D1%80-%D0%BA%D0%B0%D0%BF%D0%B8%D1%82%D0%B0%D0%BD%D0%BE%D0%B2-news663872.html", "text": "Много неща бих могла да напиша! Много снимки да пусна,но това би значило да подхраня жълтата преса отново! Почивай в мир Данчо! Почивай! В мир!! Капитанов! Това написа преди минути певицата Нели Рангелова по повод кончината на бившия си съпруг - известния джаз тромпетист Йордан Капитанов. Музикантът почина вчера. Йордан Капитанов, един от най-известните и талантливи джаз тромпетисти у нас през 70-те и 80-те години, почина на 69 години в родното си Велико Търново. Открива голяма си любов – тромпета – когато е на 10 и скоро попада в популярния в града тогава училищен духов оркестър „Ботевата чета”. През 1971-а завършва музикално училище във Варна и там среща и другата си голяма доживотна любов – джаза. В София свири първо в Ансамбъла на строителните войски, после две години е със „Синьо-белите” и Митко Шерев и в групата „6+1”, в която пее Йорданка Христова. През 1977 г. започва работа в Оркестъра на БНР под ръководството на Вили Казасян – и остава там до 1990-а, утвърждавайки окончателно името си на най-големия у нас джаз тромпетист. През 1982 г. Данчо Капитанов се ожени за Нели Рангелова, в деня, в който тя спечели „Златния Орфей“, но бракът им не издържа дълго. Още в началото на промените Данчо Капитанов заминава за Германия и следващите над 20 години свири в известния оркестър на Фридрихщат палас. После се завърна в родния си град и през последните пет години се опитваше да помага с каквото може на музикантите от местния Духов оркестър във Велико Търново.", "date": "2017.06.04", "title": "СКРЪБ! Нели Рангелова проплака за бившия си съпруг: Почивай в мир, Капитанов!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%81%D1%82%D0%B0%D0%B2%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0---%D0%B5%D1%85%D1%82%D0%B8-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BE%D0%B3%D1%80%D0%BE%D0%BC%D0%B5%D0%BD-%D1%88%D0%BE%D0%BA-%D0%B7%D0%B0-%D1%81%D0%B8%D0%BD%D0%B8%D1%82%D0%B5---%D0%BE%D0%B3%D1%80%D0%B0%D0%B6%D0%B4%D0%B5%D0%BD%D0%B8%D1%8F-news663876.html", "text": "Шокът на \"Герена\" е пълен. Иван Бандаловски - Бандата реализира за Верея в 90-ата минута. Баражът за Лига Европа влиза в продължения. 1:1 между Левски и \"лъвовете\" след 90 минути игра. Гол на Краев за домакините в 44-ата минута и попадение на Бандаловски само секунди преди края на редовното време на срещата. \"Сините\" фенове протестират, че на Левски въобще се налага да играе този двубой. Ултрасите са недоволни от решение на БФС и са на мнение, че отборът заслужава директна квота. Викове:\"оставка, оставка\", се чуха веднага след попадението на Бандаловски (юноша на \"сините\" и бивш лидер на ЦСКА). А огражденията разделящи пистата и Сектор \"А\" едва се държат! Положението е взривоопасно, за щастие на стадиона има огромен брой полицейски служители.", "date": "2017.06.04", "title": "ИЗВЪНРЕДНО! Оставка, оставка - ехти на стадиона на Левски! Огромен шок за \"сините\" - огражденията едва се държат"}
{"url": "http://pik.bg/%D1%80%D1%83%D1%81%D0%B8%D1%8F-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0-%D0%BF%D1%80%D0%BE%D0%BB%D0%B5%D1%82%D0%BD%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%BD%D0%B8-%D0%B0%D0%BD%D0%BE%D0%BC%D0%B0%D0%BB%D0%B8%D0%B8-news663873.html", "text": "Завършилият месец май е бил най-хладният за района на руската столица за XXI век. Средната температура е била 10,9 градуса, което е с 2,2 градуса под нормата, посочват метеоролозите. Това информират РИА-Новости, цитира БГНЕС. Валежите в Москва през май са 84 мм или 164% от месечната норма. Екстремално топлият март през тази година се смени на европейската територия на Русия с прохладен април, а след това и с прохладен май, докато в азиатската част на страната пролетта бе особено топла, аномалиите в средната температура за есенния период на годината достигнаха 4-6 градуса. В северната част на Далечния изток пролетта се очерта като най-топлата за периода на метеорологични измервания в региона, а на юг и в Сибир влезе в първата тройка на най-топлите.ните Аномално топла бе пролетта в северната част на Китай, в Средния изток, в Западна Европа и северозападната част на Африка, както в югозападната част на САЩ и в северните райони на Мексико. Там аномалиите на средната температура за сезона надвишиха нормите с 2 и повече градуса. Средната температура на Северното полукълбо за пролетните месеци до края на май отстъпват само на същия период от миналата година.", "date": "2017.06.04", "title": "Русия регистрира пролетни температурни аномалии"}
{"url": "http://pik.bg/%D0%B3%D0%B0%D0%BC%D0%B5%D0%BD-%D1%88%D0%BE%D1%84%D1%8C%D0%BE%D1%80-%D1%83%D0%B4%D0%B0%D1%80%D0%B8-%D0%B6%D0%B5%D0%BD%D0%B0-%D0%BF%D1%80%D0%B5%D1%87%D0%B5%D0%BB%D0%B0-%D0%BC%D1%83-%D0%B4%D0%B0-%D0%B4%D0%B0%D0%B4%D0%B5-%D0%BD%D0%B0-%D0%B7%D0%B0%D0%B4%D0%B5%D0%BD-%D1%85%D0%BE%D0%B4-news663886.html", "text": "Шофьор, запречил с колата си тясната софийска улица “Шейново”, слезе и удари шамар на жена, която е шофирала зад него и му пречела да даде на заден ход, съобщава БНТ. Сцената се разигра пред родилния дом, където, според живеещите в района, често стават скандали заради неправилно спиране и паркиране. Мерцедес с германска регистрация запречил уличката, без да се интересува, че пречи на движението. Зад него бил автомобилът на Александра, която в началото търпеливо изчаквала младият мъж да се измести с колата, а след това дала назад, за да му направи място. Това обаче не било достатъчно. Районът около болницата е оживен и в случая доста хора стават свидетели на насилието . Един от тях е актьорът Стефан Мавродиев. Александра и сестра й веднага подават сигнал на телефон 112 и не след дълго пристига патрул на Първо районно управление. Междувременно изнервеният шофьор в търсене на място за паркиране влиза в двора на болница “Шейново”, използвайки вдигнатата бариера. Полицейският патрул откри собственика . От полицията увериха, че след като попълнят данните на място, двете страни ще бъдат извикани в районното, където да дадат показания. Пострадалото момиче е била на преглед за медицинско свидетелство . Потърпевшите се надяват насилникът да бъде наказан, за да не се повтарят подобни случаи на саморазправа на пътя.", "date": "2017.06.04", "title": "ГАМЕН! Шофьор удари жена, пречела му да даде на заден ход"}
{"url": "http://pik.bg/5-%D0%BD%D0%B5%D1%89%D0%B0-%D0%B7%D0%B0-%D0%BA%D0%BE%D0%B8%D1%82%D0%BE-%D0%BD%D0%B5-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82%D0%B5-%D0%BA%D0%BE%D0%BB%D0%BA%D0%BE-%D1%81%D0%B0-%D0%B2%D1%80%D0%B5%D0%B4%D0%BD%D0%B8-news663855.html", "text": "Отказването от вредни навици е трудна задача за много хора. Още по-трудни за отказване са онези, за които смятаме, че всъщност не са вредни и не ни пречат. Представяме ви пет навика, които правим всеки ден, но ни се отразяват зле. Когато си затваряме устата и запушваме носа, за да не кихнем, вътречерепното налягане се повишава. Това е много вредно, защото може да доведе до главоболие, в редки случаи до увреждане на слуха. Изкуствената светлина през нощта потиска производството на хормона мелатонин, който регулира лесното заспиване и събуждане. Ниският мелатонин може да доведе до депресия, затлъстяване, сърдечни заболявания и крехка имунна система. Да, този тип съдове са удобни и практични в ежедневието, особено за работа. Трябва да знаете обаче, че някои пластмасови съдове съдържат вредни химически вещества – като фталат и бисфенол. Не трябва да съхранявате дълго време храна в тези съдове, ако ще бъдат изложени продължително време на по-високи температури. Добра идея е да използвате метални или стъклени кутии, в които да съхраняване храна. По кожата ни живеят много полезни бактерии, които всъщност защитават тялото ни. Ако използваме твърде често подобен тип сапуни и мокри кърпички, то излагаме тялото си на заплаха от вреди бактерии. Редица дерматолози съветват да не се използват ежедневно антибактериалните сапуни, а най-много до два пъти седмично. Макар този вид дрехи сега да са много модерни, се оказва, че не са много добър избор за тялото ни. Тесните панталони притискат кожата и нервните окончания дълго време. Това води до постоянно чувство на дискомфорт, което може да доведе до проблеми с нервната система. Освен това, ако нямате подходяща фигура, тези панталони може да доведат до изпотяване и неприятен сърбеж.", "date": "2017.06.04", "title": "5 неща, за които не подозирате колко са вредни"}
{"url": "http://pik.bg/%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0%D1%82-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0-%D1%82%D0%B5%D1%80%D0%BE%D1%80%D0%B0-news663877.html", "text": "BBC, цитиран от \"Фокус\". Британският премиер Тереза Мей заяви, че някои области на интернет трябва да бъдат затворени, тъй като технологичните гиганти осигуряват „безопасно място“ за терористична идеология. Тя обаче беше предупредена, че нейното обещание да затегне регулацията по отношение на технологичните фирми след атаката в Лондон няма да проработи, съобщава От базираната в Обединеното кралство организация за опазване на дигиталните права и свободи Open Rights Group заявиха, че компаниите, администриращи социалните мрежи, не са проблемът, а експерт в областта на радикализацията определи изказването на Мей като „интелектуално мързеливо“. От компаниите „Туитър“ и „Фейсбук“ на свой ред коментираха, че работят усилено срещу екстремизма.", "date": "2017.06.04", "title": "Критикуват изказване на Тереза Мей за терора"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D1%82%D1%83%D1%80%D1%86%D0%B8%D1%8F-news663875.html", "text": "МВР Изненадващо вътрешният министър Валентин Радев инспектира границата и контрола по опазването ѝ в района на Средец и ГКПП \"Малко Търново\", съобщиха от пресцентъра на . Това е един от най-натоварените участъци на границата с Турция. Служителите на \"Гранична полиция\" запознаха министър Радев с организацията на работа и начина на разпределение на екипите по охрана. Министърът поиска информация за взаимодействието между граничните полицаи и военнослужещите и лично провери как работят съвместните екипи. На министър Валентин Радев бяха показани и участъци, където нелегални мигранти са правили опити да преодолеят двуредовото възпрепятстващо съоръжение, нарушавайки целостта му. Служителите на ГДГП поставиха въпроса за бързото възстановяване на пълноценната работа на интегрираната система за наблюдение на границата. Министърът се ангажира това да стане в най-кратки срокове.", "date": "2017.06.04", "title": "Валентин Радев проверява контрола на границата с Турция"}
{"url": "http://pik.bg/%D0%B0%D0%BB%D0%BB%D0%B0-%D0%BF%D1%83%D0%B3%D0%B0%D1%87%D0%BE%D0%B2%D0%B0-%D0%B8-%D1%81%D1%8A%D0%BF%D1%80%D1%83%D0%B3%D1%8A%D1%82-%D0%B9-%D1%81%D1%82%D0%B0%D0%BD%D0%B0%D1%85%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BD%D0%B0-%D0%BA%D0%B8%D0%BF%D1%8A%D1%80-news663882.html", "text": "Естрадната икона на Русия Алла Пугачова и съпругът й Максим Галкин станаха граждани на Кипър. За да получат гражданство, както е по закон, те е трябвало да вложат в икономиката на страната 2 милиона евро. Двамата са изпълнили това, купувайки в Кипър луксозна къща. Сега Пугачова и Галкин имат двойно гражданство - руско и кипърско, съобщава \"Блокнот.ру\". Всъщност двамата стават едни от последните инвеститори по тази \"гражданска програма\", която приключва броени дни, след като те получават новите си паспорти. Вече като граждани на Кипър и ЕС, Пугачова и всички членове на семейството й ще могат безпрепятствено да пътуват и да живеят в Евросъюза, както и да пътешестват без визи в над 167 държави, включително Великобритания и Австралия. Получаването на новото гражданство ВИП двойката на Русия отпразнувала в местен рибен ресторант, се похвалил собственикът на заведението. Компанията е била от осем души и всички се глезили с традиционни кипърски ястия.", "date": "2017.06.04", "title": "Алла Пугачова и съпругът й станаха граждани на Кипър "}
{"url": "http://pik.bg/%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B1%D1%80%D0%B0%D0%BD%D0%B4%D0%B5%D0%BD%D0%B1%D1%83%D1%80%D0%B3%D1%81%D0%BA%D0%B0%D1%82%D0%B0-%D0%B2%D1%80%D0%B0%D1%82%D0%B0-%D0%B1%D0%B5-%D0%BE%D1%81%D0%B2%D0%B5%D1%82%D0%B5%D0%BD%D0%B0-%D0%B2-%D1%86%D0%B2%D0%B5%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D1%84%D0%BB%D0%B0%D0%B3-news663889.html", "text": "Бранденбургската врата в Берлин бе осветена в цветовете на британския флаг в знак на солидарност с жертвите и пострадалите при терористичния акт в Лондон, съобщава ТАСС. Това стана малко след 23:00 часа българско време. „С това Берлин изразява своята солидарност с жертвите на терора в Лондон“, заяви Клаудиа Зюндер от берлинския сенат.", "date": "2017.06.04", "title": "След терора в Лондон! Бранденбургската врата бе осветена в цветовете на британския флаг"}
{"url": "http://pik.bg/%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0%D1%89%D0%B8%D1%82%D0%B5-%D0%B7%D0%B0-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0-%D0%BE%D1%80%D1%8A%D0%B6-news663888.html", "text": "Американският президент Доналд Тръмп направи коментар към Демократическата партия в страната и другите активисти, които призовават за контрол на оръжията, отбелязвайки мълчанието им след нападението в британската столица Лондон, коментира „Уошингтън Екзаминър“, цитиран от „Фокус“. „Забелязвате ли, че сега нямаме дебат относно оръжия? Това е, защото те (нападателите в Лондон - б.пр.) използваха ножове и камион!“, написа Тръмп в социална мрежа.", "date": "2017.06.04", "title": "След терора в Лондон! Американският президент разкритикува призоваващите за контрол на оръжията"}
{"url": "http://pik.bg/%D1%80%D0%B0%D0%BD%D0%B5%D0%BD-%D0%BF%D1%80%D0%B8-%D0%B2%D1%87%D0%B5%D1%80%D0%B0%D1%88%D0%BD%D0%B0%D1%82%D0%B0-%D0%B0%D1%82%D0%B0%D0%BA%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BF%D0%BE%D0%BB%D0%B8%D1%86%D0%B0%D0%B9-%D0%B1%D0%B8%D0%BB-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D1%81%D0%B0%D0%BC%D0%BE-%D1%81-%D0%BF%D0%B0%D0%BB%D0%BA%D0%B0-news663885.html", "text": "Началникът на британската транспортна полиция Пол Краудър съобщи, че полицай, който е бил ранен при вчерашната атака на Лондонския мост, е бил въоръжен само с палка, когато опитал да спре тримата нападатели, предаде Асошиейтед прес. Полицаят, ранен с нож в лицето, главата и единия крак, е сред първите, отзовали се на сигнала за нападение. Краудър го е посетил в болницата и каза, че мъжът е в стабилно състояние. \"За полицай, който е част от екипа ни от няма и две години, той е показал огромна смелост и това ме кара да се гордея\", каза началникът на британската транспортна полиция, пише БТА.", "date": "2017.06.04", "title": "Ранен при вчерашната атака в Лондон полицай бил въоръжен само с палка"}
{"url": "http://pik.bg/%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B3%D0%BB%D0%BE%D1%80%D0%B8%D1%8F-%D0%BE%D1%82%D0%BF%D0%B0%D0%B4%D0%BD%D0%B0-%D0%BE%D1%82-%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news663881.html", "text": "Дъщерята на Глория отпадна от \"Гласът на България\". 20-годишната Симона Загорова, която разплака в началото на шоуто Иван Лечев, изгуби битката срещу Сара Сюзет от Филипините. Сара Сюзет омая журито и публиката с невероятните си гласове данни. Когато разбра, че е спечелила, се разплака и отрони на развален български: \"България е мой нов дом\". Симона Загорова избухна в плач и благодари на всички, които са я подкрепяли. В публиката беше майка й Глория, която не по-малко се вълнуваше.", "date": "2017.06.04", "title": "Дъщерята на Глория отпадна от \"Гласът на България\""}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%B0-%D1%82%D0%B0%D1%80%D0%B8%D1%84%D0%B0%D1%82%D0%B0-%D0%BD%D0%B0-16-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%82%D1%80%D0%B0%D0%B9%D1%87%D0%BE-%D0%BF%D0%BE%D0%B3%D1%83%D0%B1%D0%B8%D0%BB-%D1%81%D0%B5%D0%B1%D0%B5-%D1%81%D0%B8-%D0%B8-9-%D0%B1%D0%B5%D0%B6%D0%B0%D0%BD%D1%86%D0%B8-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news663874.html", "text": "1000 лева бърза печалба отнеха живота на девет бежанци и 16-годишен криминално-проявен младеж, част от канал за трафик на мигранти през страната ни за Западна Европа. Толкова е била обещаната тарифа на Трайчо, който вряза буса си в дърво на 98-ия километър от магистрала „Тракия“, съобщава \"Монитор\". При катастрофата на място починаха девет чужденци, а други осем се озоваха с тежки наранявания в болницата. Трайчо, който въпреки възрастта си имал няколко криминални прояви, последната от които за кражба и грабеж през януари, също намерил смъртта си, провиснал през разбитата предница на микробуса. Моментално започналото разследване показало, че момчето, което е било от ромски произход, се е включило в канал за трафик на мигранти. Обещали му да изкара бързо 1000 лева. Дали му само 300, а останалите щял да получи след това - като закара чужденците до София. Първоначалните данни са, че каналът започвал от изоставеното село Сив кладенец, което граничело едновременно и с Турция, и с Гърция. Разделяло ги само река Луда река.", "date": "2017.06.04", "title": "Стана ясна тарифата на 16-годишния Трайчо, погубил себе си и 9 бежанци на \"Тракия\""}
{"url": "http://pik.bg/%D0%BE%D1%81%D1%82%D0%B0%D0%B2%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D0%B3%D1%8A%D1%80%D0%BC%D0%B8-%D1%82%D1%80%D1%83%D1%81-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D1%82%D0%BE%D1%87%D0%BD%D0%BE-%D0%BD%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2---%D0%B4%D1%80%D0%B0%D0%BC%D0%B0-news663880.html", "text": "Баражът между Левски и Верея се превърна в драма от най-сериозен ранг. Дузпи решиха срещата. \"Сините\" са в евротурнирите, но... Иван Бандаловски -  Бандата реализира за гостите в 90-ата минута, а публиката на домакините обстрелва терена с различни предмети цели 2 часа. Съдията дори през първото полувреме прекрати за кратко двубоя, след канонада от кенчета от бира към зеления килим. А Бандата (бивш лидер на ЦСКА) си позволи да опита от пивото. Левски поведе в 44-ата минута с гол на Краев, Бандата изравни за \"лъвовете\", а напрежението на стадиона бе огромно. Ултрасите на \"сините\" протестират срещу решението на БФС Левски да играе в баража, а да не се класира директно за Лига Европа. Пълна драма, резултат 1:1 и дузпи. Феновете викат мощно: \"Оставка, оставка\"! Междувременно босът на \"сините\" Спас Русев има рожден ден. При дузпите: Прохазка - гол - 1:0 за Левски в решителните изпълнения. Андонов - попадение - 1:1. Краев - гол - 2:1. Домовчийски - попадение - 2:2. Бурабия - пропуск - 2:2. Цветанов - попадение - 2:3. Сашо Александров - пропуск - 2:3. Еужение - пропуск - 2:3. Боримиров - гол - 3:3. Елиаш - пропуск - 3:3. Огнянов - гол - 4:3. Зафиров - попадение - 4:4. Яблонски - гол - 5:4. Керкар - попадение - 5:5. Пиргов - гол - 6:5. Ангелов - попадение - 6:6. Иванов - гол - 7:6. Бандаловски - попадение - 7:7. Митрев - гол - 8:7. Инкоом - попадение - 8:8. Найденов - гол - 9:8 Колев - пропуск - 9:8! Така \"сините\" се класират за Лига Европа, виковете:\"оставка, оставка\" обаче продължават да огласяват стадиона. Вратарят Кръстев пък се контузи тежко в края на първото полувреме. Изключително дискусионен мач за Левски. Публиката скандира и:\"всички вън\". Думи навярно отправени към босове и ръководители на \"Герена\", а може би и към шефовете в БФС!", "date": "2017.06.04", "title": "\"ОСТАВКА, ОСТАВКА\", публиката гърми! Трус на \"Герена\"! Точно на рождения ден на Спас Русев - драмата невиждана"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BF%D1%80%D0%B5%D0%B2%D0%BE%D0%B4%D0%B0%D1%87%D0%BA%D0%B0-%D0%B8%D0%B7%D1%82%D1%80%D0%B5%D1%89%D1%8F-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BD%D0%B5-%D0%B5-%D0%B2%D0%B8%D0%BD%D0%BE%D0%B2%D0%BD%D0%B0-%D0%B8-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D1%88%D0%B0%D0%BF%D1%87%D0%B8%D1%86%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC--news663746.html", "text": "„Ислямска държава\" не знае, че тези хора наемат баничарки. Недейте да я вините. Съмнявам се, че \"Ислямска държава\" е платила на тези тримата в Лондон. Такъв тип хора - като терористите, които са безработни, са склонни да повярват и на Червената шапчица, ако им каже да убиват. Дали ще е Червената шапчица, или \"Ислямска държава\" тези хора искат да покажат, че не са доволни от живота. Това заяви преводачката Марияна Хил по Нова телевизия. По думите й проблемът не е в \"Ислямска държава\", а че тези хора са на таково място, на което не разбрат ценности на другите. „Не е проблем радикализацията, хората не са доволни от живота си”, добави още тя. Тя препоръча да се работи с населението, а това трябвало да го правят кварталните полицаи. Според нея атаките показвали неспособностат на държавата да се справи и Тереза Мей ще загуби гласове на изборите.", "date": "2017.06.04", "title": "СКАНДАЛНО! Преводачка изтрещя: \"Ислямска държава\" не е виновна! И Червената шапчица може да им каже да убиват..."}
