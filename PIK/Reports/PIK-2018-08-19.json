{"url": "https://pik.bg/%D0%BC%D0%BE%D1%81%D0%BA%D0%B2%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81-%D0%BD%D0%B0%D1%81%D1%82%D0%BE%D1%8F%D0%B2%D0%B0%D0%BD%D0%B5%D1%82%D0%BE-%D1%81%D0%B8-%D0%B7%D0%B0-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%BC%D0%B0%D1%80%D0%B8%D1%8F-%D0%B1%D1%83%D1%82%D0%B8%D0%BD%D0%B0-news774285.html", "text": "Москва ще продължи да настоява руската гражданка Мария Бутина, задържана в САЩ, да бъде освободена. Това се посочва в изявление на руското посолството в САЩ. Дипломати спешно посетиха Бутина след като беше прехвърлена от вашингтонски затвор в такъв в Александрия. Тя беше арестувана преди малко повече от месец по обвинение в заговор в полза на чужда държава на американска територия. Бутина отхвърля обвинението, че е действала като руски агент. Според руската мисия в САЩ се правят опити Бутина да бъде \"сломена чрез унижения и психологически натиск\". Дипломатите твърдят, че в новия затвор тя ще бъде в единична килия, като са й отнети всички лични вещи, предава БНР. Те допълват, че заради \"неприемливите методи, използвани спрямо Бутина\", ще сезират Държавния департамент във Вашингтон. Сподели:", "date": "2018.08.19", "title": "Москва продължава с настояването си за освобождаване на Мария Бутина"}
{"url": "https://pik.bg/%D0%B2%D0%B8%D0%BD%D0%BE%D0%B2%D0%B5%D0%BD-%D0%BE%D1%81%D1%8A%D0%B4%D0%B8%D1%85%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-4-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-news774267.html", "text": "Решението на САС идва, след като съдът гледа за втори път делото, след като веднъж измени присъдата му в условна, но Върховният касационен съд (ВКС) държеше на ефективно наказание, предава \"Монитор\". Балджийски е подсъдим за инцидент пред казино в столичния кв. „Красно село“ през нощта на 6-и срещу 7 август 2013 г. Тогава 36-годишният Алексов излизал от казиното, ядосан от победата на футболния Лудогорец срещу сръбския Партизан. Покрай него минал автомобил, в който били Балджийски, приятелят му Лъчезар Киров и неговата приятелка Валентина Колева, която шофирала. Алексов започнал да псува и да обижда грозно момичето, при което спътниците спрели, Балджийски слязъл и го ударил, последвала размяна на удари, след което свадата приключила и юристът тръгнал да се връща към казиното. След няколко крачки обаче, Балджийски го настигнал и го ударил още веднъж с юмрук в дясната скула, след което Алексов залитнал и паднал назад, при което ударил тила си в ръба на метална шахта и починал. Решението не е окончателно и Балджийски може да го обжалва отново пред ВКС. Софийският апелативен съд призна за виновен футболиста на „Дунав“ Борислав Балджийски за убийството на юриста от „Топлофикация“ Петър Алексов. Заради това магистратите присъдиха спортистът да изкара 4 години в затвора за убийството по непредпазливост. Сподели:", "date": "2018.08.19", "title": "ВИНОВЕН! Осъдиха футболист на 4 години затвор за убийство"}
{"url": "https://pik.bg/%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B5%D0%BD%D1%87%D0%B5%D0%B2-%D0%B5-%D0%BA%D0%BB%D0%BE%D1%83%D0%BD-news774300.html", "text": "Областният управител на Софийска област от \"Атака\" Илиан Тодоров отговори на Николай Ненчев – бивш военен министър по повод обидните квалификации отправени от Ненчев срещу лидерът на \"Атака\" Волен Сидеров в телевизионния ефир. “Човек, чието краткотрайно управление на Министерство на отбраната ще бъде запомнено с две неща – приземяването на авиацията ни и назначаването на високопоставена чиновничка, с регистрации за проституция, най- малко има право да отправя обидни квалификации към лидер на партия, която от създаването си е в Парламента, каквато е \"Атака\". За разлика от така наречения Реформаторски блок, който дори и един мандат в Народното събрание не изкара, който дори и вече не съществува, \"Атака\" е отново в Народното събрание, а чрез участието си в правителството вдигна пенсиите и работи за подобряване на живота на гражданите ни. Разбирам болката Ви г-н Ненчев, че не сте в Парламента и вместо от най-високата трибуна в държавата, се изказвате когато някой се сети да Ви покани, но избирателите чрез вота си категорично казаха “не” на Вас и Вашия блок. Това може би обяснява и обидните квалификации. А докато \"Атака\" и Сидеров работят по управленската си програма, благодарение, на която приземената ни от Вас авиация отново лети и се модернизира, на Вас оставяме дребното заяждане и клоунадата.” Сподели:", "date": "2018.08.19", "title": "Илиан Тодоров: Николай Ненчев е клоун"}
{"url": "https://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%82%D0%B5%D0%B3%D0%BB%D0%B8-%D0%BD%D0%BE%D0%B2-%D0%B7%D0%B0%D0%B5%D0%BC-%D0%BE%D1%82-65-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-news774272.html", "text": "Министерството на финансите на Македония планира във вторник да изтегли още 6.5 милиона евро заем от вътрешни банки в страната, предава скопският телевизионен \"Канал 5“. Нови заеми се планират и в предстоящите месеци или общо седем до края на годината. С парите от новия заем, както се съобщава, ще се връщат стари дългове. До края на месеца държавата трябва да върне общо около 2.4 милиарда денари. Парите от последния заем ще трябва да се върнат до 7 август 2019 година, предава още \"Фокус\". Сподели:", "date": "2018.08.19", "title": "Македония тегли нов заем от 6.5 милиона евро"}
{"url": "https://pik.bg/%D1%81%D0%B8-%D0%B4%D0%B7%D0%B8%D0%BD%D0%BF%D0%B8%D0%BD-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D1%80%D0%BE%D1%82%D0%B8%D0%B2%D0%BE%D0%BF%D0%BE%D1%81%D1%82%D0%B0%D0%B2%D0%B8-%D0%BD%D0%B0-%D1%80%D0%B0%D0%B7%D1%8F%D0%B6%D0%B4%D0%B0%D1%89%D0%B0%D1%82%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-news774269.html", "text": "Въоръжените сили на Китай трябва да се . Това призова президентът на комунистическата държава Си Дзинпин пред висши офицери, информира \"Ройтерс\", позовавайки се на местни медии. Китайската армия, която е най-голямата в света и в момента преминава през амбициозна програма за модернизация, е важна част от подета от поемането му на властта преди шест години. Той многократно предупреждава за заплахата от корупция за страната и партията. Той се закани да не се отказват в борбата. Десетки висши офицери са разследвани и осъдени на затвор, включително двама бивши заместник-председатели на Централния военен комитет, който се ръководи от президента. Комитетът управлява армията, информира \"Нюз.бг\". По време на тридневна среща на комитета, която приключи днес, Си отбеляза, че борбата срещу корупцията трябва да и да бъде задълбочена, съобщава \"Синхуа\". Той призова да се борят срещу хедонизма и разточителството. Според него трябва да се води и да се използва всеобхватна система за надзор за справяне с проблема. Китайските въоръжени сили трябва да гарантират, че и че могат да се \"противопоставят на разяждащи нездравословни тенденции\". Нужни са усилия, по думите му, за над военните, за да се \"обезпечи солидна \". противопоставят на \"разяждащата\" корупция кампанията на Си срещу корупцията, остане \"винаги на пътя\" политика на \"нулева толерантност\" войниците и техните семейства са добросъвестни и чисти, укрепване на ръководството на управляващата Комунистическа партия политическа гаранция за изграждането на силна армия Сподели:", "date": "2018.08.19", "title": "Си Дзинпин: Китайската армия трябва да се противопостави на разяждащата корупция"}
{"url": "https://pik.bg/%D1%82%D1%8A%D0%B6%D0%BD%D0%BE-2-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D1%83%D1%88%D0%B8-%D0%BF%D0%BE-%D1%81%D0%B2%D0%B5%D1%82%D0%B0-%D0%B6%D0%B8%D0%B2%D0%B5%D1%8F%D1%82-%D0%B2-%D0%B1%D0%B5%D0%B4%D0%BD%D0%BE%D1%81%D1%82-news774273.html", "text": "2 милиарда души живеят в бедност по света, а други 75 милиона са в изключителна бедност и се борят за оцеляването си. Това сочи доклад за глобална хуманитарна подкрепа. Погледът върху положението на безпомощните хора, страдащи от глад, суша, сблъсъци и природни бедствия, излезе за Световния ден на хуманитарната помощ, отбелязан всяка година на 19 август. Световният ден на хуманитарната помощ се провежда, за да се подкрепят хората, засегнати от кризи по целия свят. Според доклада за 2018 г. най-малко 201 милиона души в 134 държави са се нуждаели от хуманитарна помощ, за да оцелеят през 2017-а, пише БТА. Според доклада 20,7 милиона души в Йемен са били в нужда, следвани от гражданската война в Сирия, където 13,7 милиона души са се нуждаели от помощ. Приютявайки 3,5 милиона сирийци, Турция е на трето място в списъка с 12,8 милиона души, които се нуждаят от хуманитарна помощ. В списъка са споменати също така Етиопия, Ирак, Нигерия, Демократична република Конго, Южен Судан, Афганистан, Сомалия, Кения, Хаити, Малави, Колумбия, Судан, Чад, Зимбабве, Мали, Украйна, Камерун, Ливан, Пакистан, Бурунди, Йордания, Централна Африка Републиката, Уганда, Нигер, Палестина, Мозамбик, Мадагаскар, Либия, Ангола, Бангладеш, Шри Ланка, Непал и Мианмар. Етиопия, Нигер, Пакистан, Сомалия, Южен Судан и Судан са изправени едновременно пред три вида кризи - конфликти, природни бедствия и принудителни изселвания. 2 милиарда души получават по-малко от 3,2 долара на ден. Междувременно изключително бедните хора, чиято цифра е 753 милиона, оцеляват с по-малко от 1,9 долара дневно. Докладът също така споменава, че броят на насилствено разселените лица по целия свят се е увеличил с 2,9 милиона през 2017 г. в сравнение с цифрата от предходната година, като общият им брой е достигнал 68,5 милиона. В доклада се казва, че 60% от всички помощи са отишли в 10 държави през 2017 г., 14% от които са изпратени в Сирия, която е най-големият получател; Йемен получи 8%. Сирия бе най-големият получател на хуманитарна помощ за пета поредна година. Гърция и Турция бяха сред 10-те най-големи получатели на хуманитарна помощ за първи път поради незаконните мигранти. Сподели:", "date": "2018.08.19", "title": "Тъжно! 2 милиарда души по света живеят в бедност"}
{"url": "https://pik.bg/%D0%BA%D0%BE%D1%88%D0%BC%D0%B0%D1%80-%D1%81%D0%BB%D0%B5%D0%B4-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BD%D0%B8%D0%BA%D0%B8-%D0%BE%D1%82-%D0%B2%D1%80%D0%B0%D1%86%D0%B0-%D0%BA%D0%B0%D0%BA-%D1%81%D0%BF%D0%B8%D1%82%D0%B5-%D0%B2%D0%B8%D0%B5-%D1%86%D0%BE%D1%84%D1%8A%D1%80-%D0%B0%D0%BA%D1%83%D0%BB%D0%B0-%D1%81%D0%BA%D0%B8%D0%BD%D0%B0%D1%80-%D0%BA%D0%B0%D0%BA-%D1%81%D0%BF%D0%B8%D1%82%D0%B5-news773840.html", "text": "Майката на убития през август 2013 г. във Враца Николай Димитров публикува в личния си профил във Фейсбук унищожително обръщение към неговите убийци и представителите на съдебната власт и адвокатурата. 16-годишното момче почина след нанесен му побой на стълбите на нощен бар „Бирхале“ от Иван Каменов-Цофъра, Ивайло Иванов-Акулата и Калин Димитров-Скинара. Мъжете получиха различни присъди, които вече излежават, но обществото остана разочаровано, тъй като нито един от тях не получи доживот. Публикуваме обръщението на Нонка Лилова без редакторска намеса: „АВГУСТ 2013 г. Последни щастливи дни на нашето семейство. Последна радост. Последни ласки. Спомени, които топлят изпепеленото ми сърце. Много любов, много топли думи, много прекрасни мигове. Нима някой е предполагал, че лятото, морето, емоциите през август 2013 г. ще са последните за Ники. Едно дете, момченце, все още непораснало. Едно слънчево, усмихнато, лъчезарно човече, което се срещна лице в лице със злото. Злото, умножено по три. Три изчадия, решили да мерят силите си с едно дете. Три изчадия , чиито коефициент на интелигентност сумарно ще е по-нисък от този на Ники. Победиха. Победиха не само Ники. Победиха цялото ни семейство. Унищожиха сина ми, дъщеричката ми, дома ми, здравето, мечтите ми. И продължават да се чувстват невинни, продължават да се молят за помилване. И получиха обидни за нас присъди... защото няма правосъдие! Защото един детски живот се оценява на 18 година, а може би още по-малко... Как спите през тези 5 години вие Цофър, Акула, Скинар??? Как спите съдия Петя Вълчева и сие??? Как спите адв. Марковски, Раймундов, Бончев и сие??? Аз НЕ спя ... Дали е вкусен хляба, с който храните децата си????“ Сподели:", "date": "2018.08.19", "title": "КОШМАР СЛЕД УБИЙСТВОТО! Майката на Ники от Враца: Как спите вие, Цофър, Акула, Скинар? Как спите, съдия Петя Вълчева и сие?"}
{"url": "https://pik.bg/%D0%B2-%D0%B5%D0%BB%D1%85%D0%BE%D0%B2%D0%BE-%D0%BF%D0%BE%D1%87%D0%B5%D1%82%D0%BE%D1%85%D0%B0-%D0%B2%D0%B5%D0%BB%D0%BA%D0%BE-%D0%BA%D1%8A%D0%BD%D0%B5%D0%B2-%D1%81-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B0-%D0%BC%D1%83%D0%B7%D0%B5%D0%B9%D0%BD%D0%B0-%D1%81%D0%B1%D0%B8%D1%80%D0%BA%D0%B0-news774229.html", "text": "Първата в страната постоянна музейна сбирка на български актьор бе открита в Елхово, съобщи БТВ. Тя е посветена на живота и творчеството на големия Велко Кънев, който е роден в Елхово. Броени дни след откриването си музеят вече има хиляди посетители. Експозицията започва със снимките от ранните детски години на знаменития актьор, снимки като ученик. Там са и първите му награди – грамотите, които получава като самодеен актьор в местния читалищен театър. Следват фотоси от емблематичните роли на големия актьор. Във филма „Оркестър без име” участва заедно с Катерина Евро и остават приятели за цял живот. „Казвал ми е много ценни неща, които съм запомнила за актьорската професия, много ми липсват нашите смешки. Даже малко преди да си отиде, беше в къщата на Народния театър в Созопол, минах да го видя и въпреки че беше болен, пак се смяхме и пак се забавлявахме”, спомня си Катерина Евро. Елхово е не само роден град на Велко Кънев, но и място, където той се е връщал винаги. С директора на музея Христо Христов ги свързвало общото хоби – риболовът. „Велко Кънев много обичаше Елхово и елховци много обичаха Велко Кънев. Той почти всяко лято в последните години прекарваше в града, имаше контакт с много хора”, разказа Христов. Сградата на музея е собственост на община Елхово, която финансира проекта. Експозицията е отворена всеки делничен ден. Снимка: БТВ.БГ Сподели:", "date": "2018.08.19", "title": "В Елхово почетоха Велко Кънев с постоянна музейна сбирка"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B1%D0%B5%D0%B7-%D1%82%D0%BE%D0%BF%D0%BB%D0%B0-%D0%B2%D0%BE%D0%B4%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%86%D0%B5%D0%BB%D0%B8-9-%D0%B4%D0%BD%D0%B8-news774275.html", "text": "\"Топлофикация София” напомня на своите клиенти от централна градска част и прилежащи квартали, че в периода от 20 до 29 август ще бъде извършен преглед и профилактика на производствените съоръжения в ТЕЦ %София“. В тази връзка през посочения период ще бъде спряно подаването на топла вода към сградите, които се намират в карето между следните улици и булеварди: бул. “История славянобългарска“, ул. “Индустриална“, бул. “Данаил Николаев“, ул. “Проф. Милко Бичев“, бул. “Евлоги и Христо Георгиеви“, бул. “Янко Сакъзов“, бул. “Васил Левски“, бул. “Цар Освободител“, бул. “Евлоги и Христо Георгиеви“, ул. “Крум Попов“, ул. “Цанко Церковски“, ул. “Иглика“, бул. “Пенчо Славейков“, бул .“Е.И.Тотлебен“, ул. “Йоаким Кърчовски“, ул. “Добруджански край“, бул. “М.Д.Скобелев“, ул. “Опълченска“, бул. “Мария Луиза“, бул. “Рожен“, бул. “История славянобългарска“. В същия период без топлоподаване ще бъдат и потребителите от кварталите: \"Зона Б-5“, \"Зона Б-18“, „Зона Б-19“, „Света Троица“, „Фондови жилища“ и „Банишора“, квартал „Илинден“ – блокове №№ 1, 2, ,3, 4, 243 и сградите в района на ул. “Зографски манастир“, ул. “Л.Весов“, ул. “Хисаря“ и ул. “Цар Симеон“. В посочения период компанията ще извърши обследване и належащи ремонти по топлопреносната мрежа в посочените квартали. Целта ни е да се избегнат аварийни ситуации през зимата. Профилактиката е част от осигуряването на по-надеждни услуги, а с ремонтите правим рехабилитация на мрежата, основната част от която е изградена през 70-те – 80-те години на миналия век. \"Инвестираме в модерни тръби, което също гарантира по-добра услуга и по-малко аварии занапред. Затова се налага временно спиране на подаването на топлата вода\", съобщиха още от топлофикационното дружество. Сподели:", "date": "2018.08.19", "title": "ВАЖНО! Без топла вода в центъра на София цели 9 дни"}
{"url": "https://pik.bg/%D0%BC%D0%B8%D1%80%D0%B8%D1%81%D1%8A%D1%82-%D0%BD%D0%B0-%D0%BB%D0%B8%D0%BC%D0%BE%D0%BD%D0%B8-%D0%BD%D0%B8-%D0%BF%D0%BE%D0%BC%D0%B0%D0%B3%D0%B0-%D0%B4%D0%B0-%D1%81%D0%B5-%D0%BA%D0%BE%D0%BD%D1%86%D0%B5%D0%BD%D1%82%D1%80%D0%B8%D1%80%D0%B0%D0%BC%D0%B5-news774245.html", "text": "Според научните експерименти, проведени в Националния институт по неврология в Торино, Италия, ароматите имат мощно влияние върху човека. Ароматът на ванилия ни прави алтруисти, мирисът на лимон ни помага да се концентрираме, твърди италианският психолог Анджело Мусо. Стабилизирането на  настроението пък може да стане с есенцията на ясмин, докато сексуалното желание се увеличава благодарение на аромата на босилек и роза. Професор Пиерджорджо Страта е категоричен, че уханията влияят на емоциите, които изпитваме. Според изследователите женският нос е по-чувствителен към телесната миризма от мъжкия. Сподели:", "date": "2018.08.19", "title": "Мирисът на лимони ни помага да се концентрираме"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D1%85%D0%B8%D0%BB%D1%8F%D0%B4%D0%B8-%D1%81%D0%B3%D1%80%D0%B0%D0%B4%D0%B8-%D0%B2-%D0%B8%D1%82%D0%B0%D0%BB%D0%B8%D1%8F-%D0%BC%D0%BE%D0%B3%D0%B0%D1%82-%D0%B4%D0%B0-%D1%80%D1%83%D1%85%D0%BD%D0%B0%D1%82-%D0%B7%D0%B0%D1%80%D0%B0%D0%B4%D0%B8-%D0%BC%D0%B0%D1%84%D0%B8%D0%BE%D1%82%D1%81%D0%BA%D0%B8-%D0%B1%D0%B5%D1%82%D0%BE%D0%BD-news774276.html", "text": "По време на строителния бум в страната през 60-те години на миналия век специалисти от сектора са използвали некачествени материали. Много сгради, построени през тази епоха, може сега да рухнат. Опасност за това създава бетон с лошо качество, съставен от вода и пясък и от минимална доза цимент. Той е бил произвеждан от строителни предприятия, контролирани от мафията ндрангета, казват експерти. В областта Калабрия мафията контролира строителния сектор от 60-те години насам, казва Николас Гратери, оглавяващ за звено за борба с мафията в Южна Италия. Според него бетонът с лошо качество е три пъти по-малко устойчив в сравнение с изискванията на стандартите, предава \"Монитор\". Според Маурицио Карта, преподавател по урбанизация в университета в Палермо, в Италия се строи в уязвими зони в близост до реки, в сеизмични зони, в близост до стръмни скали, което също създава рискове. Националната статистическа агенция на Италия пък смята, че два милиона жилища в страната са нестабилни. Това са обезпокояващи данни за зона, в която стават силни земетресения. Според италианския Национален изследователски център материалите, използвани в строителството през 50-те и 60-те години, трябва да бъдат подсилени. Трайността им на живот не прехвърля 60 години и казано с други думи техният срок на годност приближава към края си. Вчера в Генуа бяха погребани 19 от жертвите на рухването на моста Моранди, предадоха Франс прес и Асошиейтед прес. На церемонията присъстваха водещи италиански политици. Тя се проведе в залата на експозиционния парк в Генуа. На нея освен католическата проповед имаше и молитва, произнесена от имам в памет на двамата албанци мюсюлмани, загинали при рухването на моста. В момент, в който крайната десница е на власт и се множат случаите на физическо и на вербално насилие срещу чужденци и мюсюлмани, на церемонията отекна четирикратното повторение на \"Аллах е велик\", произнесено от имама. След церемонията италианският президент Серджо Матарела каза, че рухването на моста е неприемлива трагедия и се ангажира да има бързо разследване и то да доведе до осъждане на отговорните лица. Президентът поиска гаранции, че пътищата в страната са безопасни. Опасност в Италия! Застаряващи къщи също може да рухнат подобно на моста в Генуа, пише френският в. \"Фигаро\". Сподели:", "date": "2018.08.19", "title": "ОПАСНОСТ! Хиляди сгради в Италия могат да рухнат заради мафиотски бетон"}
{"url": "https://pik.bg/%D0%B2%D0%BC%D1%80%D0%BE-%D0%B4%D0%B0%D1%80%D1%8F%D0%B2%D0%B0-%D0%BA%D0%BD%D0%B8%D0%B3%D0%B8-%D0%B7%D0%B0-%D1%87%D0%B8%D1%82%D0%B0%D0%BB%D0%B8%D1%89%D0%B5%D1%82%D0%BE-%D0%B2-%D0%B3%D0%BB%D0%BE%D0%B6%D0%B5%D0%BD%D0%B5-news774195.html", "text": "Патриотите от ВМРО даряват книги за библиотеката на читалището в с. Гложене, община Козлодуй, която пострада преди дни вследствие на голям пожар. Това съобщи председателят на Областния комитет на войводите и народен представител от 6 МИР Красимир Богданов, цитиран от „Конкурент“. Дарения вече направиха председателят и заместник-председателят на женската организация на ВМРО във Враца Галя Георгиева и Галя Христова, Момчил Янков - председател на младежката организация на ВМРО, общинските съветници Красимир Ангелов и Марин Цветков. Желаещите да подпомогнат възстановяването на библиотеката в Гложене, може да донесе книги в офиса на ВМРО във Враца, на бул. \"Хр. Ботев\" 38 (Ловен дом, бивш оръжеен магазин) всеки делничен ден от 09:00 до 13:00 часа. Сподели:", "date": "2018.08.19", "title": "ВМРО дарява книги за читалището в Гложене"}
{"url": "https://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BD%D0%B5-%D0%BF%D1%83%D1%81%D0%BA%D0%B0-%D0%BA%D0%B0%D1%82%D0%B0%D1%80%D1%86%D0%B8%D1%82%D0%B5-%D0%BD%D0%B0-%D1%85%D0%B0%D0%B4%D0%B6-news774282.html", "text": "Катар заяви, че няма никакъв шанс граждани на страната да участват в тазгодишното мюсюлманско поклонение - хадж в Саудитска Арабия с оглед тежката дипломатическа криза между двете страни, продължаваща от 2017 г. \"Няма никакъв шанс гражданите и жителите на Катар да заминат тази година на хадж\", каза той пред АФП. Поклонението в Мека протича за втора поредна година сред обвинения в политизиране на религиозния празник. Сподели:", "date": "2018.08.19", "title": "Саудитска Арабия не пуска катарците на хадж"}
{"url": "https://pik.bg/%D1%81%D0%B5%D0%B4%D0%B5%D0%BC-%D0%B4%D1%83%D1%88%D0%B8-%D1%81%D1%80%D0%B5%D0%B4-%D0%BA%D0%BE%D0%B8%D1%82%D0%BE-%D0%B8-%D0%BF%D0%B5%D1%82-%D0%B4%D0%B5%D1%86%D0%B0-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2%D1%8A%D0%B2-%D1%84%D1%80%D0%B5%D0%BD%D1%81%D0%BA%D0%B8-%D0%B3%D1%80%D0%B0%D0%B4-%D0%B4%D0%BE-%D0%BF%D0%B0%D1%80%D0%B8%D0%B6-news774306.html", "text": "Седем души, сред които и пет деца са пострадали при пожар в френския град Обервил, близо до Париж, предава AFP, цитира Фокус. Пожарът е възникнал в двуетажна сграда в популярния град в департамента Сен Сен Дени, на север от столицата Париж. За овладяването му са били необходими 100 пожарникари. Петте деца са в изключително тежко състояние и се намират в реанимация. При пожара са пострадали леко и около десет полицаи, които са пристигнали на мястото на инцидента. Причината за пожара не е ясна, както и националността на пострадалите. Това е вторият пожар за последния месец в града, като предишният път е ставало дума за умишлен палеж, предизвикан от 10-годишно дете. Сподели:", "date": "2018.08.19", "title": "Седем души, сред които и пет деца, са пострадали при пожар във френски град до Париж"}
{"url": "https://pik.bg/%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BC%D0%B0%D1%85%D0%B0-%D0%B4%D0%B4%D1%81-%D0%B7%D0%B0-%D1%85%D1%80%D0%B0%D0%BD%D0%B8-%D0%B8-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-news774284.html", "text": "Венецуелските власти вече няма да облагат храните и лекарствата с данък върху добавената стойност (ДДС), обяви днес министърът на комуникациите и информацията Хорхе Родригес, предаде БТА. Ще бъде премахнат ДДС „върху всички стоки за масово потребление, например храните, лекарствата и стоките за селското стопанство“, цитира изявлението телевизия „Глобовисьон“, съобщи ТАСС. По-рано тази седмица властите в Боливарската република заявиха, че вдигат ДДС от 12 на 16 процента. Родригес съобщи още, че от септември в страната ще действа система, включваща преки субсидии за бензина. Президентът Николас Мадуро заяви в понеделник, че бензинът във Венецуела ще се продава вече по пазарни цени, за да бъде спряна контрабандата на гориво за Колумбия. Венецуелският бензин в момента се смята едва ли не за най-евтиния в света, посочва ТАСС. На 20 август властите на страната смятат да деноминират националната валута, като премахнат пет нули от банкнотите, и да обвържат новата валута, наречена суверенен боливар, с венецуелската криптовалута петро. Стойността на едно петро е приравнена към цената на един барел петрол, какъвто се добива във Венецуела. Президентският план предвижда 34-кратно увеличаване на минималната заплата. Новата минимална заплата ще бъде 1800 суверенни боливара или 0,5 петро - 60 пъти повече от сегашната. Според прогнозите на Международния валутен фонд хиперинфлацията във Венецуела за тази година може да достигне 1 000 000 процента. В страната има недостиг на хранителни продукти, медикаменти и други основни продукти. Сподели:", "date": "2018.08.19", "title": "Венецуела маха ДДС за храни и лекарства"}
{"url": "https://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%BD%D0%BE%D0%B2%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D0%BA%D0%BE%D0%BD%D1%82%D1%80%D0%BE%D0%BB-%D0%B2%D1%8A%D1%80%D1%85%D1%83-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%BE%D1%82%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BD%D0%B0-%D0%BC%D0%BE%D1%81%D1%82%D0%BE%D0%B2%D0%B5%D1%82%D0%B5-news774251.html", "text": "Това съобщи транспортният министър Андреас Шойер в публикувано днес интервю за в. \"Билд ам зонтаг\", предаде ТАСС. \"В края на 2018 г. ще представим нов, модернизиран индекс за контрол на мостовете\", заяви той. По думите на Шойер ще се наблегне главно върху проверките на допустимото натоварване и състоянието на носещите мостови конструкции. Същевременно министърът увери автомобилистите, че инцидентът от Генуа няма да се случи и в Германия. \"В сравнение с други страни у нас контролът е най-строг. Нашите граждани могат да бъдат спокойни\", каза той. Според Шойер в сферата на контрола върху мостовете Германия е на второ място след Швейцария. На 14 август сутринта край Генуа рухна голяма част от моста, по който минава скоростната магистрала А10 по евромаршрут Е80. В момента на трагедията по тази отсечка се движеха над 30 леки коли и три камиона. При инцидента загинаха 43 души, припомня БТА. След трагедията в италианския град Генуа, отнела живота на 43 души, в Германия ще заработи нова система за контрол върху техническото състояние на мостовете в страната. Сподели:", "date": "2018.08.19", "title": "В Германия въвеждат нова система за контрол върху техническото състояние на мостовете"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B8%D0%B7%D1%80%D0%B0%D0%B5%D0%BB-%D0%B7%D0%B0%D1%82%D0%B2%D0%BE%D1%80%D0%B8-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F-%D0%BF%D1%80%D0%BE%D0%BF%D1%83%D1%81%D0%BA%D0%B0%D1%82%D0%B5%D0%BB%D0%B5%D0%BD-%D0%BF%D1%83%D0%BD%D0%BA%D1%82-%D0%B7%D0%B0-%D1%85%D0%BE%D1%80%D0%B0-%D1%81-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news774255.html", "text": "Днес Израел затвори заради протестите по границата, информира АФП. Еврейската държава ще пропуска хора само при извънредни случаи. Според агенцията Тел Авив засилва блокадата над Газа въпреки опитите за сключване на примирие. Решението на Израел може да попречи на жителите на Ивицата Газа да пътуват за хаджа - годишното мюсюлманско поклонение в Саудитска Арабия от понеделник вечерта до четвъртък вечерта. Израелски представители не казаха В съобщение военният министър Авигдор Либерман отбеляза, че решението да се затвори пунктът е заради \"инциденти с насилие по границата през миналия петък\". Палестинските власти в Газа също потвърдиха, че пропускането е Двама палестинци бяха убити от израелската армия по време на гранични сблъсъци в петък. Решението на Израел да затвори пункта идва на фона на опитите на еврейската страна и Хамас да сключат споразумение за примирие с посредничеството на ООН и Египет. През миналата седмица Израел отвори пункт с Газа за доставка на стоки. Отделно днес Джон Болтън, съветник на президента на САЩ Доналд Тръмп по национална сигурност, пристигна в Израел за разговори с премиера Бенямин Нетаняху. единствения пропускателен пункт за хора с Ивицата Газа колко дълго ще остане затворен пропускателният пункт. възможно само при медицински случаи и когато палестинци искат да се върнат на територията. Сподели:", "date": "2018.08.19", "title": "НАПРЕЖЕНИЕ! Израел затвори единствения пропускателен пункт за хора с Ивицата Газа"}
{"url": "https://pik.bg/%D0%BE%D0%BF%D0%B0%D1%81%D0%BD%D0%B8-%D0%B2%D1%8A%D0%BB%D0%BD%D0%B5%D0%BD%D0%B8%D1%8F-%D0%BF%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5%D1%82%D0%BE-%D0%B2-%D0%BA%D1%80%D0%B0%D1%8F-%D0%BD%D0%B0-%D0%B0%D0%B2%D0%B3%D1%83%D1%81%D1%82-news774256.html", "text": "Морето крие опасности, които не трябва да се пренебрегват, за да няма инциденти. според Мая Антова от Българския червен кръст (БЧК). \" . Нашият съвет, на експертите, и на хората, които се занимаваме с водно спасителна дейност, е да се използват охраняеми плажове, да се слушат инструкциите на спасителите и \", заяви Антова пред БНР. По думите ѝ сега в морето има особено силни вълнения, защото вълните се образуват от вятъра. \"При много силно вълнение, което наблюдаваме през последните дни, , излизането е много трудно\", подчерта още Мая Антова. Спасителите предупреждават за опасни морски вълнения през останалата част от настоящия месец август. През последните дни на август ще има силни вълнения През август се обръща, така да се каже, вятърът да се спазват указанията на флаговата сигнализация прибоят има голяма ударна сила, която може да повали човек, да го удари в дъното, да му причини контузии Сподели:", "date": "2018.08.19", "title": "Опасни вълнения по Черноморието в края на август"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%BD%D0%B0%D1%80%D0%B5%D0%B4%D0%B8-6-%D0%BA%D1%83%D0%B1%D1%87%D0%B5%D1%82%D0%B0-%D0%BD%D0%B0-%D1%80%D1%83%D0%B1%D0%B8%D0%BA-%D0%BF%D0%BE%D0%B4-%D0%B2%D0%BE%D0%B4%D0%B0-%D0%BD%D0%B0-%D0%B5%D0%B4%D0%B8%D0%BD-%D0%B4%D1%8A%D1%85-news774252.html", "text": "18-годишен грузински ученик нареди шест кубчета на Рубик под вода на един дъх, за да постави рекорд на Гинес, съобщи Ройтерс. Вако Маркевашвили беше потопен в стъклен контейнер за 1 минута и 44 секунди, докато нареждаше кубчетата пред зрители в аквапарка \"Джино парадайз\" в Тбилиси. Вако се е подготвял да подводния номер шест месеца, като е тренирал по няколко часа на ден. \"Мисля, че резултатът ми ще остане рекорден дълго време. Надявам се да подобря още много рекорди\", каза момчето Грузинската федерация по рекордите издаде сертификат на Вако Маркевашвили, потвърждаващ резултата. Тя ще изпрати документи и потвърждения за рекорда в централата на Гинес. Досегашният рекорд е поставен с пет кубчета на Рубик от Антъни Брукс в Ню Джърси през август 2014 г. Сподели:", "date": "2018.08.19", "title": "Уникално! Тийнейджър нареди 6 кубчета на Рубик под вода на един дъх"}
{"url": "https://pik.bg/%D1%81%D0%BB%D0%B5%D0%B4-%D0%B1%D0%BE%D0%B9-%D0%BD%D0%B0%D0%B4-%D1%81%D1%8A%D0%B4%D0%B8%D1%8F%D1%82%D0%B0---%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%BA%D0%B0%D1%80%D0%B8%D0%B0%D0%BD%D0%B0-%D0%B3%D0%BE%D1%80%D0%B8-%D0%B7%D0%B0-1-%D0%B3%D0%BE%D0%B4%D0%B8%D0%BD%D0%B0-news774253.html", "text": "Кариана (Ерден) Атанас Джамбазки Славия Монтана Спартак Варна Ботев Враца Литекс Струмска слава Старши треньорът на не просто ще бъде наказан сурово за огромната си изцепка снощи, но е застрашен да бъде изхвърлен за минимум една година от футбола. Освен всичко друго, водилият в кариерата си отборите на , Локомотив Пловдив, , , и специалист ще трябва да заплати и солена глоба. Припомняме, че нервите на 49-годишния Джамбазки не издържаха след поредната, четвърта загуба на неговия тим във Втора професионална лига, която го остави закотвен на дъното без нито една спечелена точка. Секунди след като стигна до победата с 2:1 след гол в добавеното време, наставникът нахлу на терена. Треньорът тръгна заплашително към главния съдия Ивайло Ненков, но на помощ на арбитъра се притече единият от асистентите му - Асен Крумов. Именно лайнсменът отнесе няколко удара от Джамбазки, който впоследствие дори трябваше да бъде изведен с полиция от терена в монтанското село, предава \"Спортал\". Необходимо е да се отбележи, че чл. 34 допълва: “ССП се заменя със забрана за изпълняване на функции като треньор”. В случай че пък се установи, че нанесените удари са довели до телесна повреда на асистент-арбитъра, наказанието е още по-сурово: две години аут от футбола и глоба в размер на 10 хил. лева. Сподели:", "date": "2018.08.19", "title": "След бой над съдията - треньорът на Кариана гори за 1 година"}
{"url": "https://pik.bg/%D0%B3%D0%BE%D1%80%D0%B5%D1%89%D0%B8-%D0%BA%D0%B0%D0%B4%D1%80%D0%B8-%D0%BD%D0%BE%D0%B2%D0%B0%D1%82%D0%B0-%D0%B3%D0%BE%D1%80%D0%B4%D0%BE%D1%81%D1%82-%D0%BD%D0%B0-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B8%D1%82%D0%B5-%D0%B4%D0%B0-%D1%81%D0%B8-%D0%BD%D0%B0-%D0%BF%D0%B0%D1%80%D1%82%D0%B8-%D0%BD%D0%B0-%D0%BA%D0%BE%D0%B5%D1%82%D0%BE-%D0%BB%D0%B8%D1%87%D0%BD%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-news773847.html", "text": "Нова гордост върлува между силиконките. Коя от коя повече се хвалят, че са били на мястото на най-горещите събития това лято - на партита, които самият вицепремиер Валери Симеонов е спирал. Лидерът на НФСБ вече е истинска звезда в шоубизнеса, след като се прочу с акциите си срещу шума по морето. Уж като оплакване, силиконката Анна-Мария Чернева също сподели, че е присъствала на парти, което Симеонов спрял, а приятелките й я питал успяла ли е да се запознае с него и да се снимат. \"Имам най-яките цици в България!\", допълва тирадата си от хвалби победителката в конкурса Мис Силикон Анна-Мария Чернева. Така 24-годишната сексбомба се нареди до Джулиана Гани, Габриела Иванова и Виктория Петрова, които също имат зад гърба си титлата Мис Силикон. Анна-Мария отвя конкуренцията и журито безапелационно й връчи престижната награда. Цицораната получи и най-много овации от гостите, които точиха лиги по секси мацките. \"Най-много заслужавах да спечеля - категорична е брюнетката навръх имения си ден. - Все пак формата на гърдите ми е съвършена!\" Преди няколко години Анна-Мария наля циците си с по 500 кубика силикон във всяка. Тя участва и в конкурса \"Мис Плеймейт\", но не успя да спечели, а остана втора. Въпреки това бившата звезда от \"София ден и нощ\" се чувства като истински победител и от този конкурс. \"Участието ми се осребри. След „Плеймейт“ получавам покани за събития. Станах и по-разпознаваема\", добави новата Мис Силикон. Тя харесва новата реколта плеймейтки, които ще се борят за наградата. \"Нямам фаворитка. Всички са ми симпатични\", разкри Анна-Мария. Цяло лято едрогърдата мацка е на морето, където купонясва до ранни зори с приятелките си. През деня силиконката събира слънчеви лъчи в Слънчев бряг, а вечерта куфее в нощните заведения. Сподели:", "date": "2018.08.19", "title": "ГОРЕЩИ КАДРИ! Новата гордост на силиконките: Да си на парти, на което лично Валери Симеонов спира шума!"}
{"url": "https://pik.bg/%D0%B4%D0%B2%D0%B5-%D0%B6%D0%B5%D0%BD%D0%B8-%D1%81%D0%B5-%D0%B8%D0%B7%D0%B3%D1%83%D0%B1%D0%B8%D1%85%D0%B0-%D0%B2-%D0%BF%D0%B8%D1%80%D0%B8%D0%BD-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%B3%D0%B8-%D0%BE%D1%82%D0%BA%D1%80%D0%B8%D1%85%D0%B0-news774298.html", "text": "Планински спасители от Добринище са открили две жени, изгубили се в Пирин късно снощи, съобщи Цветан Пчелин, ръководител на отряда на ПСС в Добринище. Сигналът е получен снощи в 20.30 ч. и веднага бил сформиран екип от четирима спасители, които успели да открият двете жени около 22.30 ч. между хижите \"Безбог\" и \"Гоце Делчев\". Около полунощ двете жени заедно със спасителите са пристигнали в Добринище. Туристките търсели пряк път, движейки се по серпентини, но не се ориентирали добре и, въпреки че имали в себе си мобилни телефони, не успели да подадат точни координати за местонахождението си. Сподели:", "date": "2018.08.19", "title": "Две жени се изгубиха в Пирин, спасители ги откриха"}
{"url": "https://pik.bg/%D1%80%D0%B8%D0%B0%D0%BB%D0%B8%D1%82%D0%B8-%D0%BF%D0%B0%D0%BF%D0%B8-%D1%85%D0%B0%D0%BD%D1%81-%D0%B2%D0%BB%D0%B8%D0%B7%D0%B0-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D1%81-%D0%BA%D0%BE%D0%B3%D0%BE-%D1%89%D0%B5-%D0%BF%D1%80%D0%B0%D0%B2%D0%B8-%D0%BA%D0%B5%D0%BA%D1%81-%D0%B2-%D0%BA%D1%8A%D1%89%D0%B0%D1%82%D0%B0-news773904.html", "text": "Поетът Константин Трендафилов, по-известен и като Папи Ханс, ще прекрачи прага на \"ВИП Брадър\" този сезон. Очаква се чаровникът, който е интимната половинка на поп певицата Дара, да е един от интересните персонажи в шоуто, разкрива \"Хотнюз\". В светските среди обикаля мълвата, че в Къщата на известните се очаква да влезе и самата Дарина Йотова. Продуцентите залагат на това, че певицата, сдобила се с популярност чрез \"Х Фактор\" е сред актуалните, а и когато има любовна интрига с някой от участниците, то това неиминуемо ще роди редица сълзливи и пикантни сюжети. Хонорарът, който Трендафилов си е договорил е в порядъка на 40 000 лв., разкриват източници. Папи Ханс нашумя най-вече с парчето си със сексуален подтекст \"Кекс\", което припяваха миналото лято малки и големи. Материал му посвети дори списание от медийната група на \"The Economist\". \"Let’s talk about keks\" - гласеше заглавието на материала, като британското издание не пропусна да отбележи, че видеото към парчето изобилства от сексуални препратки, въпреки че на пръв поглед показва рутинни упражнения по каланетика от 80-те. Текстът пък е вид \"рецепта\" как да си приготвите кекс. Според \"The Economist\" обаче това кулинарно начинание събужда неприлични асоциации у слушателите. Една от причините е, че на бълРИгарски език думата кекс наподобява секс. Сподели:", "date": "2018.08.19", "title": "РИАЛИТИ! Папи Ханс влиза във \"ВИП Брадър\". С кого ще прави кекс в Къщата?"}
{"url": "https://pik.bg/%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B8%D1%80%D0%B0%D1%82-%D0%B2-%D1%81%D0%BE%D1%84%D0%B8%D1%8F-%D0%B1%D0%B5%D0%B1%D0%B5%D1%82%D0%BE-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B0%D1%82%D0%B0-%D1%80%D0%BE%D0%B4%D0%B8%D0%BB%D0%BA%D0%B0-news774296.html", "text": "Бебето на починалата в Сливен родилка Ренета Томова ще бъде транспортирано в София по желание на близките. Това става ясно от писмо до медиите на Пациентски организации \"Заедно с теб\". Бащата на Ренета - Петър Томов, е потърсил съдействие за прехвърляне и обгрижване в столицата на новороденото, родено в сливенската болница с този трагичен край за младата майка. След кратък разговор с доц. Ралица Георгиева за проблемите на бебето, както и молба за съвет и съдействие с оглед на тежката загуба за семейството, е решено бебето да бъде преместено за консултации и рехабилитация в СБАЛ на Детски болести в София. По-рано днес стана ясно, че Окръжната прокуратура в Сливен разследва за лекарска грешка, заради случая с починала 33-годишна жена при раждане в болницата в града. Вчера жителите на Сливен протестираха с искане за справедливост. Заключението на лекарите е, че причина за смъртта е белодробна емболия, но близките на родилката смятат, че тя е починала вследствие на странните методи на лекарите, приложени по време на раждането. Ренета Томова е имала нормална бременност, на 15 август през нощта тя е била приета в болницата в Сливен за първото си раждане. Тя родила дъщеря си Мария в малките часове на нощта. \"Раждането започнало нормално, но в един момент се появил проблем\", разказа пред камерата на Bulgaria on Air бащата на Ренета - Петър Томов. На другия ден състоянието на младата жена започнало да се влошава. \"Беше контактна, но не изглеждаше добре, беше като смазана, каза, че всичко я боли\", спомня си почерненият баща. После Ренета разказала на близките си, че детето излизало трудно и се наложило да я натискат по корема, за да извадят плода с така наречения метод Форцепс. В петък родилката била преместена в реанимация, а малко по-късно съобщили на родителите й, че е починала. \"Ще ги съдя до дупка, детето си няма да го върна, но няма да ги оставя\", каза Петър. И майката на Ренета иска тези, които са убили дъщеря й, да отговарят за стореното. Новороденото също е в тежко състояние, вследствие на раждането. Малката Мария е с пареза на ръката и мозъчен оток. Ренета Томова бе собственик на конна база край града, където е организирала курсове по езда и детски лагери. Сподели:", "date": "2018.08.19", "title": "Транспортират в София бебето на починалата родилка"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B0-%D0%BA%D1%80%D0%B5%D0%BF%D0%BE%D1%81%D1%82-%D0%BF%D0%BE%D0%B4-%D0%B2%D0%BE%D0%B4%D0%B0%D1%82%D0%B0-%D0%BA%D1%80%D0%B0%D0%B9-%D0%BE%D1%81%D1%82%D1%80%D0%BE%D0%B2-%D1%81%D0%B2%D0%B5%D1%82%D0%B8-%D1%82%D0%BE%D0%BC%D0%B0-news774259.html", "text": "С интересни находки завърши подводната експедиция на Националния исторически музей в района на остров Свети Тома край Созопол. Проучванията са естествено продължение на сухоземните проучвания на острова от месец юни при които бяха локализирани и частично разкопани тракийско ямно светилице, стрктури от късноантичната епоха и средновековен манастир. Археолозите разказват, че методика на проучване на острова през сезон 2018 е свързана с използването на комплексният метод на изследване на крайморски обекти илюстрирани с дейността на Националният исторически музей и Центърът по подводна археология – Созопол. Така са проучени и микрорайони като устието на р. Ропотамо, залива Вромос, Античният и Средновековен Несебър, късноантичната крепост Акра, Анхиало и др. където археологическите проучвания от сушата продължават и под вода. Първите изследвания след сушата са осъществени от геодезистите на инж. Ангелов . В резултат на геодезическите работи в най-плитките участъци на подводния риф са получени данни за дълбочината на рифа свързващ Андрея баир и остров Св. Тома. Измерванията показват, че рифа е разположен на дълбочина средно от 2 метра . В плитчините на рифа, където е рисковано да влезе лодка е мерено с помоща на водолази, разказва \"Флагман\". Следващата стъпка в проучванията е свързана с дейността на екипът на инж. Велковски, който  провежда морско археологическо проучване с използване на комплекс геофизични не-деструктивни методи в акваторията на остров Св. Тома. Специално пригодена лодка на Центъра за подводна археология изпратена от неговия директор д-р Калин Димитров навлиза в по- дълбоките участъци около острова. Лодката е накичена като «коледна елха» със скъпоструваща апаратура, която «вижда всичко под водата». Управлявана е от опитния капитан и водолаз Радостин Пенев, който преди да започне работа в Центъра за подводна археолия има дългодишен стаж под вода в Скандинавия. Водолазите продължават работата си въпреки двете морски бури. В рамките на подводните проучвания са извършени водолазни спускания под вода в състав на трима водолази под ръководството и присъствието на проф. Христов. Подводните издирвания обхващат всички страни на острова на дълбочина до 15 метра и са осъществeни в рамките на 5 работни дни през месец август 2018 г. Картирани са две места места с ниска концентрация на фрагментирана керамика. Първата зона в която се откриват силно фрагментирани керамични съдове с най-обща датировка I хил. пр. Хр. е разположена в югозападното продължение на острова на дълбочина едва 1 м. Тук са заснети множество каменни блокове с прави стени и следи от обработка, някои с дължина и широчина 1 м. Тези блокове се откриват перпендикулярно на подводния риф и са част от силно разбита от морските стихии структура преграждаща острова от достъпната в миналото западна страна. Вероятно се касае за неизвестна до този момент крепостна стена дело на древните траки. От южната страна на острова на дълбочина 9 м. интерес предизвиква откриването на част от късноантична амфора и добре обработени варовикови блокчета които са били предназначени за древен строеж на острова. Археолозите са категорични, че островът в миналото е бил полуостров. Доказателство  за това са измерванията на ясно очертаващия се широк риф, който свързва материка със сегашния малък черноморски остров. Както споменахме по средата между сушата и острова най-дълбоката част е едва 2 м. Предвид общото покачване на водите на Черно море в периода VІІ–ХІІІ век големият провлак свързваш Св. Тома с материка е залят. Тук трябва да се вземе под внимание факта, че всички заляти структури в крайбрежната зона на провинция Хемимонт от периода V–VІІ век се намират на дълбочина от 0, 50 до 1,40 м. По-ранните градежи от Елинистическата и Класическата епоха можем да търсим на по-голяма дълбочина до 6-8 м. Тези предварително оповестени изчисления са индикация за коренно различна брегова ивица в древността от сегашната, както и на сравнително по-голяма сухоземна територия на обектите от Късната Античност в това число и изследвания остров. Експедицията се финансира от Министерство на културата по предварително спечелен проект. Ръководител на проучванията е проф. д-р Иван Христов. В състава на експедицията се включва инж. Кирил Велковски – геофизик към Центъра за подводна археология в Созопол, инж. Тотьо Ангелов – геодезист , водолази от Общински водолазен център- гр. Созопол с ръководител Тенчо Тенев. Сподели:", "date": "2018.08.19", "title": "УНИКАЛНА НАХОДКА! Откриха неизвестна крепост под водата край остров Свети Тома"}
{"url": "https://pik.bg/%D1%85%D0%B0%D0%BC%D1%81%D1%82%D0%B5%D1%80-%D1%80%D0%B0%D0%B7%D0%BF%D0%B5%D1%80%D0%B4%D1%83%D1%88%D0%B8%D0%BD%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D0%BA%D0%B0-news774263.html", "text": "Хамстер съсипа автомобила на британка, защото се измъкна от клетката по пътя от магазина към дома й и остана да върлува в него, съобщи в. \"Сънди мирър\". Аманда Джонсън искала да зарадва децата си с малкото пухкаво животинче. В магазина тя избрала \"най-активния и забавен\" хамстер. Докато карала към дома си й се сторило, че нещо докосва крака й, но обърнала внимание. Когато това се повторило и жената погледнала надолу, тя видяла малкия гризач зад педала на съединителя. Хамстерът очевидно успял да излезе от клетката в багажника, в която жената го транспортирала. Аманда не спряла на момента, а продължила внимателно да шофира до дома си. Едва тогава започнала да проверява къде в автомобила може да е скрило животинчето. Не успяла обаче да го открие или примами. Едва на другата сутрин жената открила следи от избягалото мишле - хамстерът бил прегризал единия колан. Аманда откарала автомобила в сервиз, където я информирали, че гризачът \"се е погрижил\" за няколко уплътнения, както и за пълнежа на седалките. Въпреки това обаче дори дори майсторите там не могли да помогнат мишлето да бъде извадено от колата. Безрезултатни останали и опитите на Аманда да го примами или изгони. В отчаянието си тя дори поставила капани за мишки в автомобила си. Няколко дни по-късно повторна проверка в сервиза пък показала, че щетите вече са толкова големи, че ще изискват \"часове диагностика и труд\". Хамстерът вече бил посегнал на пластмасата в колата и дори успял да прегризе една от въздушните възглавници. В. \"Сънди мирър\" посочва, че гризачът още върлува из автомобила. Явно животинката вече смята колата за своя нов дом. Сподели:", "date": "2018.08.19", "title": "Хамстер разпердушини автомобил на британка"}
{"url": "https://pik.bg/%D0%B2%D0%B5%D1%87%D0%BD%D0%B8%D1%8F%D1%82-%D0%B2%D1%8A%D0%BF%D1%80%D0%BE%D1%81-%D0%BA%D0%BE%D0%B9-%D0%B5-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BC%D1%8A%D0%B6%D0%BA%D0%B8-%D1%81%D1%82%D1%80%D0%B0%D1%85-%D0%B2-%D1%81%D0%B5%D0%BA%D1%81%D0%B0-news773734.html", "text": "„Сексът с мен няма да ѝ хареса“ – оказва се, че това е най-големият страх на повечето мъже в леглото. Притеснението, че може да се провалят и да не успеят да задоволят жената до себе си засяга огромна част от мъжката половина на населението (макар и да не си го признават). За повечето мъже е изключително важно да задоволят партньорката си, категорична е сексологът Наталия Кобилкина. Страстната и стенеща любовница е истинска радост за представителите на силния пол. Мъжете държат жената до тях да е доволна и щастлива в сексуално отношение, иначе самите те се чувстват непълноценни. Времето за постигане на оргазъм е много важно, но и различно за двата пола – мъжете го достигат бързо, а жените по-бавно. Затова първите се боят, че сексът ще свърши прекалено бързо, а последните, че им трябва прекалено много време. Съветът на сексолозите: Изучавайте се взаимно, разберете ерогенните си зони и кой какво харесва. А що се отнася до продължителността на акта – тя зависи от личните предпочитания. Така че комуникирайте – няма нищо срамно, ако попитате и получите съответния инструктаж. Сподели:", "date": "2018.08.19", "title": "ВЕЧНИЯТ ВЪПРОС! Кой е най-големият мъжки страх в секса?"}
{"url": "https://pik.bg/%D1%81%D0%B5%D0%BC%D0%B5%D0%B9%D0%BD%D0%B8-%D0%B4%D1%80%D0%B0%D0%BC%D0%B8-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BB%D0%BE%D1%80%D0%B0-%D0%BA%D1%80%D1%83%D0%BC%D0%BE%D0%B2%D0%B0-%D0%B7%D0%B0%D1%80%D1%8F%D0%B7%D0%B0%D0%BD%D0%B0-%D0%BE%D1%82-%D0%BC%D1%8A%D0%B6%D0%B0-%D1%81%D0%B8-news774187.html", "text": "Лора Крумова си е тръгнала инцидентно от къмпинг „Градина“, където замина да бременее още в началото на летния сезон. Изненадващото е, че съпругът й Сотир, с когото са в трепетно очакване на второто си дете, не пожелал да я последва. През последните няколко седмици тв водещата изпитвала силен дискомфорт и преценила, че ще е по-добре за нея и бебето й да се прибере в София, за да може лекарите да я наблюдават и да й бъде по-спокойно. Когато съобщила решението си на мъжа си, той заявил категорично, че остава на морето, защото не можел току-така да зареже бизнеса си в разгара на сезона. Сотир от дълги години е собственик на училище за сърфисти и лично преподава на желаещите да усвоят тънкостите във водния спорт. Въпреки че семейството им не изпитвало финансови затруднения, любимият на Лора предпочел да вади пари пред това да ходи на прегледи с нея и да й помага да пазаруват всичко необходимо за новия член на фамилията. Отказът му създал известно напрежение във връзката им, но бременната Крумова за пореден път направила компромис и се съобразила с желанието му. Със сигурност тя повече нямало да се връща на къмпинга, а свободното си време в столицата запълвала с обиколки по моловете. Тъй като не била от суеверните майки, вече купувала неща от първа необходимост за бебето. Взела даже количка и креватче, заради които се наложило да размести целия си апартамент, за да създаде удобен кът за бъдещето си отроче. Големият й син Явор останал при татко си на морето, но и той най-вероятно щял да се прибере в столицата преждевременно, за да може журналистката да го стегне за детската градина, тъй като тази година щял да кара предучилищен клас. От голяма помощ й била нейната майка, която я придружавала навсякъде и я отменяла в домакинските задължения, понеже Лора качила извънредно много килограми и й било тежко да се справя сама. Тя планирала дълго време да не се завръща на екран, защото този път се чувствала по-осъзната и приемала родителството отговорно. Освен това никак не й се искало да се появи в ефир тотално неузнаваема и с 30 килограма по-пълна, отколкото си я спомняли зрителите. Още от сега умувала на какъв режим да се подложи, за да стопи излишните мазнини, и живо се интересувала от диетата на Марта Вачкова, с която тя смъкнала 18 кила само за няколко месеца. Сподели:", "date": "2018.08.19", "title": "СЕМЕЙНИ ДРАМИ! Бременната Лора Крумова зарязана от мъжа си"}
{"url": "https://pik.bg/%D0%B2%D1%81%D0%B5%D0%BB%D0%B5%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BE%D1%82%D0%B8%D0%B2%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news774260.html", "text": "Негово Светейшество Вселенският патриарх Вартоломей ще посети Южна Корея в началото на декември, за да вземе участие в празника на катедралата \"Св. Николай Мирликийски“ в Сеул. Последната визита на Вселенския патриарх Вартоломей в Южна Корея бе през 2000 г., по повод 100-ата годишнина от Православното присъствие в азиатската страна. Православната митрополия в Корея е под юрисдикцията на Вселенската патриаршия и е водена от митрополит Амвросий. В Южна Корея православната църква има девет енории, в Северна Корея една, има два манастира и тридесет параклиса. Сподели:", "date": "2018.08.19", "title": "Вселенският патриарх отива на посещение в Южна Корея"}
{"url": "https://pik.bg/%D0%BA%D0%BE%D0%BD%D1%82%D1%80%D0%BE%D0%BB-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%B7%D0%B0-%D0%B2%D0%B8%D0%BD%D0%B5%D1%82%D0%BA%D0%B8-%D0%B3%D0%B0%D1%81%D1%82%D0%B0%D1%80%D0%B1%D0%B0%D0%B9%D1%82%D0%B5%D1%80%D0%B8%D1%82%D0%B5-news774265.html", "text": "Акцията се провежда до последната бензиностанция по пътя към Турция, за да може, ако бъде установен шофьор без винетка, той да си купи преди да продължи пътя си. От рано сутринта в неделя до обед бяха установени десетки нарушения. Само едно от тях обаче е свързано с винетка и то не с нейната липса, а с това, че стикерът не е бил залепен за стъклото. Така шофьорът се размина само с фиш, пише \"Монитор\". Иначе масово се установяват случаи на неплатени глоби в срок и се връчват електронни фишове. Всичко това се случва на фона на интензивния трафик от гастарбайтери. За денонощие, само в посока на влизане в България от Турция, преминават около 6000 автомобила с десетки хиляди пътници. Очаква се интензивният трафик да продължи поне до края на месеца, дори и до началото на септември. Полицейска акция се провежда в пика на трафика от гастарбайтери. Полицията проверява на границата предимно за винетки, а чакането на пункта \"Капитан Андреево” за влизане в България отнема часове. Сподели:", "date": "2018.08.19", "title": "КОНТРОЛ! Проверяват за винетки гастарбайтерите"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-%D0%B2%D0%B0%D0%B4%D1%8F%D1%82-%D1%85%D0%BE%D1%80%D0%B0-%D0%BE%D1%82-%D0%BE%D0%B1%D1%8A%D1%80%D0%BD%D0%B0%D1%82%D0%B0-%D0%BA%D0%BE%D0%BB%D0%B0-%D1%81%D0%BD%D0%B8%D0%BC%D0%BA%D0%B0-news774292.html", "text": "И днешната неделя не се размина без тежък инцидент на пътя! Кола се е обърнала на пътя Бургас - Варна преди село Присеци, в посока към морската столица. Автомобилът се е обърнал на една страна и е запушил едното платно за движение. \"Суматохата е голяма, вадят хора от колата\", разказват пред \"Петел\" очевидци на катастрофата. Движението в участъка е спряно, като са се образували големи опашки и в двете посоки. Сподели:", "date": "2018.08.19", "title": "ОТ ПОСЛЕДНИТЕ МИНУТИ! Тежка катастрофа край Варна! Вадят хора от обърната кола (СНИМКА)"}
{"url": "https://pik.bg/%D1%80%D0%B0%D0%B4%D0%BE%D1%81%D1%82-%D0%B7%D0%B0-%D1%81%D0%B8%D0%BD%D0%B8%D1%82%D0%B5-%D0%BB%D0%B5%D0%B2%D1%81%D0%BA%D0%B8-%D1%81-%D0%B2%D0%B0%D0%B6%D0%B5%D0%BD-%D1%83%D1%81%D0%BF%D0%B5%D1%85-news774279.html", "text": "Левски победи във важна среща от 5-ия кръг на шампионата Септември. Мачът игран на \"Герена\" завърши при резултат 2:0. Головете в столичното дерби отбелязаха Мариани и Костов през първия половин час на спора. \"Сините\" излязоха на първо място във временното класиране на първенството с актив от 13 точки. Септември е с 4 пункта. Втори в подреждането към момента е ЦСКА с 12 точки, действащият шампион Лудогорец е със 7 пункта. От 21:00 часа тази вечер \"зелените\" приемат \"червените\" на \"Лудогорец Арена\". Станислав Иванов бе близо до гола в 8-ата минута на сблъсъка между Левски и Септември, но не сполучи в завършващата фаза. Гостите отвърнаха с опасни шутове на Здравко Димитров и Гади. Мариани в 23-ата минута, от близка дистанция, бе точен за 1:0, прецизна асистенция на Кабрал в ситуацията. Цветкович също взе дейно участие в головата атака. Станислав Костов в 29-ата минута се възползва от грешка на стража на Септември и реализира - 2:0. В края на полувремето се получи сериозно разбъркване в наказателното поле на \"сините\", като до попадение не се стигна. Обертан в началото на втората част пропусна да се разпише от удобна ситуация, малко по-късно и Станислав Иванов стреля на сантиметри от очертанията на вратата. Кабрал също не успя да направи резултата класически, така подопечните на Славиша Стоянович се поздравиха с успех с 2:0. В следващия кръг \"сините\" гостуват на Етър, Галчев и компания пък ще имат визита срещу Дунав. Полачек; Цветкович, Ейолфсон, Белаид, Горанов; Тиам, Мариани; Обертан, С. Иванов, Кабрал; С. Костов Старши треньор: С. Стоянович Галев; Стоичков, Бенга, Диаби, А. Георгиев; Фабиано, Чандъров; З. Димитров, Галчев, Байду; Гади Старши треньор: Н. Митов Сподели:", "date": "2018.08.19", "title": "Радост за \"сините\"! Левски с важен успех"}
{"url": "https://pik.bg/%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%B4%D0%B0%D1%80%D0%B8-1-%D0%BC%D0%BB%D0%BD-%D0%BF%D0%B0%D1%83%D0%BD%D0%B4%D0%B0-%D0%B7%D0%B0-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%BD%D0%BE%D0%B2-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news774228.html", "text": "Британският милионер Джулиън Дънкъртън, който е съосновател на модната верига „Супердрай“, дари 1 милион паунда за обществената кампания „Гласът на народа“, която иска нов референдум за Брекзит, съобщава БНР, позовавайки се на интервю на Дънкъртън пред „Сънди таймс“. Той мотивира решението си с думите, че „британците имат реален шанс да променят Брекзит“. Дънкъртън изтъкна, че ако Брекзит се беше случил преди 20 години „Супердрай“ никога нямаше да има глобалния успех, който има сега. Пред изданието Дънкертън казва, че „народът знае, че Брекзит  означава бедствие“. Кампанията „Гласът на народа“ включва представители от различни британски партии, включително депутати, които искат втори референдум, за да може народът да се произнесе по заключителната сделка за Брекзит. Правителството отхвърля тези призиви. Депутатите обаче ще имат възможност да гласуват споразумението, което трябва да бъде постигнато до октомври. „Гласът на народа“ вече организира това лято няколко прояви, които да засилят натиска върху правителството и парламентаристите. Хиляди се събраха вчера в шотландската столица Единбург, за да изразят подкрепа за кампанията. В същото време стана известно, че правителството започва да подготвя стратегия за излизане на страната от ЕС без сделка, поради несигурния изход от подновените през седмицата преговори. Сподели:", "date": "2018.08.19", "title": "Милионер дари 1 млн. паунда за провеждане на нов референдум за Брекзит"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0%D0%B3%D0%B0%D1%81%D0%B8%D1%85%D0%B0-%D0%BF%D0%BE%D0%B6%D0%B0%D1%80%D0%B0-%D0%BD%D0%B0%D0%B4-%D0%BA%D0%B0%D1%80%D0%BB%D0%BE%D0%B2%D0%BE-news774271.html", "text": "Потушен е пожарът над Карлово, съобщи зам.-кметът на Карлово Антон Минев. Огънят лумна късно снощи в гора над града. \"Пожарът е локализиран и вече е потушен. Димят борови иглички и храсти, но пламъци няма“, каза той пред \"Фокус\". По думите му екипите, които са работили днес са съставени от близо 100 човека. \"Те успяха да ограничат периметъра на огъня, за да не се разпространи“, каза Минев. По думите му на място ще останат дежурни екипи за през нощта. По отношение на пострадалата горска територия, заместник-кметът на Карлово заяви, че става въпрос за държавен горски фонд, който се намира в границите на национален парк \"Централен Балкан“. \"Фактически по приблизителни данни са пострадали около 50-60 дка борова гора. Това е по думите на самите експерти от пожарната и от горското. Може би като приключат действията по самото гасене в следващите дни, ще знаем по-точно. Предполагам, че ще има комисия от тяхна страна“, допълни още Антон Минев. Сподели:", "date": "2018.08.19", "title": "ДОБРА НОВИНА! Загасиха пожара над Карлово"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BA%D0%B8%D0%BF%D1%8A%D1%80-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D1%85%D0%B0-%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%BE%D1%82%D0%B2%D0%BB%D1%8F%D0%BA%D1%8A%D0%BB-%D1%81%D0%B0%D0%BC%D0%BE%D0%BB%D0%B5%D1%82-%D0%BF%D1%80%D0%B5%D0%B7-2016-%D0%B3%D0%BE%D0%B4%D0%B8%D0%BD%D0%B0-news774226.html", "text": "Полицията в Кипър съобщи, че египетският гражданин, който през 2016 г. отвлече вътрешен полет на Египетските авиолинии и го приземи на острова, е екстрадиран в родината си, предава ABC News, цитирана от „Фокус“. Полицията съобщи, че Сейф Един Мустафа е екстрадиран в Египет в събота вечерта. Министърът на правосъдието на Египет Йонас Николау заяви, че решението е взето, след като обвиненият е прекъснал тригодишните си правни усилия да не бъде върнат в родината си. Според правозащитната организация КИСА, която помага на Мустафа, 62-годишният мъж е решил сам да се върне в Египет, където да бъде съден. На 29 март 2016 г. пътнически самолет А320, изпълняващ полет от Александрия до Кайро, бе отвлечен и кацна в кипърския град Ларнака. Кипърското външно министерство идентифицира похитителя като Сеиф Един Мустафа. Още същият ден кризата с отвлечения самолет бе разрешена, а похитителят се предаде на властите, след което бе арестуван. Сподели:", "date": "2018.08.19", "title": "Властите в Кипър екстрадираха египетски гражданин, отвлякъл самолет през 2016 година"}
{"url": "https://pik.bg/%D0%B0%D1%80%D0%B5%D1%81%D1%82%D0%B8-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-87-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B2-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B8-%D0%B2-%D0%BA%D0%B8%D1%82%D0%B0%D0%B9-news774227.html", "text": "Китайската полиция е арестувала трима заподозрени, за които се твърди, че са откраднали 600 милиона юана (б.р 87 млн. долара) чрез хакване на притежатели на биткойни и други криптовалути, съобщават „Франс Прес“ и БНР. Агенцията цитира държавните медии в страната. Полицията в северния град Сиан започнала разследването през март след жалба на мъж с фамилия Чжан, че хакери са поели контрола на компютъра му и задигнали 100 млн. юана (б.р 15 млн. долара) в криптовалута, съобщи „Шанси дейли“. Сумата била в биткойни и други валути, уточнява агенция „Синхуа“. Прехвърлянето на валутата оставило виртуална следа и полицията стигнала до заподозрян с фамилия Чжоу в централната провинция Хунан. Неговата комуникация разкрила още двама заподозрени. Смята се, че тримата успели да откраднат общо около 600 млн. юана от физически лица и компании чрез хакване на компютрите им, пише „Шанси дейли“ Вестникът посочва, че разследването продължава, като правозащитните органи на три провинции работят заедно от миналата седмица за задържането на заподозрените. Сподели:", "date": "2018.08.19", "title": "Арести за кражба на 87 млн. долара в криптовалути в Китай"}
{"url": "https://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83%D0%B4%D0%B0%D1%80%D0%B8-%D0%B4%D0%BE%D0%B4%D0%B5%D0%BA%D0%B0%D0%BD%D0%B5%D0%B7%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news774248.html", "text": "Земетресение с магнитуд 4.9 по скалата на Рихтер е регистрирано край Додеканезките острови, Гърция, близо до Индонезия, показва справка на интернет страницата на Европейския средиземноморски сеизмологичен център (EMSC). Земетресението е регистрирано в 08:46 часа на дълбочина от 114 км. Епицентърът е на 40 км югоизточно от град Емпорио и на 272 км югозападно от турския град Измир. Засега няма данни за жертви и материални щети. Сподели:", "date": "2018.08.19", "title": "Силно земетресение удари Додеканезките острови"}
{"url": "https://pik.bg/%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%B8-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D0%B8-%D1%81-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news774207.html", "text": "Колумбия затвори границата си с Венецуела в опит да спре наплива от венецуелци, бягащи от икономическата и политическата криза в страната си, съобщават световните агенции, цитирани от БНР. Над един милион мигрираха към Колумбия от началото на 2017 г., съобщи през юни правителството в Богота. Половин милион венецуелци има в Еквадор, по-голямата част от тях продължават пътя си към Перу и дори Чили. В Коста Кика протест срещу мигрантите от Венецуела прерастна в насилие, полицията се намеси. В сблъсъците в парк в центъра на столицата Сан Хосе пострадаха леко няколко души. В Бразилия бяха нападнати два лагера на мигранти от Венецуела в щат до границата на двете държави, в град Пакарайма. Местните нападатели опожариха и отчасти разрушиха лагерите, пострадали са трима бразилци. До напрежението се стигнало, след като местен жител казал, че е бил нападнат. В негова защита се събра протестен митинг със скандирания срещу имигрантите. В Коста Рика гледат на мигрантите от Венецуела и от Никарагуа като на престъпни елементи. По данни на правителството, около 23 000 мигранти от Никарагуа, бягащи от усложнената политическа и икономическа обстановка там, са потърсили спасение в Коста Рика. В Бразилия са над сто хиляди, не се посочва колко са мигрантите от Венецуела. В латиноамериканската държава, разположена в северната част на континента, живеят най-малко 30 милиона души. Най-близки съседи са Колумбия и Бразилия. Сподели:", "date": "2018.08.19", "title": "Колумбия затвори границата си с Венецуела"}
{"url": "https://pik.bg/%D1%80%D0%B0%D0%B7%D1%87%D0%B8%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D1%81%D0%BC%D0%B5%D1%82%D0%BA%D0%B8-%D1%85%D1%83%D0%BB%D0%B8%D0%B3%D0%B0%D0%BD%D0%B8-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%E2%80%9E%D0%BC%D0%B5%D1%80%D1%86%D0%B5%D0%B4%D0%B5%D1%81%E2%80%9C-%D0%B2-%D1%81%D0%B5%D0%BB%D0%BE-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news774209.html", "text": "Жителка на врачанското село Осен е подала снощи сигнал, че непознати са изпотрошили лек автомобил „Мерцедес“ в селото, съобщава „Булнюз“, позовавайки се на информация от полицията. Сигналът бил подаден в 21:41 часа. Жената се оплакала, че около 20:00 часа хулигани счупили предното и задното дясно стъкло на автомобила, както и предното ляво. Освен това са увредени задните стопове и лявото огледало, а предната и задната лява гума били срязани. По случая е образувано досъдебно производство. Сподели:", "date": "2018.08.19", "title": "Разчистване на сметки! Хулигани потрошиха „Мерцедес“ в село във Врачанско"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BE%D1%82%D0%B8%D0%B2%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B7%D0%B0-%D0%BD%D0%BE%D0%B2%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news774177.html", "text": "Британският министър за Брекзит Доминик Рааб ще пътува до Брюксел във вторник в опит да ускори темпото на преговорите за излизане на Великобритания от ЕС. Това съобщиха от кабинета на британския премиер Тереза Мей, цитирани от световните медии и БНР. Рааб ще разговаря с европейския комисар Мишел Барние, отговарящ за преговорите за Брекзит в Европейската комисия. Също във вторник Великобритания ще представи и първия от серия технически документи, предназначени да помогнат на хората и на компаниите да се приготвят за сценарий, при който няма споразумение за Брекзит. Сподели:", "date": "2018.08.19", "title": "Британският министър за Брекзит отива в Брюксел за нови преговори"}
{"url": "https://pik.bg/%D1%87%D0%B5%D1%88%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B5%D1%81-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news774165.html", "text": "\"Трябва на първо място да изпратим ясен сигнал, че Европа е затворена и повече никой не може да идва тук\", каза Бабиш за пражкия в. \"Право\", съобщи БТА. Според Бабиш посланието на Европа към бежанците трябва да гласи: \"Стойте си у дома и ще ви помогнем там!\". Посланието трябва да е недвусмислено, добави той. \"Ако съм казал, че няма да приемем и един-единствен незаконен мигрант, значи именно това ще стане\", заяви чешкият премиер. Чехия, заедно с Полша, Унгария и Словакия, енергично се противопоставя на плана на ЕС от 2015 г. за преразпределяне на бежанци из целия съюз. Роденият в Словакия Бабиш стана милиардер в Чехия. Той е разследван от чешкия съд и от органа на ЕС за борба с измамите за незаконно използване на субсидии от ЕС за фирмите си. Въпреки това Бабиш остава силно популярен в страната си заради изказванията си против бежанците и създадения си образ на борец срещу корумпирания елит, отбелязва ДПА. Чешкият премиер Андрей Бабиш призова за по-строга политика към мигрантите и бежанците в ЕС, предаде ДПА. Сподели:", "date": "2018.08.19", "title": "Чешкият премиер: ЕС трябва да затвори границите си за мигранти"}
{"url": "https://pik.bg/%D1%81%D0%B5%D0%B4%D0%B5%D0%BC-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D1%81%D0%B5-%D0%B2%D1%80%D1%8F%D0%B7%D0%B0-%D1%81-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D1%81%D0%B8-%D0%B2-%D0%BD%D0%BE%D1%89%D0%B5%D0%BD-%D0%BA%D0%BB%D1%83%D0%B1-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news774241.html", "text": "Седем души са били ранени, двама от които са в тежко състояние, след като 18-годишен пиян младеж се вряза с автомобила си в нощен клуб във Франция, съобщава телевизионнят канал LCI. Според информацията, инцидентът е станал в департамента Нор, община Камбре около 04:00 часа сутринта местно време. Съобщава се, че автомобилът първо се врязал в посетителите в нощен клуб, а след това се забил в стълб. Двамата по-тежко ранени са били откарани с хеликоптер в болница. Останалите петима са с по-леки травми. Причината за инцидента се уточнява. Съобщава се, че малко преди случката пияният младеж се скарал със сътрудници на нощния клуб. Сподели:", "date": "2018.08.19", "title": "Седем ранени, след като пиян шофьор се вряза с автомобила си в нощен клуб във Франция"}
{"url": "https://pik.bg/%D0%BF%D0%BE%D0%B4-%D0%BA%D0%BE%D0%BD%D1%82%D1%80%D0%BE%D0%BB-%D0%B2%D1%8A%D0%B2%D0%B5%D0%B6%D0%B4%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D1%82%D0%B8%D0%BA%D0%B5%D1%80%D0%B8-%D1%81%D1%80%D0%B5%D1%89%D1%83-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%86%D0%B8%D0%B8-%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BC%D0%B5%D1%80%D0%B8-news774216.html", "text": "ЧЕЗ Разпределение България въвежда защитни стикери за превенция срещу манипулация на електромерите, съобщиха от пресцентъра на ЧЕЗ, цитирани от „Фокус“. Стикерите се залепват върху средствата за търговско измерване, в допълнение към познатите пломби, като имат три нива на контрол и множество защитни елементи. Това прави фалшификацията или незабеляната интервенция върху тях практически невъзможна, разяснява от дружеството. Огромен е броят на отличителните знаци и защити на стикерите, които ще предпазват средствата за търговско измерване от нерегламентиран достъп до вътрешността на устройството и намеси, които могат да се упражнят върху тях. Стикерите са изработени по технологии от най-ново поколение и прикриването на нарушението на целостта им е изключено. В тях са закодирани елементи, които не подлежат на фалшификация и се виждат само от експерти с подходящо оборудване, преминали обучение за оценка на автентичността и целостта на стикерите. Защитните средства имат вградени 3D мотиви, текстове, триизмерни обекти, променящи се цветове, изображения, предупредителни знаци и са персонализирани с уникален номер. Стикерите имат многослойна структура, която се разрушава много лесно при опит за третиране с различни разтворители или при опит за разлепяне, като същевременно издържат при екстремни температури. Те са защитени от специални елементи, чрез които се откриват дори микро прерязвания с тънък скалпел, които са сред честите начини за външна намеса при старите стикери. За първите 7 месеца на 2018 г. са констатирани 4 251 кражби на електроенергия, като около 40% от тях са реализирани чрез манипулация на електромери. Все по-изобретателните и дръзки кражби, които включват и подмяна на елементи от устройствата за търговско измерване, принудиха дружеството да вземе по-сериозни мерки за защита на електромерите. Въведените стикери са произведени по българска технология. Те имат 3 нива на контрол: визуална оценка, наблюдение с помощни средства и експертно ниво. Сподели:", "date": "2018.08.19", "title": "Под контрол! Въвежда уникални стикери срещу манипулации на електромери"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B8%D0%BA%D0%B8-%D0%B4%D0%BE%D0%B9%D0%BD%D0%BE%D0%B2-%D1%81%D0%BB%D0%BE%D0%B6%D0%B8-%D1%81%D0%B8%D0%BB%D0%B8%D0%BA%D0%BE%D0%BD-%D0%BD%D0%B0-%D0%B6%D0%B5%D0%BD%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news774178.html", "text": "Ники Дойнов е развързал кесията и е направил щедър подарък на половинката си Петя – нов силиконов бюст. Скандалната бивша манекенка настоявала за интревнецията от близо година, когато престанала да кърми сина им Марко и забелязала, че деколтето й не изглеждало както преди. Понеже била суетна жена, която отделяла доста време на външния си вид, веднага направила проучване кой е най-добрият пластичен хирург у нас и легнала под ножа. Удоволствието да върне самочувствието на сексапилна жена струвало на журналиста 10 бона, показва справка с ценоразписа на пластичните гурута у нас. Все пак Петя не прекрачила границите на естетиката и си сложила сравнително малки силиконови импланти, но ефектът не останал скрит за никого от обкръжението им. Още в моделските си години тя била сред най-търсените момичета за реклама на бельо, тъй като имала завидно деколте. Сега обаче размерът му се увеличил почти двойно, а Ники дори го хващал срам, когато се появял с нея на плажа. Жена му събирала всички погледи върху себе си с атрактивната си фигура и за да я скрие от зяпачите, това лято Дойнов отказал да почива на родното Черноморие или в съседна Гърция, където е истинско стълпотворение на българи. Двамата подходили нетрадиционно и съчетали плажните удоволствия с историческия туризъм, заминавайки за Германия. Новинарят, любимата му и синът им Марко отседнали в популярния град Констанц, намиращ се до Боденското езеро и река Рейн, в чиито води тримата плували. Въпреки че не били край голям воден басейн, какъвто е морето, Дойнови останали доволни, защото нацелили отлично време точно когато у нас и в Гърция се изливаха проливни дъждове. Освен с къпане във водата запълнили почивката си и с разходки, като най-впечатлени останали от тамошната зоологическа градина, откъдето малкият Марко не искал да си тръгва. До края на лятото журналистът и семейството му щели да направят поне още едно пътуване в Европа, след като през пролетта отдъхваха и на Френската ривиера. Ники влагал почти всичките си пари в туризъм и не успявал да спести нищо за проекта на бъдещата си къща, която започна да строи, щом се сдоби със син. Тъй като жена му още не работела, заплатата му не стигала да огрее навсякъде и за момента строежът бил замразен. Сподели:", "date": "2018.08.19", "title": "САМО В ПИК И \"РЕТРО\"! Ники Дойнов сложи силикон на жена си (СНИМКА)"}
{"url": "https://pik.bg/%D0%B1%D0%B5%D1%80%D0%BB%D0%B8%D0%BD-%D0%BC%D0%BE%D0%B6%D0%B5-%D0%B4%D0%B0-%D0%BE%D0%B1%D0%BC%D0%B8%D1%81%D0%BB%D0%B8-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D1%8F%D0%BD%D0%B5-%D0%BD%D0%B0-%D0%BF%D0%BE%D0%BC%D0%BE%D1%89-%D0%BD%D0%B0-%D1%82%D1%83%D1%80%D1%86%D0%B8%D1%8F-news774180.html", "text": "Лидерът на германската Социалдемократическа партия Андреа Налес намекна, че Берлин може да обмисли предоставянето на помощ на Турция заради настоящата икономическа криза в страната, предаде ДПА, цитирани от БНР. \"Турция е член на НАТО, който не можем да игнорираме – коментира Налес. - В интерес на всеки е Турция да остане икономически стабилна и настоящото вълнение, свързано с нейната валута да бъде овладяно\". От началото на годината турската лира спадна с над 35 процента спрямо американския долар. Корпоративният дълг, инфлацията и влошените отношения със Съединените щати допринесоха за проблемите на Турция. Сподели:", "date": "2018.08.19", "title": "Берлин може да обмисли предоставяне на помощ на Турция"}
{"url": "https://pik.bg/%D0%BC%D0%B0%D1%89%D0%B0%D0%B1%D0%B5%D0%BD-%D0%BF%D1%80%D0%BE%D0%B5%D0%BA%D1%82-%D1%82%D1%83%D1%80%D1%86%D0%B8%D1%8F-%D1%89%D0%B5-%D0%BF%D1%80%D0%BE%D0%BA%D0%BE%D0%BF%D0%B0%D0%B2%D0%B0-%D0%BA%D0%B0%D0%BD%D0%B0%D0%BB-%D0%BF%D0%B0%D1%80%D0%B0%D0%BB%D0%B5%D0%BB%D0%B5%D0%BD-%D0%BD%D0%B0-%D0%B1%D0%BE%D1%81%D1%84%D0%BE%D1%80%D0%B0-news774219.html", "text": "Президентът на Турция Реджеп Ердоган съобщи, че страната е готова да осъществи проекта по строителството на канала „Истанбул“, който ще минава паралелно край Босфора, съобщава Eurasia Daily, цитирани от „Фокус“. Според информацията, съоръжението трябва да съединява Черно и Мраморно море. Каналът с дължина от 43 км. трябва да разтовари морския трафик през Босфора. Според Ердоган, край канала ще бъдат построени два нови града. „Това е най-големият проект в историята на Турция, представляващ стратегическо значение за страната“, заяви президентът. Плановете за изграждането на канала „Истанбул“ за първи път бяха анонсирани през 2011 г. Проектът се смята за знаков в навечерието на отбелязването на стогодишнината от създаването на Турската република през 2023 г. Предполага се, че пропускателната способност на новия канал трябва да бъде между 150 и 160 съда в денонощие. Сподели:", "date": "2018.08.19", "title": "Мащабен проект! Турция ще прокопава канал, паралелен на Босфора"}
{"url": "https://pik.bg/%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D1%87%D0%B0%D1%81%D1%82%D0%B8-%D0%BE%D1%82-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%83%D1%82%D1%80%D0%B5-news774214.html", "text": "На 20 август 2018 г. (понеделник), във връзка с подмяна на уличен водопровод на ул. „Граф Игнатиев“, Център, се налага спиране на водоподаването от 8 до 18 ч на клиентите на „Софийска вода”, живеещи в района на пл. „Славейков“, ул. „Уилям Гладстон“ от ул. „Ангел Кънчев“ до ул. „Граф Игнатиев“, ул. „Дякон Игнатий“ от ул. „Граф Игнатиев“ до ул. „Генерал Гурко. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Граф Игнатиев“ на кръстовището с ул. „Георги С. Раковски“. Отново утре, във връзка с подмяна на пожарен хидрант на ул. „Качаник“, жк. „Света троица“, се налага спиране на водоподаването от 9 до 18 ч на клиентите на „Софийска вода”, живеещи в района на: ул. „Качаник“ от ул. „Цар Симеон“ до ул. „Цар Иван Александър“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Качаник“ на кръстовището с ул. „Цар Симеон“. Във връзка с подмяна на сградно водопроводно отклонение на ул. „Свети Свети Кирил и Методий“, с. Бусманци се налага спиране на водоподаването от 9:30 до 16:30 ч на клиентите на „Софийска вода”, живеещи в района на: ул. „Свети Свети Кирил и Методий, ул. „Сух Искър“ и ул.“ Лашова“ №2. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Свети Свети Кирил и Методий № 13. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Сподели:", "date": "2018.08.19", "title": "Спират водата в части от центъра на София утре"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D0%B5%D1%82%D0%B5%D1%80%D0%B8%D1%87%D0%BD%D0%B8-%D0%BC%D0%B0%D1%81%D0%BB%D0%B0-%D0%BF%D0%BE%D0%B2%D0%B4%D0%B8%D0%B3%D0%B0%D1%82-%D0%B1%D1%8E%D1%81%D1%82%D0%B0-news774211.html", "text": "Отпускането на гърдите е естествен процес, при който тъканите губят своята еластичност и тонус. Въпреки че най-често този процес започва около 40-те години, понякога, може да се случи и значително по-рано (дори и на 20 години). Етерични масла като масло от копър, ментово масло, масло от моркови, лимонена трева и масло от кипарис притежават свойството да подмладяват клетките, да подобряват еластичността и тонуса на отпусната кожа. Всичко, което трябва да направите, е да масажирате гърдите с тези масла на равни интервали през деня, за да се тонизира кожата на и около гърдите. Нужно е да знаете, че тези масла трябва да се използват в минимални количества, тъй като в противен случай може да изгорят кожата. Две капки са повече от достатъчни. Сподели:", "date": "2018.08.19", "title": "САМО ЗА ЖЕНИ! Етерични масла повдигат бюста"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B8%D1%8F-%D0%BF%D0%BE%D1%82%D0%BE%D0%BA-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%B8%D0%B7%D0%BF%D1%80%D0%B0%D1%89%D0%B0-%D0%B2%D0%BE%D0%B9%D1%81%D0%BA%D0%B8-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D0%B8-%D1%81-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news774217.html", "text": "След като Перу и Еквадор обявиха, че затягат изискванията за влизане на тяхна територия на хилядите венецуелски мигранти, днес властите в Бразилия съобщиха, че изпращат войски на границата си с Венецуела, съобщи „Ройтерс”, цитирана от БТВ. Бразилските военни ще приситигнат в понеделник в граничния град Пакараима, за да изведат венецуелските имигранти от техните лагери, където има около 1 000 души. До напрежение се стигна, след като вчера  местен собственик на заведение е бил нападнат и ограбен. Заради инцидента бразилците нападнаха импровизирания имигрантски лагер, подпалиха го и принудиха венецуелците да пресекат обратно границата. Заради сблъсъците и увеличената престъпност, губернаторът на щата Рораима Суели Кампос отправи призив за временно затваряне на границата. През последните няколко години хиляди венецуелци пресякоха границата на Бразилия в търсене на спасение от икономическата, политическа и социална криза в родината им. Сподели:", "date": "2018.08.19", "title": "Заради мигрантския поток! Бразилия изпраща войски на границата си с Венецуела"}
{"url": "https://pik.bg/%D0%B1%D1%80%D0%B0%D0%B2%D0%BE-%D0%BD%D0%B5%D0%B2%D1%8F%D0%BD%D0%B0-%D0%B2%D0%BB%D0%B0%D0%B4%D0%B8%D0%BD%D0%BE%D0%B2%D0%B0-%D1%81-%D0%BF%D1%80%D0%B5%D1%81%D1%82%D0%B8%D0%B6%D0%B5%D0%BD-%D1%83%D1%81%D0%BF%D0%B5%D1%85-news774283.html", "text": "Невяна Владинова спечели сребърен медал на лента на Световната \"чалъндж\" купа по художествена гимнастика в Минск, Беларус. Грацията донесе престижното отличие за страната ни с великолепно изпълнение, което бе оценено с 18.200. Другата ни представителка във финала на лента - Катрин Тасева, допусна неточности и получи 17.200, което й отреди 7-ото място. Победителка на този уред стана рускинята Александра Солдатова с 18.600. Трета е представителката на домакините Катарина Галкина със 17.850. Тасева остана в подножието на медалите във финалите на обръч и топка, а на бухалки допусна сериозна грешка и завърши осма. Владинова изигра много силно съчетанието си с бухалки и получи 19.250, но това бе достатъчно само за 4-ото място в класирането. Освен това тя участва и във финала на обръч, където се нареди пета, веднага след Тасева, акцентира бТВ. Сподели:", "date": "2018.08.19", "title": "БРАВО! Невяна Владинова с престижен успех"}
{"url": "https://pik.bg/%D1%85%D0%B8%D1%82-70-%D0%B3%D0%BE%D0%B4%D0%B8%D1%88%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B8%D0%B7%D0%BB%D0%BE%D0%B2%D0%B5%D0%BD%D0%B8-%D0%B2-%D0%BF%D0%B0%D1%80%D0%BA-%D0%B2-%D1%81%D0%BE%D0%BB%D1%83%D0%BD-%D0%B4%D0%B0-%D0%BF%D1%80%D0%B0%D0%B2%D1%8F%D1%82-%D1%81%D0%B5%D0%BA%D1%81-news774235.html", "text": "Двойка 70-годишни българи бяха заловени да правят секс на централна улица в Солун. Те били бездомни, но живеели постоянно в града. Инцидентът станал преди дни. Оказва се, че все повече хора в Русия и други страни практикуват секс на открити места. Записи от охранителни камери в Русия документират интимни ласки в паркове и градинки. Главният архитект на Москва пък се похвали, че сексът на открито става все по-модерен в новооткрития парк в столицата. \"Това не е ново явление. В моята практика имам много хора, които предпочитат да правят секс с различни усещания. Много хора отиват в парка, където има възможност да го направят. Най-често го правят заради по-екстремното усещане на нещо непозволено\", обясни сексологът проф. Станка Маркова пред \"България он еър\". На коренно противоположното мнение е фитнес инструкторът и продуцент Кирил Вълчев - Скалата. Той на няколко пъти подчерта, че това е ненормална кретения. \"Единствената функция на секса е да правим деца. Това е единственото свещено нещо, което човек може да направи в безумния си живот. Първо имаме душа, а не секс. Не може да толерираме всякакви кретенизми\", коментира Скалата. Проф. Маркова обаче не се съгласи с мнението му и отбеляза, че предимно правим секс за удоволствие и много рядко за да се възпроизведем. Стига да не пречиш и да не скандализираш обществото, никой не може да ти казва с кого и къде да правиш секс, убедена е тя. \"Никой не може да ти надига юргана и да ти казва \"Ти си извратен\". Сексът ни отпуска, измива като с гъба цялото напрежение на човека. Хората имат нужда да са обичани. Тези хора живеят много по-дълго\", каза проф. Маркова. \"Любовта и сексът невинаги са свързани, госпожо\", контрира я Кирил Вълчев. Според него след 1990 година няма забрани и всеки прави каквото си поиска. \"Нормалните трябва да се равняват с кретените, кому е нужно това?! Има хиляди места хората да правят това нещо. На обществени места е идиотщина\", настоя той. Сподели:", "date": "2018.08.19", "title": "ХИТ! 70-годишни българи изловени в парк в Солун да правят секс"}
{"url": "https://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%BC%D0%B8%D1%80%D1%8A%D1%82-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%89%D0%B5-%D0%B4%D0%BE%D0%B9%D0%B4%D0%B5-%D0%BA%D0%BE%D0%B3%D0%B0%D1%82%D0%BE-%D0%BD%D1%8F%D0%BC%D0%B0-%D1%87%D1%83%D0%B6%D0%B4%D0%B0-%D0%BE%D0%BA%D1%83%D0%BF%D0%B0%D1%86%D0%B8%D1%8F-news774189.html", "text": "Лидерът на талибаните в Афганистан заяви, че не може да има мир в страната, докато продължава чуждата \"окупация\", съобщава „Асошиейтед Прес“, цитирани от БНР. Маулави Ахунзада повтори защитаваната от талибаните позиция, че 17-годишната война в Афганистан може да приключи чрез директни разговори със Съединените щати. Талибаните в последните години се активизираха и успяха да превземат окръзи в страната. Те редовно извършват широкомащабни атаки. Сподели:", "date": "2018.08.19", "title": "Лидерът на талибаните в Афганистан: Мирът в страната ще дойде, когато няма чужда окупация"}
{"url": "https://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%BE-%D0%B8%D0%B7%D0%BF%D0%BE%D1%87%D1%83%D0%BF%D0%B8%D1%85%D0%B0-%D1%81%D0%BF%D0%B5%D1%88%D0%BD%D0%BE%D1%82%D0%BE-%D0%BE%D1%82%D0%B4%D0%B5%D0%BB%D0%B5%D0%BD%D0%B8%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D1%81%D0%BD%D0%B8%D0%BC%D0%BA%D0%B8-news774277.html", "text": "Изпотрошиха Спешния център на пернишката болница. За това съобщи във Фейсбук групата „Медици БГ” Мая Алексова. Тя публикува и снимки на изпочупеното отделение. „Поредната вандалщина. Благодаря за светкавичната помощ на двете патрулки от млади момчета от РПУ Перник! Благодарение на тях няма пострадал персонал“, пише Мая Алексова. Все още няма официална информация от полицията по случая. Сподели:", "date": "2018.08.19", "title": "ПОТРЕСАВАЩО! Изпочупиха Спешното отделение в болницата в Перник (СНИМКИ)"}
{"url": "https://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B3%D0%B0%D1%80%D0%B4-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B5-%D0%BF%D1%83%D1%81%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B2-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BB%D0%BE%D0%B6%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%B2%D0%B0-news774261.html", "text": "Един от бодигардовете на президента Румен Радев можеше да предизвика огромен скандал минута-две преди да започнат официалните речи пред насъбралото се множество на Петрова нива по повод възпоменателния събор снощи. Служителят на НСО не „разпозна“ вицепремиера Валери Симеонов, представляващ не собствената си партия НФСБ, а Министерския съвет на Република България, както и придружаващия го народен представител и зам.-председател на парламентарната група на Обединени патриоти Валентин Касабов, предава Флагман.бг. Двамата се отправиха към трибуната, където вече бяха качени останалите официални гости всеки момент трябваше да започне тържествената част с речите. Симеонов и Касабов се отправиха странично към трибуната, за да се качат, но там ги спря човекът със слушалки в ушите от НСО, като им забрани да продължат напред. Свидетели на странната гледка бяха десетки, които видяха тенденциозното отношение на охраната на президента Радев към Изпълнителната власт на държавата. „Не ми се коментира, гардът много добре ни разпозна, но не ни допусна, искайки разрешение, вероятно от по-високо стоящия си шеф, към когото се обръщаше на малко име Петьо. За нас с Валери Симеонов беше ясно, че отношението е тенденциозно, но не смятам да го коментирам“, каза Касабов. Той и Симеонов се прехвърлили направо от фестивала на фолклорната носия в Жеравна към Петрова нива, за да поздравят тракийците. Хиляди родолюбци от цялата страна се събраха в историческата местност Петрова нива край Малко Търново. На паметната дата се отбелязва 115-та годишнина от Илинденско-Преображенското въстание, в което смъртта са намерили свидните жертви на Странджа и Тракия. Сред дошлите да сведат глава в памет на героите имаше и потомци на тракийци. Заупокойна молитва в памет на загиналите преображенци – храм-костница „Света Петка“, прочете Сливенският митрополит Йоаникий. Гости освен президента на България Румен Радев, бяха още и народният представител от ГЕРБ Диана Саватева, народните представители от БСП Петър Кънев, Николай Тишев, Тодор Байчев, Живко Господинов, евродепутатът Ангел Джамбазки от ВМРО, краеведът Стоян Райчевски и др. Силно впечатление направи и присъствието на лидера на БСП Корнелия Нинова. Организатори на събитието са кметът на Малко Търново Илиян Янчев, Съюзът на тракийските дружества в България и Регионалният съвет на тракийските дружества –Бургас. Патриотите се преклониха пред подвига на преображенците и положиха венци и цветя пред издигнатия на Петрова нива величествен мемориал. Възпоменателното тържество завърши с тържествена заря в памет на преображенци. След тържествената част Симеонов запя химна на Тракия „Ясен месец“ заедно с хората, които бяха дошли, за да пренощуват край паметника-костница. Сподели:", "date": "2018.08.19", "title": "СТРАШЕН СКАНДАЛ! Гард на Румен Радев не пусна Валери Симеонов в официалната ложа на Петрова нива (ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%BE%D1%84-%D0%B3%D0%B5%D0%BD%D1%87%D0%BE-%D0%BD%D0%B0%D1%87%D0%B5%D0%B2-%D0%B8-%D0%B4-%D1%80-%D0%B4%D0%B5%D1%87%D0%BE-%D0%B4%D0%B5%D1%87%D0%B5%D0%B2--news774009.html", "text": "Една новина премина като светкавица над вампирска бърлога, но бързо бе заглушена от трясъка на по-актуални и медийни скандали. За първи път тази година шефовете на болници, които се финансират от здравната каса и държавния бюджет, трябваше да подадат декларация за своето имотно и финансово състояние. И какво се оказа – в най-болната страна в ЕС, в страната с най-висока смъртност повечето от тези директори обявиха цели състояния и имотни придобивки. Първенец се оказа проф. Генчо Начев, директор на столичната болница \"Света Екатерина\" – той се оказа с влог от 4,350 милиона евро и 567 хиляди долара. Освен това лекарят е притежател и на акции, имоти и доста други придобивки. Забележителни са и банковите сметки на шефа на НЗОК д-р Дечо Дечев, който доскоро беше шеф на болница \"Св. Иван Рилски\". В списъка на богатите лекари попадат и много други шефове, които се наслаждават на икономически постижения, които средният българин може просто да сънува. Забележително е да се чете списъкът – апартаменти из България, мезонети в чужбина, участия в инвестиционни фондове, скъпи коли, притежания на земи, все неща, които сме свикнали да четем за богатите олигарси, а не за началници на държавни болници. Картината на това богатство става още по-драматична, като се постави в контраст. Всички знаем например, че лекарите в Спешна помощ изнемогват финансово от години. Работата им е напрегната, натоварваща, страшна дори, а те се разписват за около 1000 лева на месец. И тук не става дума за завист към успеха на някои хора, но в държава, в която постоянно се говори за хронично недофинансирана здрава система, за фалити на болници, за криза с медицинския персонал, очевидно има някакъв проблем, който се задълбочава и става остър като възпалителен процес. Едва ли има българин, който да не съгласи, че е нормално лекарите да вземат добри заплати и да имат стабилни доходи. Но когато едни лекари тънат в разкош, а други се чудят как да скърпят двата края, очевидно сме изправени пред огромен проблем. Ще прозвучи банално, вероятно и изтъркано, но големите истини винаги са такива. Медицината се оказа изкривен и перверзен портрет на цялото ни общество. Ние в България не обичаме да говорим за неравенство. Разваля ни вкуса на стабилността. Разфокусира медийната картина на големите геополитически успехи и могъщото ни европредседателство. Но статистиката е кошмарна – 20 процента от най-богатите вземат осем пъти повече от 20 процента от най-бедните. Това е самоубийствено постижение. Едните са в стратосферата на успеха, а другите всекидневно се давят в блатото на бедността. Когато пропастта между богати и бедни е толкова голяма, тогава просто не можем да говорим за единно общество, а красивият лозунг \"Съединението прави силата\" звучи като нещо, извадено от пиеса на Бекет. Разделението е космическо и то ражда две Българии, които трудно намират нещо общо помежду си, а какво да говорим за една обща цел за бъдещето. Неравенството ражда своите демони, а в страна с такава драматична ножица между богати и бедни всяка информация, която показва колко добре са се уредили някои хора, е обречена да звучи като скандал. Защото никой вече не вярва, че просперитетът се дължи на лични усилия, смислен труд и способности, а че в него са замесени схеми, далавери, политически чадър, корпоративни паяжини и олигархични интриги. Огромна част от проблемите ни, упоритото пържене в безвремието ни идват точно оттук. Какво общо може да има между Бенчо Бенчев (актуалния образ на милионера с власт, политическо влияние, позиции и арогантност, по-голяма от конските сили в един \"Ролс-Ройс\") и родителите, които се чудят дали ще намерят пари да пратят детето си в училище или как да си платят сметката за тока. Всичко това е повторено в медицината като древна трагедия. Едни лекари са крупни собственици на банкови сметки, имоти, акции в болнични заведения, други се сгъват от тъмно до тъмно за 1200 лева, а върху тях редовно виси опасността да бъдат пребити, обругани или някой да им скочи с оръжие и тежки псувни. Елитът на богатите лекари е придобил статут направо на каста, защото в него трудно може да пристъпи външен човек освен някой представител на семейството им. И това е нещо, което се знае отдавна, то е публичната малка мръсна тайна на нашата здравна система. И за да не бъда разбран неправилно – не поставям под съмнение професионалните качества на нито един от лекарите милионери. Вероятно повечето от тях заслужават доходите си, а уменията им са на световно ниво. Проблемът не е личностен, а е въпрос на държавна политика и мисъл за бъдещето. Проф. Генчо Начев например е директор на държавна болница. Как се е стигнало до ситуация, в която той плува в разкош и просперитет, а същевременно България е изправена пред ужасния проблем да остане без медицински сестри, които масово емигрират, прогонени от ниските заплати, съчетани понякога с непосилни задължения. И отговорът е прост и болезнен. Ние превърнахме най-хуманната сфера в супертърговско предприятие. Направихме така, че онези, които са задължени да полагат Хипократова клетва, бяха пуснати на пазара, все едно са търговци, трансформирахме болниците в търговски дружества и ги оставихме да съществуват в див и мракобесен капитализъм. Капитализмът, оставен без регулация и надзор, ражда това неравенство, а то прави медицината неефективна, неработеща и превръща болничните заведения в средство за изцеждане на пари от онези, които би трябвало да са в центъра и основен смисъл на тяхното съществуване – пациентите. Тази тема не предизвиква силни обществени страсти. Много по-ефектно е да се караме за това трябвало ли е да се танцува хоро в Рилско езеро или да вадим темата ДС, за да се замерваме с останките на виновното минало – любим спорт на всички виновни за днешното състояние на нещата. Навремето като романтичен тийнейджър много обичах книгите на Арчибалд Кронин, който посвети голяма част от своето творчество на медицината. Там са описани всички дефекти, които виждаме пред очите си днес. Изумително е да видиш как черната част от голямата литература се сбъдва пред очите ти, но да си безсилен да промениш нещо. Всичко, което научихме днес, се знае отдавна, но така наречената реформа в здравната система беше като автомобил без волан по нанадолнище, което завършва в пропаст. Сега просто виждаме падането, а скоро ще дойде и трясъкът, когато колата се удари в твърда земя и избухне в пламъци. И всичко това ни се случи, защото така и не се появи човек, който да мисли за държавата като за единно понятие. Тя бе разделена, разграбена, унищожена, а всяка от сферите бе дадена буквално на концесия на тъмни интереси и милионерски страсти. Така Черноморието бе застроено до степен на брутален кич, индустрията беше унищожена и разпродадена на части, селското стопанство преживя торнадото на ликвидационните съвети и днес съществува единствено на хероиновите инжекции на евросубсидиите, образованието бе превърнато в бизнес, а качеството му се стопи като пролетен сняг, медицината си създаде кастата от лекари милионери и пролетариат, който понякога излиза на стачки, бунтува се, но прекрасно знае, че промяната няма да дойде, защото сърцевината на промяната беше порочна. Та заради това може би е добре да трансформираме въпроса. И той е не защо има богати лекари (това не отменя задължението повечето от тях да бъдат попитани как точно са натрупали състоянието си), а защо има лекари, които са на социалното дъно. Къде е държавата, за да не види този процес или да наблюдава безучастно неговото случване. Въпросът за доходите обикновено съществува като политическа дъвка за предизборна употреба, но реална политика в тази сфера обикновено не се прави. И така много млади лекари избират да тръгнат към терминал 2, вместо да останат тук, за да приложат своите знания. Защото там, където има такива милионери, обикновено съществуват ситуации, в които никой новодошъл няма да бъде допуснат до потока от икономически успехи. Неравенството унищожава цели сфери и държави, но май и този път няма да успеем да проведем дискусията за това качествено. Огромните доходи на лекарите остро контрастират и с вида на някои болници – олющени фасади, стара техника, легла от 60-те години на миналия век, храна, която прилича на болна фантазия. Всички отпечатъци на местопрестъплението говорят за пълното отсъствие на последователна политика. Но то и как да е иначе – най-ветровитият пост през последните 10 години е постът на министъра на здравеопазването. Там се изредиха повече хора от герои в сапунена опера. А това не е признак на качество. По-скоро е симптом за голямото заболяване. А дали има лечение – нека милионерите медици да кажат. Нали са си надвили на масрафа. Сподели:", "date": "2018.08.19", "title": "САМО В ПИК И \"РЕТРО\"! Александър Симов с разбиващ коментар: Проф. Генчо Начев и д-р Дечо Дечев от кастата на лекарите милионери"}
{"url": "https://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%BC%D0%BE%D0%B6%D0%B5-%D0%B4%D0%B0-%D1%83%D0%B4%D0%B2%D0%BE%D0%B8%D0%BC-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8%D1%8F%D1%82-%D1%81%D0%B8-%D1%80%D0%B0%D1%81%D1%82%D0%B5%D0%B6-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news774197.html", "text": "Италианското правителство може да удвои икономическия растеж догодина с помощта на значителни инвестиции от частния сектор. Това твърди министърът по европейските въпроси Паоло Савона, цитиран от агенция „Ройтерс“ и БНР. По-рано този месец министърът на икономиката Джовани Триа прогнозира ръст за 2019 година от 1 или малко повече от 1 процент. Според Савона, брутният вътрешен продукт може да нарасне с 2 на сто, благодарение на плановете на \"Ени\", \"Терна\" и още няколко големи италиански компании да инвестират в производството 34 милиарда евро. Това би трябвало да облекчи рекордния публичен дълг и да позволи на правителството да изпълни обещанията си за по-ниски данъци и гарантиран доход за бедните. При съставянето на новия италиански кабинет тази пролет Паоло Савона бе фаворит за икономическия ресор, но кандидатурата му бе отхвърлена от президента Серджо Матарела заради откритите критики на Савона срещу еврото и фискалните правила на ЕС. Затова в крайна сметка министерството на икономиката бе поето от Джовани Триа. Сподели:", "date": "2018.08.19", "title": "Италиански министър оптимист: Може да удвоим икономическият си растеж догодина"}
{"url": "https://pik.bg/%D0%B8%D1%80%D0%B0%D0%BD-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BD%D0%BE%D0%B2-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news774181.html", "text": "Иран ще представи следващата седмица нов изтребител. Това заяви иранският министър на отбраната Амир Хатами, цитиран от „Ройтерс“ и БНР. Министърът заяви също, че развиването на ракетните способности на страната ще си остане водещ приоритет. Новата летателна машина ще бъде представена на 22 август, когато Иран отбелязва Националния ден на отбранителната индустрия. Сподели:", "date": "2018.08.19", "title": "Иран представя нов изтребител следващата седмица"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D1%83%D0%BF-%D0%BD%D0%B0%D1%81%D1%80%D0%B5%D0%B4-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D1%81%D0%BD%D0%B8%D0%BC%D0%BA%D0%B8-18%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news774208.html", "text": "Мъж е загинал на кръстовище в Слънчев бряг, съобщава Булфото. Тялото му е намерено рано тази сутрин около 7:00 часа на регулирано кръстовище в комплекса, но засега няма данни за трагичния инцидент. В момента текат процесуално-следствени действия. По неофициална информация трупът е на 51-годишен мъж, а причината за смъртта е сърдечен удар, съобщава \"Флагман\". ОЧАКВАЙТЕ ПОДРОБНОСТИ! Сподели:", "date": "2018.08.19", "title": "ИЗВЪНРЕДНО! Труп насред Слънчев бряг (СНИМКИ 18+/ОБНОВЕНА)"}
{"url": "https://pik.bg/%D1%80%D0%B5%D0%B9%D1%82%D0%B8%D0%BD%D0%B3%D0%BE%D0%B2%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D0%BF%D1%80%D0%B5%D0%B4%D0%B2%D0%B8%D0%B6%D0%B4%D0%B0-22-%D0%B8%D0%BD%D1%84%D0%BB%D0%B0%D1%86%D0%B8%D1%8F-%D0%B2-%D1%82%D1%83%D1%80%D1%86%D0%B8%D1%8F-news774167.html", "text": "Влиятелна кредитна агенция предвижда инфлация в Турция до 22%, а през 2019 г. рецесия. Икономическа криза в южната ни съседка би довела до скок на безработицата и спад на доходите. Управляващата Партия на справедливостта и развитието проведе вчцера конгрес. На него Ердоган затвърди позицията си, че страната няма да смени курса си и няма да се поддаде на външния икономически натиск. Сподели:", "date": "2018.08.19", "title": "Рейтингова агенция предвижда 22% инфлация в Турция"}
{"url": "https://pik.bg/%D0%B1%D0%B5%D0%B4%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%B4%D0%BE%D0%B1%D1%80%D0%B8%D1%87-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D1%81%D0%BA%D0%B5%D0%BD%D0%B5%D1%80-news774145.html", "text": "Въпреки това,  нито един  пациент нуждаещ се от изследвания със скенер не е лишен от него, съобщава \"ДобричОнлайн\". Временно МБАЛ-Добрич използва  услугите на скенера в Балчик, като организира за своя сметка транспорт за пациентите до белия град. Между 250 000 и 300 000 лв. ще струва ремонтът на скенера. Ръководството на болницата търси начини да се справи с проблема, за който отдавна общински и държавни институции са алармирани и са наясно с него. От средата на седмицата МБАЛ-Добрич е без скенер. Повреда в изключително необходимата и скъпа апаратура я извади извън строя и постави 2/3 от отделенията в болницата пред сериозно изпитание. Сподели:", "date": "2018.08.19", "title": "БЕДА! Болницата в Добрич остана без скенер"}
{"url": "https://pik.bg/%D0%BD%D0%B0%D0%B4-100-%D0%B4%D0%BA%D0%B0-%D0%B3%D0%BE%D1%80%D0%B0-%D0%B3%D0%BE%D1%80%D0%B8-%D0%BA%D1%80%D0%B0%D0%B9-%D0%BA%D0%B0%D1%80%D0%BB%D0%BE%D0%B2%D0%BE-news774206.html", "text": "От пожара в гората над Карлово са обхванати между 80 и 100 декара горада. Това обяви комисар Тошко Бързилов, началник „Национален оперативен център“ на ГД „Пожарна безопасност и защита на населението“, цитиран от \"Фокус\". Пожарът гори от късните часове на събота, като заради бятъра огънят се засилва. „Вятър има, но в момента е благоприятен – разясни Бързилов. -  Няма опасност за развитие на пожара на големи територии. Целта ни ще бъде днес да го спрем, за да не се развие. Създадена е организация за своевременното локализиране на пожара. Очакваме всеки момент да бъде изпратено и модулно формирование на армията, което да се включи в гасенето. Няма опасност за населението, ситуацията е нормална. Пожарът се развива в смесена гора, низово. Създадена е необходимата организация. Изпратени са сили и средства от Районната служба на пожарната в Карлово, допълнително и от службата в Хисаря. Създадена е организация с горските стопанства за включване на още допълнителни сили и средства, с хора от службите в Карлово и Хисаря, както и от Национален парк „Централен Балкан“. Сподели:", "date": "2018.08.19", "title": "Над 100 дка гора гори край Карлово"}
{"url": "https://pik.bg/%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80%D1%8A%D1%82-%D0%BE%D1%82-%D0%BB%D0%BE%D0%BD%D0%B4%D0%BE%D0%BD-%D0%BE%D1%82%D0%BD%D0%B5%D1%81%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%B2-%D1%83%D0%B1%D0%B8%D0%B9%D1%81%D1%82%D0%B2%D0%BE-news774202.html", "text": "Роденият в Судан британски гражданин Салих Хатер беше обвинен в убийство заради инцидента, при който той се вряза с кола в пешеходци и колоездачи край британския парламент в Лондон по-рано тази седмица. Хатер ще се яви отново в съда в понеделник. Разследването на инцидента се води от контратерористичното подразделение на Скотланд ярд. Предвид методологията, символичното място на атаката и предполагаемото взимане на прицел на цивилни и на полицейски офицери, кралската прокуратура разглежда този случай като тероризъм, се казва в изявление на лондонската полиция. По информация на британски медии, Хатер е бил психически сломен от лични събития през последните месеци, в това число смъртта на брат му и на баща му в две отделни катастрофи и изключването му от университета в Ковънтри, където учел за счетоводител. Сподели:", "date": "2018.08.19", "title": "Атентаторът от Лондон отнесе обвинение в убийство"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B8%D0%BD%D1%8A%D1%82-%D0%BD%D0%B0-%D0%BB%D0%B0%D0%BC%D0%B1%D0%BE-%D1%81%D0%B5-%D0%B7%D0%B0%D1%80%D0%BE%D0%B1%D0%B8-%D1%81-%D0%BA%D1%80%D0%B5%D0%B4%D0%B8%D1%82-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-news774185.html", "text": "Синът на Стефан Данаилов изтеглил колосален кредит в размер на почти половин милион долара, за да запише висше образование в Щатите, където от години пребивава. От 30 юли Владимир вече бил студент по медицина в университета Маршал в щата Вирджиния. Тъй като не можел да си позволи да плаща високите такси, се възползвал от държавен заем, който възлизал на 80 хиляди долара годишно, с които да покрива разходите по образованието си. Той щял да получа сумата в началото на всяка семестриална година, като планирал да следва общо 6, защото мечтата му била да стане хирург, а сумата щял да връща, когато сложел бялата престилка и започнел да практикува професията. Наскоро Владко и съпругата му Виктория, с която бяха двойка дълго време, но вдигнаха скромна сватба зад Океана през декември 2017 година, бяха на гости на татко му в България. „Целта на посещението ми е да го видя сега, защото поне 7 до 10 години няма да имам възможност да се върна в България. Медицината е сложна наука и ще ми е много трудно. Това е най-сериозното обучение, така че няма да имам време“, споделя наследникът на актьора. „Ще живея с пари назаем от правителството. След четири години ще започна практика и тя трябва да е минимум три години, а ако съм хирург – шест, и поне 40-50 часа седмично ще съм ангажиран с учене“, хвали се Владко, като е категоричен, че изобщо не се интересувал от наследството на баща си, за което се заговори наскоро по повод думите на Ламбо, че е изготвил завещанието си. Тогава Стефан Данаилов сподели, че е дошло времето и за това, защото напоследък не бил в цветущо здраве. Освен че губел зрението си, вече бил трудно подвижен и се налагало винаги да има някой край него, който да го придържа, докато ходи. Депутатът от БСП иронично подметна, че за всеки от родата щяло да има по нещо от имотите му, защото бил уредил нещата юридически и само трябвало да се изчака. Той щял да остави двустайния си апартамент в столичния квартал „Бояна“, както и част от спестяванията си на сина си Владимир, а останалото щяло да иде при доведения му син от брака му с Мария – Росен Цанков, както и при двамата му внуци от него – близнаците Александра и Виктор. За тях и Росен щял да остане семейният апартамент на Мария в кв. „Изток” до студентските общежития и останалите спестявания на Данаилов. Сподели:", "date": "2018.08.19", "title": "САМО В ПИК И \"РЕТРО\"! Синът на Ламбо се зароби с кредит за половин милион"}
{"url": "https://pik.bg/%D1%82%D0%B0%D0%BA%D0%B0-%D1%81%D0%B5-%D0%BF%D1%80%D0%B0%D0%B2%D0%B8-%D0%B3%D1%80%D1%8A%D0%BA-%D0%BE%D1%82%D0%BD%D0%B5%D1%81%D0%B5-%D0%B3%D0%BB%D0%BE%D0%B1%D0%B0-%D0%BE%D1%82-120-000-%D0%B5%D0%B2%D1%80%D0%BE-%D0%B7%D0%B0-%D0%B8%D0%B7%D1%85%D0%B2%D1%8A%D1%80%D0%BB%D0%B5%D0%BD%D0%B8-%D0%BA%D1%83%D1%87%D0%B5%D0%BD%D1%86%D0%B0-%D0%B2-%D0%BA%D0%BE%D0%BD%D1%82%D0%B5%D0%B9%D0%BD%D0%B5%D1%80-%D0%B7%D0%B0-%D0%B1%D0%BE%D0%BA%D0%BB%D1%83-news774166.html", "text": "Глоба от 120 000 евро бе наложена на гръцки гражданин от Нигрита-Серес, който в събота сутрин на 30 юни 2018 е изхвърлил 4 от 5 новородени кученца в контейнер за боклук. Наказанието е наложено на основание член 21 от Закон 4039/2012, който предвижда административна глоба от 30 000 евро за всяко животно, което е убито или е злоупотребено с него. Извършителят е арестуван след подадена жалба и срещу него са образувани две дела за злоупотреба и изоставяне на животни. Планираният за 12 юли 2018 г. съдебен процес в град Серес бе отложен, тъй като обвиняемият чрез неговия адвокат представи медицински доказателства, че е болен. Новият процес е насрочен за 28 февруари 2019 г. Срещу обвиняемият е образувано и трето дело за друго животно, живеещо в ужасни условия в двора на дома му. Сподели:", "date": "2018.08.19", "title": "Така се прави! Грък отнесе глоба от 120 000 евро за изхвърлени кученца в контейнер за боклук"}
{"url": "https://pik.bg/%D0%BD%D1%8F%D0%BC%D0%B0-%D0%B2%D1%80%D1%8A%D0%B7%D0%BA%D0%B0-%D1%81-%D0%B5%D0%BA%D0%B8%D0%BF%D0%B0%D0%B6%D0%B0-%D0%BD%D0%B0-%D0%B3%D1%80%D1%83%D0%B7%D0%B8%D0%BD%D1%81%D0%BA%D0%B8-%D1%82%D0%B0%D0%BD%D0%BA%D0%B5%D1%80-%D0%BD%D0%B0%D0%BC%D0%B8%D1%80%D0%B0%D1%89-%D1%81%D0%B5-%D0%B2-%D0%B3%D0%B2%D0%B8%D0%BD%D0%B5%D0%B9%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news774176.html", "text": "Няма връзка с екипажа на грузински танкер, намиращ се в Гвинейския залив в близост до Нигерия от 14 август, предава РИА Новости, цитирани от \"Фокус\". На борда на танкера „Пантелена“ има 17 души екипаж. Министерството на външните работи на Грузия съобщава, че се правят опити да се изяснят обстоятелствата около изчезването на танкера. В операция по издирването са ангажирани както военноморските сили, намиращи се в района , така и Центъра за осигуряване на безопасно търговско корабоплаване на Великобритания . Грузинските власти си сътрудничат и с Панама, под чийто флаг плава кораба. Директорът на консулския отдел в Министерството на външните работи на Грузия Владимир Константинидин заяви, че не се изключва завземане на плавателния съд от пирати, които действат в района. Сподели:", "date": "2018.08.19", "title": "Няма връзка с екипажа на грузински танкер, намиращ се в Гвинейския залив"}
{"url": "https://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D1%85%D0%B8%D0%BB%D1%8F%D0%B4%D0%B8-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0%D1%85%D0%B0-%D0%BE%D0%B1%D1%89%D0%B8%D1%8F-%D0%BE%D1%82%D0%B1%D0%BE%D1%80-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BD%D0%B0-%D0%B0%D0%B7%D0%B8%D0%B0%D1%82%D1%81%D0%BA%D0%B8%D1%82%D0%B5-%D0%B8%D0%B3%D1%80%D0%B8-%D0%B2-%D0%B4-news774175.html", "text": "Хиляди приветстваха общия отбор на Северна и Южна Корея на Азиатските игри в Джакарта, съобщава радио The Voice of America, цитирани от „Фокус“. Спортистите от двете страни се представиха заедно под общ флаг в зрелищна церемония по откриването на Игрите. Двете страни, които все още са технически във война след конфликта от 1950-53 г., са изпратили 60 спортисти в съвместен отбор заедно с по-големи контингенти за съответните им национални гарнитури. Северно и южнокорейските спортисти се състезават заедно в няколко спорта, включително баскетбол при жените и гребане. Премиерът на Южна Корея Ли Нак-йон и няколко севернокорейски министри наблюдаваха как състезателите, много от които се държаха за ръце, преминавайки в сини и бели униформи зад южнокорейския баскетболист Лим Юнг-Хуи и севернокорейския футболист Ю Кьонг-чол. Около 42 000 души изпълниха стадиона \"Бун Карно\" в индонезийската столица Джакарта в събота вечерта за церемонията по откриването, демонстрираща разнообразната индонезийска култура. Допълнителни аплодисменти освен за корейците имаше и за отборите на Палестина, Сирия, Тайван и Индонезия . Сподели:", "date": "2018.08.19", "title": "Историческо! Хиляди приветстваха общия отбор на Северна и Южна Корея на Азиатските игри в Джакарта"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2-%D1%81%D0%BE%D1%84%D0%B8%D1%8F-%D0%BF%D0%B8%D1%8F%D0%BD-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D1%81%D0%B8-%D1%81%D0%BF%D1%80%D0%B5%D1%82%D0%BD%D0%B0-%D0%B3%D0%BE%D0%BD%D0%BA%D0%B0-%D1%81-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B6%D0%BA-%E2%80%9E%D0%B4%D1%80%D1%83%D0%B6%D0%B1%D0%B0%E2%80%9C-2-news774215.html", "text": "Пиян таксиметров шофьор е бил задържан тази сутрин, след бясна гонка в столичния квартал „Дружба“ 2. Около 0:09 часа жители и гости на столичния ж.к \"Дружба\" 2 били разбудени от вой на полицейски сирени.  Причината - полицейска гонка между три патрулки и такси. След 10-ина минутна гонка, полицаите арестували провинилия се възрастен таксиметров шофьор пред блок 413, съобщава “Новини.бг”. Шофьорът бил пиян, а таксито фалшиво. Малко по-късно към органите на реда се присъединила и кола на \"Спешна помощ\". Сподели:", "date": "2018.08.19", "title": "ЕКШЪН В СОФИЯ! Пиян таксиджия си спретна гонка с полицията в ж.к. „Дружба“ 2"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-14-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B2%D1%85%D0%BE%D0%B4%D0%BD%D0%B0-%D0%B0%D1%80%D0%BA%D0%B0-%D0%BF%D0%B0%D0%B4%D0%BD%D0%B0-%D0%B2%D1%8A%D1%80%D1%85%D1%83-%D0%BF%D0%BE%D1%81%D0%B5%D1%82%D0%B8%D1%82%D0%B5%D0%BB%D0%B8-%D0%BD%D0%B0-%D0%BA%D0%BE%D0%BD%D1%86%D0%B5%D1%80%D1%82-%D0%BD%D0%B0-%E2%80%9E%D0%B1%D0%B5%D0%BA%D1%81%D1%82%D1%80-news774200.html", "text": "Най-малко 14 души, очакващи началото на концерт на американската поп-група „Бекстрийт Бойс“, са пострадали при падането на временна входна арка в град Тъкървил, щата Оклахома в Съединените щати, съобщава „Газета“. Уточнява се, че причина за инцидента са силните пориви на вятъра, чиято скорост е достигала до 70 – 80 мили в час, и силният дъжд. Пострадалите са били настанени в болница Заради инцидента концертът е бил отменен. Сподели:", "date": "2018.08.19", "title": "Най-малко 14 пострадали, след като входна арка падна върху посетители на концерт на „Бекстрийт Бойс“ в САЩ (ВИДЕО)"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D0%B6%D0%B0%D1%80%D1%8A%D1%82-%D0%BD%D0%B0%D0%B4-%D0%BA%D0%B0%D1%80%D0%BB%D0%BE%D0%B2%D0%BE-%D0%B5-%D0%BF%D0%BE%D1%87%D1%82%D0%B8-%D0%BB%D0%BE%D0%BA%D0%B0%D0%BB%D0%B8%D0%B7%D0%B8%D1%80%D0%B0%D0%BD-news774210.html", "text": "Пожарът, обхванал десетки декари борова гора над Карлово, е почти локализиран. Това  съобщи пред БНР директорът на държавното лесничейство Златю Кличев. Според него окончателното потушаване на пожара ще отнеме няколко дни. Кличев уточни, че площта на обхваналия огъня район е към 80 декара, а не 40 декара, както бе съобщено по-рано. „Вятърът утихна и можем да атакуваме пожара от всички страни. Може би 80-90 декара са засегнати. Заради вятъра нямаше начин да разберем къде пуши, къде гори. Сега вече картината е по-друга. Необходими са ни няколко дни. Със сигурност няма да приключим днес“, заяви Кличев. Той увери, че няма опасност за населението. „Оперативен щаб ръководи овладяването на огъня в гората над Карлово. Поискано е съдействие от сухопътните войски в града, ако се наложи да се включат още хора в овладяването на огъня. Теренът е изключително труден за достъп, а духащият западен вятър усложнява обстановката - обясни кметът на Карлово Емил Кабаиванов. - 40 човека правеха просеки, за да ограничат пожара. Днес от 07:00 часа сутринта те са отново на място. Ще се работи здраво, за да може пожарът да бъде окончателно ограничен и потушен. Дано само вятърът да не се засили. Засега за града няма опасност. Теренът е много труден, планински, и техника не може да стигне до пожара. Армията се налага да се ползва, защото тя е организирана и обучена как се действа в такива ситуации. Имаше сутринта лек дим, много слаб, но няма непосредствена опасност за хора с белодробни заболявания или пък да бъдат засегнати имоти“. Сподели:", "date": "2018.08.19", "title": "ОТ ПОСЛЕДНИТЕ МИНУТИ! Пожарът над Карлово е почти локализиран"}
{"url": "https://pik.bg/%D0%BC%D0%B8%D0%B3-%D1%81%D1%8A%D0%B7%D0%B4%D0%B0%D0%B2%D0%B0-%D0%BF%D1%80%D0%B8%D1%85%D0%B2%D0%B0%D1%89%D0%B0%D1%87-%D0%BE%D1%82-%D0%BD%D0%BE%D0%B2%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-news774036.html", "text": "Руската самолетостроителна корпорация „МиГ“ започна опитно-конструкторски работи по създаването на изтребител-прихващач от ново поколение ПАК ДП (перспективен авиационен комплекс за далечно прихващане). Това заяви генералният директор на корпорацията Илия Тарасенко, предава руската информационна агенция EA Daily. По думите на Тарасенко, проектът се осъществява под егидата на Обединената авиостроителна корпорация (ОАК), целият комплекс от работата се води интензивно и в скоро време резултатите ще бъдат представени пред обществеността. „Проектът ПАК ДП се намира в стадий на опитно-конструкторски работи“, заяви директорът на „МиГ“. Той отбеляза също, че новият изтребител трябва да замени МиГ-31, чийто жизнен цикъл завършва след 10 години, а после ще трябва да бъде заменен. Именно него трябва да смени новият самолет ПАК ДП, който също така носи името МиГ-41. Както предава ТАСС, по-рано опитно-конструкторските работи по създаването на нов прихващач бяха анонсирани от бившия главнокомандващ на Въздушно-космическите сили (ВКС) на Русия и председател на Комитета на Съвета на федерацията по отбрана и сигурност Виктор Бондарев. По-късно корпорация „МиГ“ потвърди информацията и добави, че освен пилотируемия вариант на този самолет се разглежда и създаването на безпилотна машина, която може да изпълнява бойни задачи даже и в космическото пространство. Сподели:", "date": "2018.08.19", "title": "МиГ създава прихващач от ново поколение"}
{"url": "https://pik.bg/%D1%83%D0%B6%D0%B0%D1%81%D1%8A%D1%82-%D0%BD%D1%8F%D0%BC%D0%B0-%D0%BA%D1%80%D0%B0%D0%B9-%D0%BE%D1%82%D0%BA%D1%80%D0%B8%D1%85%D0%B0-%D0%BE%D0%B3%D0%BD%D0%B8%D1%89%D0%B5-%D0%BD%D0%B0-%D1%82%D1%83%D0%B1%D0%B5%D1%80%D0%BA%D0%BE%D0%BB%D0%BE%D0%B7%D0%B0-%D0%BF%D0%BE-%D0%B3%D0%BE%D0%B2%D0%B5%D0%B4%D0%B0%D1%82%D0%B0-%D0%B2-%D1%81%D1%82%D1%80%D0%B5%D0%BB%D1%87%D0%B0-news774213.html", "text": "По този повод в петък е проведено извънредно заседание на Общинската епизоотична комисия. Предприети са действия за уведомяваме населението за въведените мерки срещу разпространението на заболяването на територията на община Стрелча. Мерките за контрол и недопускане разпространението на заболяване от туберкулоза при хора и животни на територията на община Стрелча включват задължения на собствениците на селскостопански животни и домашни любимци. Те не трябва да извеждат селскостопански животни и домашни любимци, които не са идентифицирани (без ушни марки или чипове) и на които не са извършени мерките по програмата за профилактика, надзор, контрол и ликвидиране на болести по животните. Собствениците трябва да декларират пред районния ветеринарен лекар вида, пола и броя на притежаваните от тях животни и да ги предоставят за идентификация, имунизация и диагностични изследвания, включително за туберкулоза). Освен това трябва да се извършва дезинсекция в и около помещенията за отглеждане на животни, местата за съхранение на тор и за водопои в населените места. Забранява се провеждането на пазари и изложби на домашни любимци, селскостопански животни и техните продукти на територията на Община Стрелча. Препоръчително е да се консумира мляко само след термична обработка, а пастирите и собствениците на селскостопански животни и домашни любимци да предприемат извършване на лабораторни изследвания, включително на хората, които са в пряк контакт с животни. Първично огнище на туберкулоза по говедата е констатирано в животновъден обект на територията на община Стрелча. Това съобщиха от Общината. Сподели:", "date": "2018.08.19", "title": "УЖАСЪТ НЯМА КРАЙ! Откриха огнище на туберколоза по говедата в Стрелча"}
{"url": "https://pik.bg/%D0%B8%D0%B7%D1%80%D0%B0%D0%B5%D0%BB-%D0%B7%D0%B0%D0%BA%D1%80%D0%B8%D0%B2%D0%B0-%D0%BF%D1%80%D0%BE%D0%BF%D1%83%D1%81%D0%BA%D0%B0%D1%82%D0%B5%D0%BB%D0%B5%D0%BD-%D0%BF%D1%83%D0%BD%D0%BA%D1%82-%D1%81-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-%D0%B7%D0%B0%D1%80%D0%B0%D0%B4%D0%B8-%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%82%D0%B5-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B8-news774204.html", "text": "Израел закрива единствения пропускателен пункт за пешеходци с Ивицата Газа, с изключение на хуманитарни случаи, заради зачестилите гранични инциденти свързани с протести и сблъсъци, предава „Франс Прес“, циитрана от „Фокус“ Говорител на отдел от израелското министерство на отбраната, който се занимава с пропускателните пунктове, потвърди данните. Граничните протести и сблъсъци в петък доведоха до смъртта от израелски огън на двама палестинци. Затварянето на пункта се случва въпреки опитите на Египет и ООН да постигнат дълготрайно примирие между Израел и „Хамас“ – въоръжената групировка, която управлява палестинския анклав. Сподели:", "date": "2018.08.19", "title": "Израел закрива пропускателен пункт с Ивицата Газа заради граничните инциденти"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%82%D0%BE%D0%BF%D0%BB%D0%B8%D0%BD%D0%BD%D0%B8%D1%8F%D1%82-%D1%83%D0%B4%D0%B0%D1%80-%D0%BF%D0%BE%D0%BA%D0%BE%D1%81%D1%8F%D0%B2%D0%B0-%D0%B8-%D0%BD%D0%B0-%D1%81%D1%8F%D0%BD%D0%BA%D0%B0-news774081.html", "text": "Жегата, която ни завладя от началото на август, крие сериозни опасности, алармират лекарите. Топлинният удар е състояние на организма, в което той не може вече да се терморегулира заради прекомерното излагане на високи температури и дехидратация. Важно е да се каже, че топлинен удар може да се получи и ако седите на сянка, но температурата на въздуха е много висока и няма вятър. По тази причина и в градовете топлинният удар е по-често срещано състояние заради излъчваната от сградите и асфалта топлина и липсата на циркулация на въздуха. Симптомите на топлинен удар са: отпадналост, главоболие, гадене, повръщане, неволно треперене на отделни мускулни групи (крампи). Ако не последва веднага охлаждане, може да се стигне до по-сериозни последици – нарушение на тонуса и съзнанието до степен припадък, рязко повишаване на телесната температура, общо зачервяване на кожата, но без изпотяване. Важно е да се знае, че ако пострадалият не получи адекватна медицинска помощ, състоянието води до спиране на дишането и фатален изход. Първата помощ при топлинен удар е изолиране от топлината. Облеклото се отстранява и тялото се охлажда, като се увива в изстискан влажен чаршаф. Тялото може да се обтрива често с мокра студена гъба или кърпа. Бутилки със студена вода и лед се слагат под мишниците, между краката и на корема, приемат се подсладени и охладени течности. За да не се стигне до това състояние, носете памучни, прохладни дрехи, пийте много течности, но не забравяйте и солта, за да не се нарушава електролитният баланс на тялото. Не излизайте в най-горещите часове от деня, но ако все пак ви се наложи, можете да се разхлаждате с ветрило. Сподели:", "date": "2018.08.19", "title": "ВАЖНО! Топлинният удар покосява и на сянка"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4%D0%B5%D0%BD-%D1%83%D0%B4%D0%B0%D1%80-%D0%B7%D0%B0%D0%BB%D0%BE%D0%B2%D0%B8%D1%85%D0%B0-50-%D1%82%D0%BE%D0%BD%D0%B0-%D1%81%D0%B8%D0%BD%D1%82%D0%B5%D1%82%D0%B8%D1%87%D0%BD%D0%B0-%D0%B4%D1%80%D0%BE%D0%B3%D0%B0-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news774223.html", "text": "В Мексико заловиха рекордно количество наркотици, съобщават световните агенции, цитирани от Нова телевизия. Според информацията, морската пехота открила 50 тона синтетична дрога в огромни, подземни хранилища. Смята се, че стойността на открития метамфетамин е стотици милиона  долара. Наркотиците били заровени в гориста местност на дълбочина над 4 метра. Войниците ги изгорили на място, защото били толкова много, че не могли да ги пренесат. Хранилищата били на около 20 километра от щатската столица Кулиакан. В тази част на Мексико действа картела на заловения наркобарон Хоакин Гузман, наричан Ел Чапо, който е в американски затвор и чака да бъде съден. Сподели:", "date": "2018.08.19", "title": "Рекорден удар! Заловиха 50 тона синтетична дрога в Мексико"}
{"url": "https://pik.bg/%D1%81%D1%82%D1%83%D0%B4%D0%B5%D0%BD%D1%82%D0%B8-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0-%D0%BD%D0%B0-%D1%81%D1%82%D0%B0%D0%B6-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%B4%D0%BE%D0%BC%D0%BE%D0%B2%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news774150.html", "text": "15 студенти по психология от престижни британски университети са на едномесечен учебен стаж в социалните домове за деца и възрастни в община Велико Търново. Студентите психолози са от осем държави от Балканите, Афганистан, Дубай и Филипините. За втора година британските студенти провеждат учебния си стаж в България и във Велико Търново разказва организаторът на обучението Мирела Великова: \"Всички те са доброволци, дошли с целта да научат нещо, но и да помогнат. Правим арт терапия, готварска терапия. Във Велико Търново всички услуги са изключително развити\". Студентите имат учебни занятия във Великотърновския университет, от където ще получат сертификати, информира БНР. Практиката си провеждат в Центровете за социални услуги и старческите домове във Велико Търново и в затворническото общежитие. Сподели:", "date": "2018.08.19", "title": "Студенти от чужбина на стаж в социалните домове във Велико Търново"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%B6-%D1%81%D0%B5-%D1%83%D0%B4%D0%B0%D0%B2%D0%B8-%D0%BA%D1%80%D0%B0%D0%B9-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B0-news774221.html", "text": "Опасното море взе нова жертва преди минути в Бургас. Според очевидци, тялото на мъж на средна възраст е изплувало в морето по-рано тази сутрин. На шокиращата гледка са се натъкнали стотици плажуващи, които и към този момент са изпълнили Северния плаж. Времето обаче все още не е подходящо, тъй като флагът на спасителите е червен, съобщава \"Флагман\". Удавникът е изваден в района на бар \"Сакса бийч\". В момента тялото му е поставено на шезлонг и покрито със син плащ, встрани от погледите на палжуващите. На мястото има полицаи, които явсно изчакват пристигането на трупната линейка, която да откара поредната жертва на опасното море. Сподели:", "date": "2018.08.19", "title": "ПОРЕДНА ТРАГЕДИЯ! Мъж се удави край Бургас (СНИМКА)"}
{"url": "https://pik.bg/%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D1%86%D1%8F%D0%BB%D0%B0-%D0%BD%D0%BE%D1%89-%D0%B4%D0%B2%D0%B5-%D0%B6%D0%B5%D0%BD%D0%B8-%D0%B2-%D0%BF%D0%B8%D1%80%D0%B8%D0%BD-news774225.html", "text": "Сигналът е получен в 20.30 часа и веднага е сформиран екип от четирима спасители, които са успели да открият двете жени около 22.30 часа между хижите \"Безбог\" и \"Гоце Делчев\". Около 24.00 часа двете жени заедно със спасителите са пристигнали в Добринище. Жените са търсели пряк път движейки се по серпентини, но не са се ориентирали добре и въпреки, че са имали в себе си мобилни терефони, не са успели да подадат точни координати за местонахождението си. Планински спасители от Добринище са открили две жени, изгубили се в Пирин късно снощи, съобщи за БТА Цветан Пчелин, ръководител на отряда на ПСС в Добринище. Сподели:", "date": "2018.08.19", "title": "Спасители издирват цяла нощ две жени в Пирин"}
{"url": "https://pik.bg/%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-40-%D0%BB%D0%B2-%D0%BF%D0%BE%D0%B4%D0%BA%D1%83%D0%BF-%D0%BD%D0%B0-%D0%BA%D0%B0%D1%82%D0%B0%D0%B4%D0%B6%D0%B8%D0%B8-news774126.html", "text": "С условна присъда напусна старозагорския окръжен съд 32-годишен жител на сливенското село Градец, който застана пред Темда по обвинение в даване на подкуп на служители на МВР. Сподели:", "date": "2018.08.19", "title": "Условна присъда за 40 лв. подкуп на катаджии"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%87%D0%B0%D1%80%D1%8F-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B0%D1%82%D0%B0-%D0%B1%D0%B0%D0%B7%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news774127.html", "text": "Паметник на подводничаря беше официално открит във военноморската база във Варна. Автор на композицията е скулпторът Живко Дончев, като месинговата част е изработена от гилзи от снаряди, предоставени от Министерството на отбраната. Събитието е част от проявите по повод отбелязването на 64-та годишнина от създаването на Осми отделен дивизион подводни лодки, когато е било възстановено подводното плаване у нас, предава БНР. Командирът на ВМС контраадмирал Митко Петев с оптимизъм заяви, че подводното плаване ще се възстанови: \"Аз съм абсолютно убеден, че то ще продължи да живее, защото, на първо място - една от най-славните традиции, която е жива, е подводничарската, защото България има своя подводен флот и флотът може да живее единствено чрез тези славни традиции.\" Последният командир на подводницата \"Слава\" капитан първи ранг Камен Кукуров обясни кое е най-важното за един подводничар: \"Да съчетае в себе си това, че командир на подводницата си първи след бога и в същото време си никой без екипажа до теб\". Председателят на Съюза на подводничарите капитан първи ранг от резерва Станко Станков 17 години е бил подводничар и две години командир на дивизиона. Той каза: \"Радостно е, че има паметник, тъжно е, че няма дивизион. Вярвам в бъдещето на подводния флот. Не може източна граница на ЕС без кавалерия\". Сподели:", "date": "2018.08.19", "title": "Откриха паметник на подводничаря във военноморската база във Варна"}
{"url": "https://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D0%BB%D1%83%D0%B4%D0%BE%D1%81%D1%82-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BF%D1%80%D0%B8%D0%B7%D0%BD%D0%B0-%D0%BF%D1%80%D0%B8%D0%BD%D0%B5%D1%81%D0%BE%D1%85-%D1%87%D0%BE%D0%B2%D0%B5%D0%BA-%D0%B2-%D0%B6%D0%B5%D1%80%D1%82%D0%B2%D0%B0-%D0%B8-%D1%81%D0%BF%D0%B0%D1%85-%D1%81%D1%8A%D1%81-%D1%81%D0%B5%D1%81%D1%82%D1%80%D0%B0-%D0%BC%D0%B8-%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D1%83%D1%81-news773924.html", "text": "Спортистът направи разтърсваща изповед пред медия от африканската държава. \"Аз убих човек, за да бъда успешен спортист и човешкото жертвоприношение ми донесе успех. Следвах семейния пример. Баща ми уби майка в името на своето материално благополучие\", заяви той. Футболистът също заяви, че е правил секс с мъж и си призна за акт на кръвосмешение. \"Аз спах с моя сестра и една от лелите си\", каза още Н'Зигу, предава шокиращата лудост \"Новини.бг\". Н'Зигу е играл за страната си от 2000 до 2008 г. Той е участвал в 24 мача и е вкарал пет гола. Футболистът е бил част и от френските клубове Анже, Нант, Реймс и Геньон, припомня \"Нюзру\". Убих човек, за да ми потръгне кариерата, каза бившият футболист от националния отбор на Габон Шива Н'Зигу. Сподели:", "date": "2018.08.19", "title": "ТОТАЛНА ЛУДОСТ! Футболист призна: Принесох човек в жертва и спах със сестра ми в името на успеха"}
{"url": "https://pik.bg/he%D0%B1oc%D1%82%D1%8Ap%D0%B3a%D1%87%D1%8A%D1%82-%D0%BDa-%D0%B3a%D0%B7%D0%BFpo%D0%BC-%D0%B2-%CF%80e%D1%82ep%D0%B1yp%D0%B3-%D0%BDa%D0%B4%D0%BC%D0%B8%D0%BDa-%D0%BFo-%D1%86e%D0%BDa-%D0%BDa%D0%B9-%D0%B2%D0%B8co%C4%B8a%D1%82a-c%D0%B3pa%D0%B4a-%D0%B2-c%D0%B2e%D1%82a-news774128.html", "text": "Cтoйнocттa нa aĸтивитe нa AO \"MФK \"Лaxтa цeнтp\" - oпepaтop нa cтpoитeлcтвoтo нa 462-мeтpoвия нeбocтъpгaч нa Гaзпpoм в Caнĸт Πeтepбypг ce oцeнявa нa $2,5 милиapдa. Toвa cлeдвa oт дaннитe нa \"Гaзпpoм нeфт\", цитиpaни oт Интepфaĸc. B пyблиĸyвaния в чeтвъpтъĸ шecтмeceчeн oтчeт пo мeждyнapoднитe cтaндapти ce пocoчвa, чe нa \"Mнoгoфyнĸциoнaлния ĸoмплeĸc Лaxтa Цeнтp\" ce пaдaт нe пo-мaлĸo oт 5 нa cтo oт ĸoнcoлидиpaнaтa cтoйнocт нa aĸтивитe нa гpyпaтa, информира \"Мъни.бг\". Cтoйнocттa нa aĸтивитe нa \"Гaзпpoм нeфт\" в ĸpaя нa юни ce oцeнявa нa 3,113 тpилиoнa pyбли. Πo тoзи нaчин нa пpoeĸтa \"Лaxти\" ce пaдaт нe пo-мaлĸo oт 155 млpд. pyбли или $2,48 милиapдa пo вaлyтния ĸypc в ĸpaя нa oтчeтния пepиoд. Cпopeд oтчeтa пo pycĸитe cчeтoвoдни cтaндapти aĸтивитe нa \"MФK \"Лaxтa ca дocтигнaли cтoйнocт oт 118 млpд. pyбли или $2 милиapдa. Πpи тoвa oбeмът нa финaнcиpaнeтo нa пpoeĸтa e дocтигнaл 99,543 милиapдa, пoĸaзвaт дaннитe нa cиcтeмaтa \"CΠAPK-Интepфaĸc\". Πo тoзи нaчин ĸъм ĸpaя нa 2017 гoдинa paзxoдитe пo финaнcиpaнeтo нa пpoeĸтa ca дocтигнaли $1,728 млpд. (пo вaлyтния ĸypc oт ĸpaя м.г.). Toвa ĸoeтo пpeвишaвa cтoйнocттa нa изгpaждaнeтo нa нaй-виcoĸaтa cгpaдa в cвeтa - 828-мeтpoвaтa ĸyлa Бурж халифа в Дyбaй - $1,5 милиapдa. Cъдeйĸи пo вĸлючeнoтo финaнcиpaнe в aĸтивитe нa \"MФK \"Лaxтa цeнтp\" пpeз пpeдxoднитe двe гoдини, ĸoeтo ce oцeнявa нa 84% oт cтoйнocттa нa пpoeĸтa, мoжe дa ce пpeдпoлoжи чe ĸъм cpeдaтa нa 2018 г. тo e дocтигнaлo 130 млpд. pyбли. \"Лaxтa цeнтp\"e мнoгoфyнĸциoнaлeн oбщecтвeнo-дeлoви ĸoмплeĸc нa плoщ oт 13 xeĸтapa в Caнĸт Πeтepбypг нa бpeгa нa Бaлтийcĸo мope. Heбocтъpгaчът тpябвa дa cтaнe ceдaлищe нa pycĸия eнepгиeн гигaнт Гaзпpoм и нeгoвaтa ĸoмпaния \"Гaзпpoм нeфт\". Cтpoитeлcтвo нa нeбocтъpгaчa зaпoчнa пpeз 2012 гoдинa и ce oчaĸвa дa бъдe зaвъpшeнo дo ĸpaя нa тaзи гoдинa. Сподели:", "date": "2018.08.19", "title": "Heбocтъpгaчът нa Гaзпpoм в Πeтepбypг нaдминa пo цeнa нaй-виcoĸaтa cгpaдa в cвeтa"}
{"url": "https://pik.bg/%CF%80po%D0%B8%D0%B7%D0%B2o%D0%B4%D0%B8%D1%82e%D0%BB%D0%B8-%D0%BDa-c%D0%BCap%D1%82%D1%84o%D0%BD%D0%B8-ce-%D0%BCec%D1%82%D1%8F%D1%82-o%D1%82-k%D0%B8%D1%82a%D0%B9-%D0%B2-%D0%B8%D0%B7%D1%82o%D1%87%D0%BDa-e%D0%B2po%D0%BFa-%D0%B7apa%D0%B4%D0%B8-%D1%82%D1%8Ap%D0%B3o%D0%B2c%C4%B8a%D1%82a-%D0%B2o%D0%B9%D0%BDa-news774131.html", "text": "Oт ĸoмпaнии зa пpoизвoдcтвo нa ĸoмпoнeнти и cглoбявaнe нa \"Айфон\" дo тaĸивa зa ĸoмпютpи peдицa ĸoмпaнии в тexнoлoгичнaтa cфepa oбмиcлят възмoжнocти зa пpeмecтвaнe нa пpoдyĸциятa cи oт Kитaй ĸъм Изтoчнa Eвpoпa, Meĸcиĸo и Югoизтoчнa Aзия. Πъpвaтa тaĸaвa cтъпĸa пpeдпpиexa oт \"Фокскон Технолъджи\", ĸoитo ca cpeд ĸлючoвитe дocтaвчици зa \"Епъл\". Πpeди вpeмe дpyжecтвoтo oтвopи зaвoд зa диcплeи зa 10 милиapдa дoлapa в cъpцeтo нa Aмepиĸa. Ha фoнa нa ĸoнфлиĸтa мeждy CAЩ и Kитaй peдицa тexнoлoгични ĸoмпaнии, пpeдимнo oт Taйвaн, тъpcят aлтepнaтивa зa пpeмecтвaнe нa пpoизвoдcтвoтo cи в чyжбинa, пишaт в cвoй aнaлиз oт \"Блумбърг\", цитиран от \"Мъни.бг\". Teзи фиpми ca cpeд нaй-гoлeмитe нa глoбaлния пaзap нa ĸoмпoнeнти зa eлeĸтpoнни ycтpoйcтвa. Cлeд \"Фокскон\" oт pъĸoвoдcтвaтa нa \"Пегатрон\" и \"Инветек\" oбявиxa, чe ca oтĸpили нaчин дa oгpaничaт нeгaтивния eфeĸт нa тъpгoвcĸaтa вoйнa въpxy бизнeca cи. \"Зaпoчнaxмe дa paбoтим пo мexaнизъм зa oгpaничaвaнe нa нacтoящитe pиcĸoвe, идвaщи oт тъpгoвcĸитe диcпyти\", зaяви Лиao Cyн-Янг, ĸoйтo e изпълнитeлeн диpeĸтop нa пpoизвoдитeля нa \"Айфон\" - \"Пегатрон\". В ĸpaтĸocpoчeн плaн ĸoмпaниятa плaниpa дa oтвopи пpoизвoдcтвo в Чexия, Meĸcиĸo и Taйвaн. Ha пo-ĸъceн eтaп щe ce тъpcят възмoжнocти зa cъщaтa cтъпĸa в Индия или дpyгa cтpaнa в Югoизтoчнa Aзия. Ocтaнaлитe вoдeщи дpyжecтвa, ĸaтo вaжния зa \"Епъл\" дocтaвчиĸ \"Инветек\" и пpoизвoдитeлитe нa ĸoмпютpи зa eдни oт нaй-гoлeмитe cвeтoвни бpaндoвe \"Куанта\" и \"Компал\" cъщo твъpдят, чe пpeдcтoи дa избepaт дecтинaции извън Kитaй зa oтвapянe нa зaвoди. Oт \"Куанта\" плaниpaт дa paзшиpят пpoизвoдcтвoтo cи в Kaлифopния и Teнecи или в Гepмaния. Oт \"Компал\" гoтвят cъщoтo в Meĸcиĸo, Πoлшa, Taйвaн или Bиeтнaм. Шecттe нaй-гoлeми ĸoмпaнии oт бpaншa в Taйвaн ca гeнepиpaли 296 милиapдa дoлapa пpиxoди пpeз 2017 гoдинa - cyмa пoчти ĸoлĸoтo цялaтa иĸoнoмиĸa нa Πaĸиcтaн нaпpимep. Heщo пoвeчe - тe имaт cepиoзeн пpинoc в изнoca нa Kитaй в тaзи индycтpия. 15 oт 20-тe нaй-гoлeми изнocитeли oт втopaтa пo гoлeминa иĸoнoмиĸa зa CAЩ ca имeннo тaйвaнcĸи. Bcичĸи тeзи фиpми ca дъщepни фиpми нa шecттe вoдeщи, ĸoитo вeчe бяxa cпoмeнaти. \"Ocoбeнo вaжнo щe бъдe зa тaйвaнcĸитe ĸoмпaнии дa дивepcифициpaт cвoятa пpoдyĸция, ĸaтo изглeждa, чe ĸoнфлиĸтът мeждy CAЩ и Kитaй нямa дa бъдe зaбpaвeн cĸopo\", ĸoмeнтиpa By Чyнг-шy в Taйпe. Сподели:", "date": "2018.08.19", "title": "Πpoизвoдитeли нa cмapтфoни ce мecтят oт Kитaй в Изтoчнa Eвpoпa зapaди тъpгoвcĸaтa вoйнa"}
{"url": "https://pik.bg/%D1%82%D1%80%D1%8A%D0%BC%D0%BF-%D1%81%D1%8A%D0%B2%D0%B5%D1%82%D0%B2%D0%B0-%D0%BA%D1%80%D0%B8%D1%82%D0%B8%D1%86%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%B8%D1%8F-%D0%B4%D0%B0-%D0%BE%D0%B1%D1%8A%D1%80%D0%BD%D0%B0%D1%82-%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BD%D0%B0-%D0%BA%D0%B8%D1%82%D0%B0%D0%B9-news774132.html", "text": "Президентът на САЩ Доналд Тръмп посъветва всички, които са заети с „внимателно наблюдение“ на Руската федерация, да обърнат внимание на Китай, като отбеляза, че Вашингтон може да намери общ език със всички, предава руската информационна агенция РИА Новости. „Всички глупци, които са заети единствено с внимателното наблюдение на Русия, би трябвало да погледнат в друга посока – към Китай. Но в крайна сметка, ако сме умни, силни и добре подготвени, ще съумеем да намерим общ език с всички“, написа Тръмп в профила си в социалната мрежа „Туитър“. Сподели:", "date": "2018.08.19", "title": "Тръмп съветва критиците на Русия да обърнат внимание на Китай"}
{"url": "https://pik.bg/12-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D1%81%D0%B5-%D0%BE%D1%82%D1%8A%D1%80%D0%B2%D0%B5%D1%88-%D0%BE%D1%82-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%80%D0%B0%D1%89-%D0%BF%D0%B0%D1%80%D1%82%D0%BD%D1%8C%D0%BE%D1%80-news774090.html", "text": "Имате ли си работа с човек, който си навира носа във всичките ви работи, постоянно изказва мнение без да е поискано и дори настоява да направите нещата по неговия начин? Такива хора смятат, че винаги са прави и не могат да приемат, че другите също имат гледна точка. Да излизаш с такъв човек е изтощително, нали? - Единственият човек, върху когото имате някакъв контрол, сте вие самите. Опитвайки се да промените партньора си, винаги ще срещнете разочарование. Така че, спрете да опитвате. - Дори да успеете да изкажете много убедително мнението си и вашият партньор да се съгласи, че прекалява с контролирането на вашия живот, промяната ще бъде само временна. - Вземайте решения, които за вас са правилни, имайте достойнство. Не се оставяйте на манипулации и чувство за вина. - Вие имате право да отстоявате своето мнение, имате право да не сте съгласни с околните във всеки един момент - не забравяйте това. - Вие имате нужда от лично пространство. Време и място, където вашият партньор няма влияние, където неговото мнение не може да бъде наложено. - Вие никога няма да бъдете доволни от живота си, ако следвате плана на някой друг. Правете избора си самостоятелно, а не за да угодите на някой друг. - Казвайте на партньора си точно с какво ви ядосва и кога прекалява. Ако се опитвате да го избягвате и да се криете от него, само ще влошите ситуацията. Той трябва да бъде наясно къде греши. - Избягвайте драмата и говорете ясно - какво ви дразни и защо? - Приятел, член на семейството или съветник, който да чуе вашата страна на нещата и да ви помогне да намерите пътя си. Често някой, който не участва в отношенията ви, може да предложи най-добрия план за действие. - Да правиш това, което ти казват може да гарантира някакво спокойствие, но никога няма да спечели уважение. Партньорът ви ще изгуби всякакво уважение към вас и може да премине много граници. - Не можете да промените поведението си, но можете да промените начина, по който отговаряте. Можете да избегнете навлизането в драми и да отстоявате ясно мнението си. - Определете си граници - доколко сте готови да се съобразите с другия и къде ще кажете \"не\". След като отстоите позицията си няколко пъти, останалите се научават докъде могат да стигнат. Обърнете се и просто си тръгнете. Ако не можете да се преборите с вашия патньор и да стигнете до независимост, просто сложете край. Но за да се почувсвтвате наистина свободни най-добре прекъснете всякаква комуникация. Сподели:", "date": "2018.08.19", "title": "12 причини да се отървеш от контролиращ партньор"}
{"url": "https://pik.bg/%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%BF%D1%80%D0%B8%D0%B1%D0%B8%D1%80%D0%B0-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BF%D0%B0%D1%87%D0%BA%D0%B8-%D0%BE%D1%82-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-news774138.html", "text": "Макар и да не стигнаха до групите на Лига Европа, футболистите на ЦСКА-София заработиха добра сума от участието си в евротурнирите. От достигането си до третия кръг в надпреварата, “червените” ще генерират приход в размер на 780 000 евро или 1 521 000 лева. За участие в първия кръг се полагат 240 000 евро, във втория - 260 000, а в третия - 280 000, пише \"Тема Спорт\". Като към приходите от УЕФА прибавим и тези от продажба на билети, то сумата нараства. На този етап не е известно какви са постъпленията на ЦСКА-София от тв права и от билети, като с тях сумата става още по-висока. Сподели:", "date": "2018.08.19", "title": "ЦСКА-София прибира сериозни пачки от Лига Европа"}
{"url": "https://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B8-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D1%81%D0%B5-%D0%BE%D0%B1%D1%8F%D0%B2%D0%B8%D1%85%D0%B0-%D1%81%D1%80%D0%B5%D1%89%D1%83-%D0%BF%D0%BE%D0%BB%D0%B8%D1%82%D0%B8%D0%B7%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D0%B5%D0%BA%D1%82%D0%B0-%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2-news774188.html", "text": "Руският президент Владимир Путин и германският канцлер Ангела Меркел са се съгласили, че политизирането на темата за газопровода \"Северен поток 2\" е неправилно. Това съобщи говорителят на Кремъл Дмитрий Песков след края на разговорите между Меркел и Путин в Берлин, продължили снощи около три часа. Двамата лидери са подчертали изключително търговския характер на обсъждания проект като са засегнали и въпроса за възможните американски санкции срещу компании, участващи в реализацията му. Путин и Меркел са говорили и за перспективите да се удължи транзитът на газ през Украйна. За Сирия е договорено да продължи диалогът във формат Русия-Германия-Франция-Турция. Преди срещата вчера Путин подчерта, че трябва да бъдат създадени условия за безопасно завръщане на сирийските бежанци. \"Важно е да увеличим хуманитарната помощ за сирийския народ и да подпомагаме онези райони, където биха могли да се завърнат бежанци от чужбина. Това е потенциал за огромен натиск върху Европа. За това трябва да сторим всичко, за да помогнем на тези хора да се върнат у дома\", заяви Владимир Путин в Мезеберг край Берлин преди срещата си снощи с германския канцлер Меркел. Германският канцлер коментира от своя страна, че Берлин и Москва трябва да работят за трайно решение на конфликта в Източна Украйна и за избягване на по-тежка хуманитарна криза в Сирия. Сподели:", "date": "2018.08.19", "title": "Владимир Путин и Ангела Меркел се обявиха срещу политизирането на проекта \"Северен поток 2\""}
{"url": "https://pik.bg/%D1%81%D0%B0%D0%BD%D0%B8%D1%80%D0%B0%D1%82-%D1%88%D0%BA%D0%BE%D0%BB%D0%B0-%D0%B8-%D0%B3%D1%80%D0%B0%D0%B4%D0%B8%D0%BD%D0%B8-%D0%B2-%D0%BB%D0%BE%D0%BC-%D1%81-12-000-000-%D0%BB%D0%B5%D0%B2%D0%B0-news774140.html", "text": "Пет училища, две детски градини и една детска ясла ще бъдат основно ремонтирани и оборудвани в Лом. Близо 12 млн. лева са предвидени за ремонтните дейности, които се финансират от Оперативна програма \"Региони в растеж\" 2014 – 2020\", \"Конкурент\". По време на работна среща, свързана с изпълнението на проект \"Модернизирана образователна инфраструктура в град Лом\", кметът Пенка Пенкова подчерта обществената значимост на инициативата, която цели да подобри образователната инфраструктура на общината. Ремонтните дейности в учебните сгради включват саниране, реконструкция и обновяване на учебни корпуси, класни стаи, спортни съоръжения и дворове на училища и детски градини. Освен това се предвижда доставка и монтаж на оборудване и обзавеждане на класните стаи, училищните лаборатори и библиотеки. За две години и половина ще бъдат основно ремонтирани и оборудвани ПГ „Найден Геров“, СУ „Д. Маринов“, ДГ №1 „Снежанка“, I ОУ „Н. Първанов“, ДГ №7 „Калинка“, Детска ясла №1, II OУ „К. Фотинов“, СУ„Отец Паисий“. Сподели:", "date": "2018.08.19", "title": "Санират школа и градини в Лом с 12 000 000 лева"}
{"url": "https://pik.bg/%D1%81%D0%B0%D0%BA%D0%B0%D1%82%D0%BB%D1%8A%D0%BA-%D0%BC%D0%B0%D0%B9%D1%81%D1%82%D0%BE%D1%80-%D0%BF%D0%B0%D0%B4%D0%BD%D0%B0-%D0%BE%D1%82-%D0%BF%D0%BE%D0%BA%D1%80%D0%B8%D0%B2-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D0%BB%D0%B5%D0%B6%D0%B8-%D1%81%D1%8A%D1%81-%D1%81%D1%87%D1%83%D0%BF%D0%B2%D0%B0%D0%BD%D0%B8%D1%8F-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-news774139.html", "text": "Майстор е паднал от покрив на къща в монтанското село Равна, съобщиха от полицията. Инцидентът е станал в петък около 17 часа. 43-годишен мъж от село Железна е сменял керемидите на покрив, когато се подхлъзнал и паднал на земята. Незабавно бил подаден сигнал на тел. 112 и скоро пристигнала линейка, която закарала пострадалия в болница. След обстоен преглед било установено, че той е със счупена бедрена кост, но без опасност за живота, предава за патилата на клетия майстор \"Булнюз\". Сподели:", "date": "2018.08.19", "title": "САКАТЛЪК! Майстор падна от покрив в монтанско село, лежи със счупвания в болницата"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B8%D0%BB%D0%B5%D0%BD%D0%B0-%D0%B4%D0%B0%D0%BC%D1%8F%D0%BD%D0%BE%D0%B2%D0%B0-%D0%BE%D1%82-%D0%B3%D0%B5%D1%80%D0%B1-%D0%B2-%D0%BB%D0%B8%D1%87%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B3-%D0%B6%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B5-%D0%BC%D0%BE%D1%8F%D1%82-%D1%83%D1%87%D0%B8%D1%82%D0%B5%D0%BB-%D0%B2--news774218.html", "text": "- Родена съм и съм израснала в Силистра. Завърших основно училище \"Иван Вазов\" с френски и руски език от първи клас, а след това и езиковата гимназия \"Пейо Яворов\". Гордея се с училищата, които съм завършила. - Имах прекрасно детство. Казват, че Силистра е градът под кабърчето на картата. Винаги, особено преди 1989 г., информацията стигаше изключително бавно и трудно. Дори вестниците и списанията закъсняваха. По времето на моето детство нямаше интернет и социални мрежи. Но пък благодарение на учителите ни, на семействата ни получавахме нужното. Силистра е специално място за мен и днес. Там съм получила най-важните си уроци, там е моята майка. - Имам семейство на бунтари и с определена дясна ориентация. Родителите ми имаха приятели от Западна Германия и за да могат да разговарят по телефона с тях примерно, се правеха едни тайни срещи… Понякога у дома „случайно“ идваха милиционери. Трябваше да внимаваме какво говорим на улицата… Имаше и още подобни случки, на които някой млад човек днес едва ли ще повярва. Но останалите знаем отлично какво беше отношението в онези времена към мислещите и свободолюбивите хора, каквито бяха моите родители. Майка ми Николинка Горанова вече е пенсионерка. Дълги години беше учителка и директорка на детска градина. Баща ми Цветан Гълъбинов, лека му пръст, беше футболист в „Дунав” (Русе) и \"Доростол\" (Силистра), след това - треньор. Ръководеше детско-юношеската школа в родния ми град. Мога да кажа, че допринесе много за развитието на спорта в града. И двамата до ден днешен са много уважавани. И аз, и брат ми Габриел, който в момента е в Австрия, дължим много на тях - и като възпитание, и като начин, по който възприемаме света. Учили са ни винаги да защитаваме позициите си и да се борим за тях. - Не бих казала, че съм била палава, напротив. Брат ми също. Не са ни наказвали, проблемите у дома се обсъждаха. Най-голямата ми „беля“ беше, когато бягахме от час и се криехме в библиотеката, за да слушаме френска музика и да четем списания. Библиотекарката беше наш човек и като ни търсеше някой учител, казваше, че не ни е виждала. Всъщност бяхме изцяло женска паралелка, само момичета. В подготвителния клас имахме едно момче, което след това замина да учи във Франция. Нашето дамско общество се славеше с това, че отстоява идеи и позиции. По това време нямаше изискване за униформи, но много искахме да имаме собствен стил и да се отличаваме. Затова си въведохме – дънки и поло. Бяхме много горди. В подготвителния клас ни преподаваше директорът г-н Красимир Коев. Той е изключителен човек и литератор и ми помага и досега. Истински демократ! В 8. клас обаче дойде друг преподавател, когото изобщо не харесахме. Цяла година протестирахме и накрая Коев го смени с Росица Игнатова, която точно беше завършила университета. С директора не ни беше лесно, но ни научи да сме граждани, което за 1990 г. си беше революционно. С г-н Коев направихме и първия вестник на училището – „Елит“. Аз му бях главен редактор за известно време. Вестникът продължава да съществува и днес, а го кръстихме така, защото езиковите и математическите гимназии се славеха, че са елитните училища, особено в по-малките градове. С г-жа Игнатова, която и сега продължава да преподава, работим заедно и днес. Тя много ми помагаше, когато разработвахме Закона за предучилищното и училищното образование. Аз съм от тези ученици, които са имали невероятни преподаватели. От 1. до 11. клас по френски език ми преподаваше Стоянка Филева, светла ѝ памет. Наричахме я Мадам… Тя ме научи на най-важните уроци за Франция, за езика и най-вече за живота. Сред моите учители са имена като Златинка Димитрова, Иванка Драганова, които също ми преподаваха по френски, Мима Йорданова ми беше класна в гимназията и ми преподаваше по география, Теодорина Тодорова - по история (смяташе, че трябва да стана журналистка), Венета Ковачева - по математика. А учителката ми по история в основното училище Маргарита Любенова, която преподаваше и на брат ми, скоро гостува с ученици от клуб „Васил Левски” в Народното събрание. Мога да изреждам още, но ще пропусна някого. Когато се прибирам в Силистра, винаги се опитвам да си уредя среща в училищата ми. - Да, бях отличничка. В 11. клас завърших Езиковата гимназия с отличие за първенец на випуска. Получих символично бронзова статуетка на сова. Военно обучение не съм имала. Бригади имахме – едноседмични и честно казано, се забавлявахме. Пък и бяхме много отговорни по време на работа. - Да. До средата на първия срок в 11. клас смятах, че ще уча международен туризъм. След това реших да следвам нестандартна филология. Така бях приета унгарска филология в Софийския университет „Св. Климент Охридски”. След това учих за кратко и специализирах в Унгария, а също така в продължение на две години имах възможността да се запозная с китайския език и култура като втора специалност. Не просто харесвам чуждите езици, а съм им се отдала по начин, който само филолог може да разбере. Признавам, че заниманията ми с политика в последните 11 години ми отнемат все повече от времето. - Естествено, както казах, семейството ни беше и е с определени десни възгледи. В университета тази ми позиция беше окончателно формирана. Завърших през 2001 г. и веднага бях поканена да преподавам като хоноруван асистент по унгарски език. Разликата в годините със студентите ми беше изключително малка и често говорехме и за това как трябва да се промени висшето образование така, че да ни хареса на нас, младите хора. Много обсъждания сме имали на тази тема - и формални, и неформални. Така и влязох в политиката. Винаги съм се опитвала нещо да променям в моята специалност - така че да направим обучението на студентите по-интересно, да бъдат мотивирани и доволни. Бях обявена от колегите си за защитник на студентите. Предложението за политиката дойде от директора на моята гимназия по това време г-н Васил Узунов. Той ми се обади един следобед да ме попита дали имам някакви партийни пристрастия. Казах: \"Не знам за какво ми говориш, но искам да знаеш, че съм много десен човек. Дори бих казала - тъмносиня\". Тогава - 2007 г., бяха първите евроизбори. И всяка структура на ГЕРБ в страната трябваше да направи, както и сега, номинации. Той каза, че са решили да ме номинират от Силистра. Имаше интервю, имаше комисия по избора. Тъй като не бях доволна от интервюто си и идеите, които бяха споделени с мен от журито, помолих директора, който се познава с г-жа Йорданка Фандъкова, да ме свърже с нея. Тя, преди да стане зам.-кмет в онези години, беше от най-добрите директори в София. Исках да ѝ разкажа моите и на студентите ми виждания за образованието. Бях я виждала само по телевизията и вестниците. Но на следващата сутрин се озовах в кабинета ѝ - да кажа какво мислят студентите, какво сме разработили. Така г-жа Фандъкова ме покани в нейния екип. Тя е моят учител в политиката. До късни нощи при нея сме работили с учители, родители и колеги по програмата за образование на ГЕРБ. Бяхме и продължаваме да бъдем страхотен екип! Това много ми помогна и когато влязох по нейна покана в Министерството на образованието. Първата година бях парламентарен секретар. След това станах зам.-министър с ресор \"Средно образование\". - Това не е вярно! Всички български автори са в учебните програми! Никой не е „орязан”. Аз не съм специалист по български език и литература и не мога да коментирам в детайли, но новите програми са факт, както е факт и че всички автори и произведения са в учебниците. Програмите са подредени по друг начин след дискусии, обсъждания и предложения на самите учители. Политиците нито ги разработват, нито имат това право. - Категорично няма идеология. Има различни виждания за това как трябва да бъдат подредени учебните програми. Подходът е прагматичен, а целта е да върнем на децата мотивацията за учене и да ги накараме да обичат литературата, а не просто да зубрят автори и творби. Да направим така, че да бъдат щастливи в училище, да им е интересно и да получат качествени знания и умения, които да ги направят успешни. С новия закон и учителите получиха много голяма свобода. Някои я харесват, други - не толкова. Защото свободата означава и отговорност. В тази активна информационна среда учителят вече няма как да е единственият източник на информация. Той трябва да е медиатор, посредник, който да помогне на децата да се ориентират в океана от данни, от събития. Да ги научи да разпознават истинската от фалшивата информация. Да си подбират източниците, които ползват. Много са предизвикателствата пред съвременния учител и затова той трябва да бъде подкрепен. - Тази политика е заявена още от първия ни мандат, въпреки че тогава бяхме във финансова криза. Не разполагахме с този ресурс, с който разполагаме сега. - Категорично мога да кажа, че той е наясно с проблемите и категорично подкрепя политиките, които водят до стабилност в системата. Винаги го е правел. Няма как да нямаме диалог с премиера. Всички програми на ГЕРБ се правят екипно. За инвестициите в учителите сме единодушни и с колегите от другите ресори. Прави ми впечатление, че често, когато говорим за учителите, забравяме, че трябва да говорим и мислим за цялостното икономическо развитие на страната. Защото когато учителите са мотивирани, когато са подготвени и подкрепени, тогава децата ни получават необходимите умения, които пък след това им помагат да получат добра личностна и професионална реализация. А това води до по-добро развитие на страната, до по-добри доходи. - Изключително много благодаря на моя съпруг д-р Георги Дамянов, който е ортопед - травматолог. Защото не е лесно съпругата ти да се занимава с политика. С емейството е на първо място за мен. Професията на съпруга ми е трудна и отговорна. Вярвам, че сме намерили златната среда на взаимоотношенията си. - Имаме минипудел, който се казва Роналд Рейгън. - Разбира се, той е част от семейството. Разходките обаче са приоритет на съпруга ми, това е времето само за Жоро и Рони. - Всъщност това е вторият ни пудел. Първият почина - много възрастен, на 17, преди две години. Още когато го взехме през 1999 г., не сме мислили за нещо президентско. Не е и артистично, макар че той беше с родословие. И аз, и съпругът ми харесваме Роналд Рейгън като политик, който подготви падането на Берлинската стена и краха на тоталитарния режим в Източния блок. Част е от символиката на ценностната система в нашето семейство. - Не съм най-добрият готвач, макар че по-често аз съм в кухнята. Това не е от любимите ми занимания. Но обичам да готвя унгарска кухня. Научих се, докато бях студентка в Унгария. Много се гордея с моя гулаш, както и с хортобадските палачинки, които се правят с много сметана и се приготвят повече от 2 часа и половина. Обичам да ходя на пазара в квартала. Сама си избирам продуктите, но най-много обичам да си говоря с хората там, които са мои съседи, както и с търговците. На пазара разбираш какъв е дневният ред на хората. За мен това е важно. Иначе за спорт не ми остава време, замествам го с много ходене пеш. Голямата ми страст е реставрирането на стари мебели. Сама го правя, знам всичко за боите, лаковете, видовете шкурки и т.н. Това е моето време за творчество. Иначе съм почитател на млади таланти в модния дизайн и много харесвам работата на Яна Конжагюлова, на която се доверявам изцяло в избора си на облекло. - Без книгите и музиката не може. Това е истинската храна за душата. Често препрочитам едни и същи книги като „Граф Монте Кристо“ и „Малкият принц“. В момента чета „Френски уроци. Пътешествия с вилица, нож и тирбушон“ на Питър Мейл, един англичанин, тръгнал на кулинарно, а и не само, приключение из Франция. Сподели:", "date": "2018.08.19", "title": "САМО В ПИК И \"РЕТРО\"! Милена Дамянова от ГЕРБ в лична изповед: Г-жа Фандъкова е моят учител в политиката (УНИКАЛНА ГАЛЕРИЯ)"}
{"url": "https://pik.bg/%D0%BD%D0%B0%D0%B3%D1%80%D0%B0%D0%B4%D0%B8%D1%85%D0%B0-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8%D1%82%D0%B5-%D0%B2-%D0%BB%D1%8F%D1%82%D0%BD%D0%BE%D1%82%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%BF%D0%BE-%D1%84%D1%80%D0%B5%D0%BD%D1%81%D0%BA%D0%B8-%D0%B5%D0%B7%D0%B8%D0%BA-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news774143.html", "text": "Заместник-кметът на Община Враца Петя Долапчиева и почетният консул на България в Марсилия Жан Мари Мартен връчиха сертификати и наградиха участниците в Лятно училище „Френският език – мост между две култури“. Инициативата се провежда за трета поредна година и цели популяризиране на изучаването на френски език. Специални благодарности към почетния консул Жан Мари Мартен и неговия екип поднесе заместник-кметът Петя Долапчиева. \"Благодаря за това, че отново подкрепихте лятното училище. Езикът е мост между българската и френската култура и се надявам все повече млади хора да преминат по него“, заяви в приветствието си зам.-кметът на Община Враца. От своя страна почетният консул на България в Марсилия Жан Мари Мартен добави, че уроците на лятното училище са много успешни и изрази надежда, че децата ще продължат да развиват уменията си по френски език, предава още \"Конкурент\". Тази година Лятното училище „Френският език – мост между две култури“ се проведе от 13 до 18 август и събра 26 ученика, разпределени в две възрастови групи – до 4 клас и до 10 клас. Последното занимание по френски на учениците се проведе в петък, а негов официален гост бе образователното аташе на Френския културен институт в България Валери Драк. Сподели:", "date": "2018.08.19", "title": "Наградиха участниците в лятното училище по френски език във Враца"}
{"url": "https://pik.bg/%D0%B8%D0%BD%D1%81%D1%82%D0%B8%D1%82%D1%83%D1%82%D1%8A%D1%82-%D0%BF%D0%BE-%D1%82%D1%80%D0%B0%D0%BA%D0%BE%D0%BB%D0%BE%D0%B3%D0%B8%D1%8F-%D0%BD%D0%B0-%D0%B1%D0%B0%D0%BD-%D0%BE%D1%82%D0%BA%D1%80%D0%B8%D0%B2%D0%B0-%D1%81%D0%B2%D0%BE%D0%B9-%D1%84%D0%B8%D0%BB%D0%B8%D0%B0%D0%BB-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news774142.html", "text": "Институтът по балканистика с център по тракология „Проф. Александър Фол” към БАН учреди свой филиал в Монтана, съобщи директорът му проф. Александър Костов. Това се случва по силата на меморандум за сътрудничество, подписан на 25 май между Българската академия на науките и Община Монтана. \"Вече 6 години нашият институт развива активна дейност в Монтана и областта в сътрудничество с местните институции. С оглед на натрупания опит и на политиката на отваряне на Академията към страната, ръководеният от мен институт регистрира свой клон в Монтана”, каза професор Костов. Филиалът ще отвори врати официално до края на септември или в първите дни на октомври. \"Търсим помещение, където на настаним учените. То ще бъде предоставено безвъзмездно на БАН. От там са осигурили необходимите щатове за хората, които ще работят тук”, каза кметът Златко Живков. Сподели:", "date": "2018.08.19", "title": "Институтът по тракология на БАН открива свой филиал в Монтана"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%B2%D0%B4%D0%B8%D0%B3%D0%BD%D0%B0-%D1%81%D0%B2%D0%B0%D1%82%D0%B1%D0%B0-%D1%81%D0%BD%D0%B8%D0%BC%D0%BA%D0%B8-news774191.html", "text": "Лили Иванова отдавна не посещава и не пее по сватби, но този път направила изключение, защото под венчилото минала едната от двете й племенници. Щастливото събитие върнало доброто настроение на примата, която преди броени дни стана жертва на нагла кражба, като от дома й бяга задигнати пари и изключително скъпи бижута. Мария, както се казва по-голямата племенница на певицата, се омъжила на скромно тържество в столицата. Тя е дъщеря на сестрата на Лили – Магда, с която през годините естрадната дива ту се сближаваше, ту не си говореха с месеци. Към двете й дъщери обаче Иванова винаги имала чудесно отношение и ги гледала като свои деца. Тя им помагала и финансово, въпреки че имали свои професии, а според мълвата наследството на примата, възлизащо на няколко милиона в банки и редица имоти, щяло да бъде поделено между тях и техните деца. Мария има син Иван, който според близки до фамилията е фаворит на звездата. Момченцето често й рисувало картини и й подарявало собственоръчно изработени картички, а преди време Лили се издаде, че гледа на него като на свое отроче със селфи от концерт в Русия, на което се виждаше, че на дисплея на телефона си е поставила именно негова снимка. Мария и сестра й Радмила се отнасяли с изключително уважение към леля си и посещавали всички нейни изяви в България и зад граница. Искали й както лични съвети, така и по-делови, а тя никога не им отказвала помощ. Наскоро примата дори откупила от по-голямата си племенница гарсониера, намираща се в родния й град Кубрат, защото Мария се нуждаела от по-голяма сума пари – вероятно за да подготви сватбата си. Продажбата на непознато трето лице щяла да отнеме време, в което имотът щял още повече да се обезцени, предв се грижела за нея изцяло, сле кната стотинка обезщетение, прикована в инвалидна количка. Сподели:", "date": "2018.08.19", "title": "САМО В ПИК И \"РЕТРО\"! Лили Иванова вдигна сватба (СНИМКИ)"}
{"url": "https://pik.bg/%D1%81%D1%83%D0%BF%D0%B5%D1%80-%D0%BD%D0%B5%D0%B4%D0%B5%D0%BB%D1%8F-%D1%81%D0%BB%D1%8A%D0%BD%D1%86%D0%B5-%D1%89%D0%B5-%D0%B3%D1%80%D0%B5%D0%B5-%D0%B2-%D1%86%D1%8F%D0%BB%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%BC%D0%B5%D1%81%D1%82%D0%B0-%D1%89%D0%B5-%D0%BF%D1%80%D0%B5%D0%B2%D0%B0%D0%BB%D0%B8-%D0%B7%D0%B0-%D1%80%D0%B0%D0%B7%D0%BD%D0%BE%D0%BE%D0%B1%D1%80%D0%B0%D0%B7%D0%B8%D0%B5-news774156.html", "text": "Днес ще бъде слънчево. Временни увеличения на облачността ще има в следобедните часове, главно над Северна България и планинските райони. Само на отделни места там краткотрайно ще превали. Ще духа слаб, в източната половина на страната - до умерен вятър от изток-североизток. Максималните температури ще са предимно между 30° и 35°, в София - около 29°. И над планините ще бъде предимно слънчево. В следобедните часове ще има временни увеличения на облачността, но само на отделни места ще превали краткотрайно. Ще духа слаб до умерен североизточен вятър. Максимална температура на височина 1200 метра около 23°, на 2000 метра – около 16°. Над Черноморието ще бъде слънчево. Ще духа до умерен североизточен вятър. Максимални температури 30–31°. Температурата на морската вода е 27°. Вълнението на морето ще бъде 2 - 3 бала. На 19.08.2018 слънцето ще изгрее в 06:37 часа и ще залезе в 20:23 часа. Продължителност на деня 13:46 часа. На 19.08.2018 луната ще изгрее в 15:21 часа и ще залезе в 00:41 часа. Осветеност на диска в 0h UT 57 %. Фаза на луната: първа четвърт. Сподели:", "date": "2018.08.19", "title": "СУПЕР НЕДЕЛЯ! Слънце ще грее в цяла България, на места ще превали за разнообразие"}
{"url": "https://pik.bg/%D0%BA%D0%BE%D0%BB%D0%BA%D0%BE-%D1%87%D0%B5%D1%81%D1%82%D0%BE-%D0%BF%D1%80%D0%B0%D0%B2%D1%8F%D1%82-%D1%81%D0%B5%D0%BA%D1%81-%D1%89%D0%B0%D1%81%D1%82%D0%BB%D0%B8%D0%B2%D0%B8%D1%82%D0%B5-%D0%B4%D0%B2%D0%BE%D0%B9%D0%BA%D0%B8-news774094.html", "text": "Всеки се е питал колко ли често правят секс другите двойки. Изглежда този въпрос е много любопитен, защото искаме да сравним нашия любовен живот с този на другите и да разберем дали това, което правим е „нормално“. Сподели:", "date": "2018.08.19", "title": "Колко често правят секс щастливите двойки"}
{"url": "https://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D1%85%D0%B0%D0%B4%D0%B6%D1%8A%D1%82-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news774099.html", "text": "В Саудитска Арабия в неделя започва годишното мюсюлманско поклонение - хаджът, за което в ултраконсервативното кралство пристигнаха над 1,6 милиона вярващи мюсюлмани от цял свят, предаде АП. Хаджът е един от петте стълба на исляма и е задължителен поне веднъж в живота за мюсюлманите в добро физическо здраве и с финансови възможности. Той позволява на поклонниците да се почувстват по-близо до техния бог, изправени пред множеството предизвикателства на мюсюлманския свят. Сред тях са екстремистката заплаха в Близкия изток след поражението на Ислямска държава в Ирак и Сирия и участта на мюсюлманското малцинство рохинги в Мианма. Поклонниците са облечени в еднакви памучни роби, които са символ на равенството и смирението пред Аллах. Жените са с широки дрехи, с покрити коси и без грим, в знак на смирение и духовна чистота. Мюсюлманите вярват, че хаджът проследява пътя на пророка Мохамед и пророците Ибрахим и Исмаил. След като пристигнат, поклонниците започват да обикалят Кааба - кубовидният \"Божи дом\" в Мека - най-голямата светиня на исляма. След молитвите в Мека те се отправят към хълма Арафат , където пророкът Мохамед произнесъл последната си проповед. Хаджът в никакъв случай не е лесно начинание, информира БТА, цитирайки АП. Температурата в Мека и Мина е около 42 градуса по Целзий. Поклонниците изминават пеша между 5 и 15 км на ден. Дългото чакане и струпванията на хора понякога подлагат на изпитание и най-търпеливите. За Саудитска Арабия хаджът е най-сериозното логистично предизвикателство. Династията Ал Сауд опира отчасти легитимността си на управлението на най-свещените места за исляма. Официалната титла на крал Салман е \"пазител на двете свещени джамии\" в Мека и Медина. Кралството харчи милиарди долари от петролните си приходи за мерки за сигурност, особено в Мина, където са ставали едни от най-смъртоносните блъсканици при поклонението, напомня АП. Най-много жертви даде блъсканицата в Мина на 24 септември 2015 г., когато загинаха най-малко 2426 души. Сподели:", "date": "2018.08.19", "title": "Започва хаджът в Саудитска Арабия"}
{"url": "https://pik.bg/%D0%BD%D0%BE%D0%B2-%D0%B3%D0%B5%D0%BD%D0%B8%D0%B9-%D1%82%D1%80%D0%B8%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B8%D0%BC%D0%B0-%D0%BF%D0%BE-%D0%B2%D0%B8%D1%81%D0%BE%D0%BA-iq-%D0%BE%D1%82-%D1%81%D1%82%D0%B8%D0%B2%D1%8A%D0%BD-%D1%85%D0%BE%D0%BA%D0%B8%D0%BD%D0%B3-%D0%B8-%D0%B0%D0%B9%D0%BD%D1%89%D0%B0%D0%B9%D0%BD-news773799.html", "text": "Тригодишно момиче от Великобритания има по-висок коефициентът на интелигентност и от този на известния физик Стивън Хокинг, и от Алберт Айнщайн. Тестовете на деца показали, че малката Офелия Морган-Дю е с IQ 171 единици, а Хокинг и Айнщайн имали 160 единици, съобщава esoreiter. ru. Офелия живее в Рос он Уай. Тя започнала да говори, когато навършила осем месеца. Първите думи, които казала са „Здравей, мамо\", а скоро след това се научила да чете и да брои. Сега Офелия е на три години и си спомня много добре почти целия предишен живот. Майка й е на 31 години и се казва Наталия, а баща й – Бен. Те споделят, че биха могли вече да запишат 3-годишното момиче на училище, но се страхуват, защото още не се е социализирала, а това е трудно, тъй като е доста по-“пораснала“ от другите деца. Сподели:", "date": "2018.08.19", "title": "НОВ ГЕНИЙ! Тригодишно дете има по-висок IQ от Стивън Хокинг и Айнщайн"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4-%D1%80%D0%B0%D0%B7%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%B7%D0%B0-3-%D0%BC%D0%B8%D0%BD%D1%83%D1%82%D0%B8-%D0%B1%D0%B8%D0%BB%D0%B5%D1%82%D0%B8%D1%82%D0%B5-%D0%B7%D0%B0-%D0%BC%D0%B5%D0%B3%D0%B0%D1%81%D0%B1%D0%BB%D1%8A%D1%81%D1%8A%D0%BA%D0%B0-%D0%BD%D1%83%D1%80%D0%BC%D0%B0%D0%B3%D0%BE%D0%BC%D0%B5%D0%B4%D0%BE%D0%B2-%D0%BC%D0%B0%D0%BA%D0%B3%D1%80%D0%B5%D0%B3%D1%8A%D1%80-news774102.html", "text": "Всички билети за турнира UFC 229 бяха разпродадени за 3 минути. Шоуто ще се проведе на 6 октомври „T-Mobile Arena“ в Лас Вегас (САЩ) и ще бъде оглавен от супербитката между шампионът на UFC в лека категория Хабиб Нурмагомедов и Конър Макгрегър. Въпреки факта, че ръководството на UFC реши два пъти да увеличи цената на билетите за този турнир, феновете на смесените бойни изкуства искат да видят историческата битка между Хабиб и Конър толкова много, че са готови да се разделят дори с голяма сума пари. Най- евтините билети бяха с цена $205, а най-скъпите струваха $2505. Сподели:", "date": "2018.08.19", "title": "Рекорд! Разпродадоха за 3 минути билетите за мегасблъсъка Нурмагомедов-Макгрегър"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-35-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D1%80%D1%83%D0%BC%D1%8A%D0%BD%D0%B8%D1%8F-news774173.html", "text": "Земетресение с магнитут 3.5 по скалата на Рихтер е било регистрирано на територията на Румъния, съобщават на сайта си от Европейския средиземноморски сеизмологичен център, цитирани от „Фокус“. Според информацията, трусът е усетен в 05:28 часа местно време  (б.р. съвпада с българското) на 54 километра северно от град Плоещ и на 109 километра северно от столицата Букурещ. Няма информации за пострадали хора и нанесени материални щети. Сподели:", "date": "2018.08.19", "title": "Земетресение с магнитуд 3.5 по Рихтер разлюля Румъния"}
{"url": "https://pik.bg/%D1%87%D1%83%D0%B2%D1%81%D1%82%D0%B2%D0%B0%D1%82%D0%B5-%D1%81%D0%B5-%D1%82%D1%8A%D0%B6%D0%BD%D0%B8-%D0%BF%D1%80%D0%B5%D0%B7-%D0%B0%D0%B2%D0%B3%D1%83%D1%81%D1%82-%D0%B8%D0%BC%D0%B0-%D0%BD%D0%B0%D1%83%D1%87%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D1%82%D0%BE%D0%B2%D0%B0-news773735.html", "text": "Според специалистите, за да се справите със състоянието, на първо място не трябва да се изолирате. Излизайте с приятели или организирайте нещо със семейството си. Запълнете свободното си време с дейности, които обичате, бъдете активни. Но не се чувствайте виновни, че не сте 100% щастливи и позитивни постоянно – никой не е такъв Месец август – отпуска, плажове, коктейли, купони… и все пак ви се случва от време на време да се чувствате необяснимо унили. Защо? За явлението си има дори психологически термин – “августовска тъга”. Психологът Стивън Ферандо от Медицински център “Уестчестър” го сравнява с усещането, което много хора имат в неделя вечер, само че с продължителност цял месец. Настроението на някои хора се влияе силно от сезона. Както знаем, депресиите често се проявяват през зимата, когато е студено, слънчевата светлина е по-малко и се стъмва по-рано. През месец август пък, особено през втората му половина, вече се прокрадва мисълта за приключващата почивка, предстоящата работна есен не обещава нищо толкова приятно, а и температурите започват да падат с градус или два. Тези фактори карат хората да се чувстват по-тъжни, обикновено за период от около две седмици, обяснява Фернадо пред \"Ню Йорк магазин\" Сподели:", "date": "2018.08.19", "title": "Чувствате се тъжни през август! Има научна причина за това"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%86%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D1%81%D0%BC%D0%B5%D0%BD%D1%8F-%D0%BA%D1%83%D1%80%D1%81%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%BD%D0%B0%D1%82%D0%B8%D1%81%D0%BA-%D0%BE%D1%82%D0%B2%D1%8A%D0%BD-news774103.html", "text": "\"Противниците на Турция използват против нас икономически натиск. Страната ни обаче не възнамерява да променя своя курс. Не са успели и няма да успеят да сломят Турция\", заяви той, цитиран от БТА. На 10 август Тръмп одобри удвояване на митата за стомана и алуминий за Турция. В отговор Ердоган обяви бойкот на цялата американска електроника и увеличи митата за редица американски стоки. Турция няма да сменя курса си заради икономически натиск отвън, заяви президентът Реджеп Тайип Ердоган пред конгреса на оглавяваната от него Партия на справедливостта и развитието, предаде ТАСС. Сподели:", "date": "2018.08.19", "title": "Ердоган: Турция няма да сменя курса си заради икономически натиск отвън"}
{"url": "https://pik.bg/%D0%BF%D1%80%D0%BE%D0%B2%D0%B0%D0%BB%D0%B8-%D1%81%D0%B5-%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%BE%D1%82%D0%BE-%D0%BD%D0%B5%D0%BE%D0%BD%D0%B0%D1%86%D0%B8%D1%81%D1%82%D0%BA%D0%BE-%D1%88%D0%B5%D1%81%D1%82%D0%B2%D0%B8%D0%B5-%D0%B2-%D0%B1%D0%B5%D1%80%D0%BB%D0%B8%D0%BD-news774144.html", "text": "Традиционното неонацистко шествие в Берлин на годишнината от смъртта на Рудолф Хес беше отменено заради слабо присъствие, съобщи местната полиция, цитирана от ДПА. За събитието се явиха само около 50 неонацисти. Организаторите обаче обявиха, че от квартал Шпандау ще се насочат на изток към Фридрихсхайн за втора демонстрация, където се събраха около 500 неонацисти. Неонацисткото шествие беше свикано по повод 31 години от самоубийството на заместника на Хитлер Рудолф Хес в берлински затвор. Също в Шпандау се събраха неколкостотин души на контрадемонстрация, за да протестират срещу неонацисткото шествие. Те се опитаха да блокират придвижването на неонацистите към Фридрихсхафен със сядане на улицата, но полицията ги накара да се преместят. Балони с надпис \"Няма място за нацисти\" се издигаха над протестиращите, сред които имаше представители на социалдемократите и Зелените. В Берлин бяха разположени около 2300 полицаи за поддържане на реда около двете демонстрации. Няма данни за инциденти. Сподели:", "date": "2018.08.19", "title": "Провали се традиционното неонацистко шествие в Берлин"}
{"url": "https://pik.bg/%D0%BF%D0%BE-%D1%81%D0%BA%D1%8A%D0%BF%D0%B8-%D0%B4%D0%BE%D0%BC%D0%B0%D1%82%D0%B8-%D0%B8-%D0%BF%D1%80%D0%B0%D1%81%D0%BA%D0%BE%D0%B2%D0%B8-%D0%BF%D1%80%D0%B5%D0%B7-%D0%B0%D0%B2%D0%B3%D1%83%D1%81%D1%82-news774109.html", "text": "От Комисията по стоковите борси и тържищата съобщават, че няма разлики в сравнение с цените от миналата година. И все пак проверка по столичните пазари показа, че този август купуваме по-скъпи домати и праскови. В началото на годината доматите тръгнаха много добре, но заради градушките и проливните дъждове се появи мана. Годината не беше добра и за кайсиите и прасковите. Повишението на цената при прасковите спрямо август миналата година е 30 ст. за килограм от вкусния и сладък плод. Има поевтиняване обаче на захарта и олиото, предава още БНТ за цените през август. Сподели:", "date": "2018.08.19", "title": "По-скъпи домати и праскови през август"}
{"url": "https://pik.bg/%D0%BA%D1%83%D0%B1%D0%B0-%D0%BF%D1%80%D0%BE%D0%B2%D0%B5%D0%B4%D0%B5-%D1%82%D0%B5%D1%81%D1%82-%D0%BD%D0%B0-%D0%BC%D0%BE%D0%B1%D0%B8%D0%BB%D0%B5%D0%BD-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-news774113.html", "text": "Услугата беше предоставена безплатно за един ден от националния телеком и достигна до повече от пет милиона потребители. Досега интернет на острова е имало само в държавните учреждения и някои университети. Сподели:", "date": "2018.08.19", "title": "Куба проведе тест на мобилен интернет в цялата страна"}
{"url": "https://pik.bg/%D0%B8%D1%80%D0%B0%D0%BD-%D0%BE%D0%B1%D0%BE%D1%80%D1%83%D0%B4%D0%B2%D0%B0-%D0%BA%D0%BE%D1%80%D0%B0%D0%B1-%D1%81%D1%8A%D1%81-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-news774114.html", "text": "Военноморският флот (ВМФ) на Иран е оборудвал за първи път един от бойните си кораби с домашно построена съвременна отбранителна система, съобщи в събота командващият ВМФ на Иран, предава \"Ройтерс\". Корпусът на стражите на Ислямската революция по-рано този месец потвърди, че е провел военни учения в Персийския залив и посочи, че те са имали за цел да отработят отразяването на възможни заплахи, коментира американската агенция. Централното командване на въоръжените сили на САЩ потвърди, че е регистрирало увеличена военноморска активност на Иран, разпростираща се в Ормузкия проток, стратегически воден път за световните петролни доставки, който Революционната гвардия заплаши да блокира, отбелязва още \"Ройтерс“, като пояснява, че тези действия на Техеран са предизвикани от решението на американския президент Доналд Тръмп да извади Вашингтон от ядрената сделка. Командващият ВМФ на Иран контраадмирал Хосеин Ханзади „потвърди, че бреговите и морските изпитания на защитната система с малък обхват \"Каманд“ са завършени успешно и заяви, че системата е монтирана на военен кораб и ще бъде монтирана на втори кораб съвсем скоро“, съобщи иранската агенция \"Тасним\", предава още \"Фокус\". \"Каманд“ е получила прозвището иранската фаланга по името на автоматична картечница, произвеждана от американската компания \"Райтеон\", чиито тежки куршуми разбиват идващите ракети, пише американската агенция. Тъй като не може да внася много оръжия поради международни санкции и оръжейно ембарго, Иран е изградил голяма вътрешна оръжейна индустрия, за да постигне самодостатъчност при производството на военно оборудване и често съобщава за развитието на оръжие, което според него е сравнимо с модерните западни системи. Сподели:", "date": "2018.08.19", "title": "Иран оборудва кораб със съвременна отбранителна система"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-51-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%B4%D0%B0-%D0%BA%D0%B0%D1%80%D0%B0-%D0%BD%D0%B5%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD-%D0%BC%D0%BE%D1%82%D0%BE%D0%BF%D0%B5%D0%B4-%D0%B2-%D0%BC%D0%B5%D0%B7%D0%B4%D1%80%D0%B5%D0%BD%D1%81%D0%BA%D0%BE-news774055.html", "text": "Автопатрул спрял в мездренското село Люти дол на 17 август (петък) около 20:15 часа мотопед без регистрационна табела, съобщава „Конкурент“. Той бил каран от И.Х. на 51 г. от селото. При извършена справка било установено, че водачът не притежава свидетелство за управление на моторно превозно средство, а мотопедът не е регистриран по надлежния ред. По случая в РУ – Мездра е образувано бързо производство. И.Х. е задържан в районното управление за срок до 24 часа. Сподели:", "date": "2018.08.19", "title": "Спипаха 51-годишен без книжка да кара нерегистриран мотопед в Мездренско"}
{"url": "https://pik.bg/%D0%B8%D0%B7%D1%86%D0%B5%D0%BF%D0%BA%D0%B0-%D0%B8%D0%B7%D0%B3%D0%BE%D0%BD%D0%B8%D1%85%D0%B0-%D0%BA%D1%80%D1%83%D0%BC-%D0%BE%D1%82-%D0%BC%D1%83%D0%BB%D0%B5%D0%BD-%D1%80%D1%83%D0%B6-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%BB%D0%B5%D0%BF%D0%BE-%D0%BE%D0%B1%D0%BB%D0%B5%D0%BA%D0%BB%D0%BE-news774129.html", "text": "Чалга певецът Крум беше изгонен от „Мулен Руж“ заради нелепо облекло. Неговата приятелка му спретна страхотна изненада, като събра всичките му приятели в известното нощно кабаре „Мулен Руж“, където рожденикът обаче не бил допуснат заради неподходящо облекло – червен потник, спортно долнище в жълто и черно-зелени маратонки. Оказа се, че мистериозната жена до звездата е почти толкова разкрепостена, колкото и самият Крум, и няма нищо против любимият й да празнува заобиколен от голи мадами. Певецът пази своята половинка в тайна от шест месеца. За нея не се знае почти нищо, а изпълнителят е категоричен, че на този етап не желае да коментира връзката си. „В Париж съм, страшно романтично е. Празнувам с приятели и половинката си. Голям кеф е. Гаджето е същото. Това е най-якият ми рожден ден. Получих много подаръци – нов микрофон, парфюм, дрехи… Доста хора подготвиха неща от България и ме изненадаха тук. На 15 август моята половинка ми направи подарък – билети за „Мулен Руж“, отидохме, но мен ме изгониха, защото не бях облечен подходящо. Казах си „Хайде и тук се изложих!“, но пък няма значение, останалите ги пуснаха. Вечеряхме, отидохме на клуб и се забавлявахме. Парите за билетите изгоряха, но здраве да е“, споделя Крум, цитиран от столичен всекидневник. Сподели:", "date": "2018.08.19", "title": "ИЗЦЕПКА! Изгониха Крум от \"Мулен Руж\" заради нелепо облекло"}
{"url": "https://pik.bg/%D0%BF%D0%BE%D0%BA%D1%80%D0%B8%D0%B2%D1%8A%D1%82-%D0%BD%D0%B0-%D0%BA%D0%B0%D1%82%D0%B5%D0%B4%D1%80%D0%B0%D0%BB%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D1%80%D0%B5%D0%BC%D0%BE%D0%BD%D1%82-news774105.html", "text": "Покривът на варненската катедрала \"Свето Успение Богородично\" се нуждае от спешен ремонт. При всеки дъжд водата се стича от куполите и застрашава стенописите. Сподели:", "date": "2018.08.19", "title": "Покривът на катедралата във Варна се нуждае от ремонт"}
{"url": "https://pik.bg/%D0%BF%D0%B5%D1%80%D1%83-%D0%B8-%D0%B5%D0%BA%D0%B2%D0%B0%D0%B4%D0%BE%D1%80-%D0%B7%D0%B0%D1%82%D1%8F%D0%B3%D0%B0%D1%82-%D0%B8%D0%B7%D0%B8%D1%81%D0%BA%D0%B2%D0%B0%D0%BD%D0%B8%D1%8F%D1%82%D0%B0-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%BE%D1%82-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news774052.html", "text": "Двете южноамерикански страни Перу и Еквадор затягат изискванията за влизане на тяхна територия на хилядите венецуелски мигранти, бягащи от икономическата и хуманитарна криза в страната си, предаде Асошиейтед прес. Вчера перуанските власти обявиха, че ще последват примера на Еквадор и ще искат всички влизащи венецуелци да имат паспорт. През последните месеци в двете страни дойдоха голям брой мигранти. В Перу според властите наскоро само за ден дошли 5000 венецуелци. В Еквадор оценките са, че в началото на август са идвали по над 4000 на ден. Според ООН от 2014 г. досега 2,3 милиона венецуелци са избягали от Венецуела. В момента повечето заминават по суша. Първо влизат в Колумбия, а после продължават към други страни от Латинска Америка като Еквадор и Перу. Във Венецуела, където има недостиг на хартия и мастило, е трудно да се получи паспорт, отбелязва Асошиейтед прес. Американският министър на отбраната Джеймс Матис заяви, че Пентагонът ще изпрати кораб в Колумбия, за да помогне за справяне с напрежението върху колумбийската здравна система, предизвикано от кризата с венецуелските бежанци. Матис каза, че колумбийският президент Иван Дуке, с когото се срещна вчера в Богота в рамките на обиколка, включваща Бразилия, Аржентина, Чили и Колумбия, е подкрепил предложението. Част от детайлите обаче все още се доработват. По думите на Матис корабът вероятно ще посети и други южноамерикански страни, усещащи последици от бежанския проблем. Той отказа да посочи конкретни срокове. Венецуелските власти поискаха от Колумбия да екстрадира бившия депутат от Националното събрание от венецуелската опозиция Хулио Борхес, съобщи вестник \"Насионал\", цитиран от ТАСС. Той е заподозрян в участие в неуспешното покушение срещу венецуелския президент Николас Мадуро на 4 август. Венецуелците се стекоха вчера към магазините и образуваха дълги опашки пред тях в очакване на планираната деноминация на националната валута, предаде Ройтерс. Предвижда се от цените да отпаднат пет нули в отговор на хиперинфлацията, която силно обезцени валутата. Мадуро заяви, че Венецуела ще въведе единен обменен курс за чуждестранната валута. Курсът ще бъде закрепен към криптовалутата на неговото правителство. Над 60 000 души пострадаха от наводнения в Южна Венецуела, заяви пред вестник \"Насионал\" депутатът от Националното събрание Ромел Гусаман. Причината са прелелите реки в щата Амасонас. Сподели:", "date": "2018.08.19", "title": "Перу и Еквадор затягат изискванията за мигрантите от Венецуела"}
{"url": "https://pik.bg/%D0%B0%D0%BF%D0%B0%D1%88-%D0%B7%D0%B0%D0%B4%D0%B8%D0%B3%D0%BD%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8%D1%82%D0%B5-%D0%B8-%D0%B8%D0%B7%D0%BF%D1%80%D0%B0%D0%B7%D0%BD%D0%B8-%D1%81%D0%BC%D0%B5%D1%82%D0%BA%D0%B0-%D0%BD%D0%B0-%D0%B6%D0%B5%D0%BD%D0%B0-%D0%BE%D1%82-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news774059.html", "text": "Жителка на село Търнак във Врачанско е подала сигнал в РУ-Бяла  Слатина на 17 август (петък) за кражба, съобщава „Конкурент“. Според информацията, жената заявила, че предния ден в общинския център неизвестно лице е откраднало от дамската й чанта личната и дебитната й карти. По-късно жената установила, че от сметката й са изтеглени 500 лв. По случая е образувано досъдебно производство по описа на РУ – Бяла Слатина. Сподели:", "date": "2018.08.19", "title": "Апаш задигна документите и изпразни сметка на жена от Врачанско"}
{"url": "https://pik.bg/%D1%82%D0%B2-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BF%D1%80%D0%B5%D1%82%D1%8A%D1%80%D0%BF%D1%8F-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%BD%D0%B0-%D0%BD%D0%BE%D0%BA%D1%82%D0%B8-%D0%B7%D0%B0-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE--news774152.html", "text": "Инцидент е на път да провали тв трансфера на годината. Николета Лозанова е била приета в болница с навехнат крак преди няколко дни. Лозанова се е оплакала от болки в глезена. Любимият й Николай Михайлов се погрижил за нея и веднага я завел в лечебно заведение в комплекса „Царско село“. До прием в болница не се е стигнало, а как е станал инцидентът не е ясно, пише столичен всекидневник Заради навехнатия крак на брюнетката, продуцентите на ВИП Брадър от дни са на нокти. Ако травмата се окаже по-сериозна може да застраши влизането на Николета в шоуто. След години преговори този път участието й е почти сигурно. Продуцентите и НиЛо в момента уточняват последни детайли около престоя й. Според последна информация тя ще се появи за две седмици в шоуто. Именно заради нейното присъствие целият сезон е под наслов „Женско царство“. Николета ще е царицата, която ще командва в къщата. За тази й роля Николета буквално извива ръцете на продуцентите от години. Категорична е, че освен огромен хонорар, за да влезе в къщата, мацето иска централна роля, както и излъчените кадри да бъдат подбрани така, че в никакъв случай имиджът й секссимвол да не се оронва. „Николета има цял куп изисквания за фризьори, гримьори, които ще се грижат през цялото време за нея, Ако има и най-малка болка в крака, няма да влезе изобщо, за да не я гледат накуцваща“, издават от предаването. Сумата, която прибира от предаването е 250 000 лева, издават запознати с финансовата част на ВИП Брадър. Сподели:", "date": "2018.08.19", "title": "ТВ НАПРЕЖЕНИЕ! Николета претърпя инцидент, продуцентите на ВИП Брадър на нокти за участието й"}
{"url": "https://pik.bg/%D0%BC%D0%B8%D1%81%D1%82%D0%B8%D1%87%D0%B5%D0%BD-%D0%BF%D0%BE%D0%B4%D0%B7%D0%B5%D0%BC%D0%B5%D0%BD-%D1%82%D1%83%D0%BD%D0%B5%D0%BB-%D1%81%D0%B2%D1%8A%D1%80%D0%B7%D0%B2%D0%B0-%D1%80%D0%BE%D0%B4%D0%BE%D0%BF%D0%B8%D1%82%D0%B5-%D1%81-%D1%80%D1%83%D0%BC%D1%8A%D0%BD%D0%B8%D1%8F-news774071.html", "text": "Неподозирана връзка между Северна и Южна България съществува дълбоко под земята. Твърдението е на радиестезиста доц. Ангел Калинов. Според него подземен и таен за масите величествен тунел прекосява почти цялата територия на страната ни. Преди да стане радиестезист, доц. Калинов е бил дълги години начело на катедрата по генетика към Висшия селскостопански институт в Пловдив. Ангел Калинов е влизал в тунела и дава детайли за незнайния подземен път. Ширината му е 7 метра, копан е още от траките. Може да се влезе в него от параклиса „Свети Димитър“, който се намира до Асеновата крепост. Началото на самия тунел е в полите на Родопите, минава под Стара планина и древната крепост Арчар, под дъното на река Дунав и излиза в Румъния. Според доц. Калинов цялата територия на величествените Родопи е прорязана от подобни подземни пътища, в които могат да минават и коне. Поредица от тунели има и край Белинташ. Край скалния феномен са и големите тракийски съкровища, скрити в пещери край Момин камък и Равен камък. Има предание, според което лично владетелят Александър Македонски е дарил златна колесница на светилището, твърди доц. Калинов. С внушителния тунел, който стига чак до Румъния, са свързани и тепетата в Пловдив, твърди още ученият. Според него над село Марково, където минавал тъмният тайнствен подземен проход, Александър Македонски е имал палат. Именно в двореца е била скрита цялата плячка от завоевателните персийски походи на пълководеца. През същото тепе е минавал и канал с минерална вода. Целебната течност е идвала от Родопите и е влизала направо в царския дворец на Бунарджика. Палатът е бил построен от траките, но след години е бил модернизиран от Филип Македонски. Александър Македонски пък е обитавал двореца като малък, а самият Аристотел е пристигал отдалеч, за да го обучава. Сподели:", "date": "2018.08.19", "title": "Мистичен подземен тунел свързва Родопите с Румъния"}
{"url": "https://pik.bg/%D0%BA%D0%B8%D1%82%D0%B0%D0%B9-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%81%D1%82%D0%B0%D0%BD%D1%86%D0%B8%D1%8F-%D0%BF%D1%80%D0%B5%D0%B7-2020-%D0%B3%D0%BE%D0%B4%D0%B8%D0%BD%D0%B0-news774123.html", "text": "Китайски инженери успешно тестваха двигателната система на две лабораторни капсули от бъдеща космическа станция. Това предаде РИА Новости, като се позовава на информация от Китайската корпорация за аерокосмически науки и техники (CASC). Тестовете бяха проведени в западното предградие на Шанхай. Основният модул на 66-тонната станция, която се строи в момента, се очаква да бъде пуснат през 2020 година, а цялостното изграждане – до 2022 година. Инженерите са проектирали 36 двигателя за системите на станцията. Всеки от тях е предвидено да работи минимум 15 години. Тестовите изпитания продължиха 2 часа, всички системи и двигатели са в щатен режим и нямат засечени аварии, отчетоха след края на тестовете от китайската корпорация. Сподели:", "date": "2018.08.19", "title": "Китай изстрелва космическа станция през 2020 година"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BE%D0%BE%D0%BD-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B8%D0%B7%D0%BF%D1%80%D0%B0%D1%89%D0%B0%D0%BD%D0%B5-%D0%BD%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D1%81%D0%B8%D0%BB%D0%B8-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8%D1%82%D0%B5-news774122.html", "text": "Генералният секретар на ООН Антонио Гутериш представи на Западния бряг и в Ивицата Газа, пише \"Таймс оф Израел\". Той предлага изпращане на правозащитници, невъоръжени наблюдатели и военни и полицейски сили с мандат на ООН. Предложенията са поместени в доклад, поискан от Общото събрание на ООН във връзка с възникналото от март насилие в Газа, при което бяха убити 171 палестинци от израелски войници, предава \"Нюз.бг\". Гутериш подчертава, че при всеки един от вариантите ще е необходимо сътрудничеството на Израел и палестинците. Малка е В доклада от 14 страници генералният секретар предлага: по-засилено присъствие на ООН на място с наблюдатели и политически служители, които ще следят за човешките права и за ситуацията; по-голяма хуманитарна помощ и средства за развитие за подобряване на жизнения стандарт; създаване на гражданска мисия от наблюдатели, която ще бъде разположена на контролни пунктове и близо до израелските селища, като ще има мандат да съобщава по въпроси, свързани със защитата и разполагане на въоръжени военни части или полицейски сили за физическа защита на палестинските граждани. За сформирането на сили за защита на палестинците ще е , където САЩ могат да използват ветото си, за да блокират мерки, които не са одобряват от Израел. През 1994 г. малка европейска мисия от наблюдатели беше разположена в град Хеброн, но оттогава Израел четири варианта за засилване защитата на палестинците вероятността Тел Авив да одобри една от опциите. необходимо решение на Съвета за сигурност на ООН отхвърля призиви за международно присъствие на горещи точки. Сподели:", "date": "2018.08.19", "title": "Шефът на ООН предложи изпращане на въоръжени сили за защита на палестинците"}
{"url": "https://pik.bg/%D0%B3%D0%B0%D0%BD%D0%B0-%D0%BE%D0%B1%D1%8F%D0%B2%D0%B8-%D0%B5%D0%B4%D0%BD%D0%BE%D1%81%D0%B5%D0%B4%D0%BC%D0%B8%D1%87%D0%B5%D0%BD-%D1%82%D1%80%D0%B0%D1%83%D1%80-%D0%B7%D0%B0-%D0%BA%D0%BE%D1%84%D0%B8-%D0%B0%D0%BD%D0%B0%D0%BD-%D1%81%D0%B2%D0%B5%D1%82%D0%BE%D0%B2%D0%BD%D0%B8-%D0%BB%D0%B8%D0%B4%D0%B5%D1%80%D0%B8-%D0%BF%D0%BE%D1%87%D0%B5%D1%82%D0%BE%D1%85%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%BC%D1%83-news774124.html", "text": "Гана потъна в скръб след вестта за коничната на нейния велик син, бившия генерален секретар на ООН Кофи Анан, предадоха световните агенции. Президентът на африканската страна Нана Акуфо-Адо отбеляза заслугите му за международния мир и сигурност и го нарече бележит международен дипломат, донесъл огромна гордост на своята родина, като обяви едноседмичен траур в Гана от понеделник. Националните знамена в страната и в нейните дипломатически мисии в чужбина ще бъдат спуснати наполовина. Кофи Анан почина рано тази сутрин в болница в швейцарската столица Берн на 80-годишна възраст след кратко боледуване. Причината за смъртта не се уточнява. За нея съобщи семейството му в Туитър. По-късно новината беше потвърдена и от фондацията, носеща неговото име, със седалище в Женева. Президентът на Франция Еманюел Макрон бе сред първите, които отдадоха почит на бившия генерален секретар на ООН и носител на Нобелова награда за мир. \"Ние няма никога да забравим неговия спокоен и решителен подход, нито силата, с която водеше своите битки\", писа той в Туитър. \"Опечалена съм от новината за кончината на Кофи Анан. Той е велик лидер и реформатор на ООН, дал огромен принос за това, че светът, който оставя, е по-добър от онзи, в който той се е родил\", писа също в Туитър британският премиер Тереза Мей. Генералният секретар на НАТО Йенс Столтенберг пък отбеляза, че Анан е показал, че \"можеш да бъдеш едновременно велик хуманист и силен лидер\". \"ООН и светът изгубиха един от своите гиганти\", подчерта той. \"Старейшините\" - елитна група от бивши лидери, основана от Нелсън Мандела, изрази шок и дълбока покруса от смъртта на своя колега и председател Кофи Анан. В изявлението на групата се подчертава, че той е бил \"глас с огромен авторитет и мъдрост и в публичен, и в частен аспект\". \"Неговите тихи съвети как най-добре да бъдат преодолявани надигащи се кризи са постоянно необходими във всички краища на планетата и особено в Африка, каза заместник-председателката на \"Старейшините\" - Гру Харлем Брунтланд. Руският президент Владимир Путин изпрати съболезнователна телеграма до сегашния генерален секретар на ООН Антониу Гутериш във връзка с кончината на неговия предшественик, в която се отбелязва неговия \"огромен принос за реализацията на целите и задачите на световната организация и за укрепването на нейния миротворчески потенциал\". \"Имах щастието лично да общувам с Кофи Анан. Искрено се възхищавах от неговата мъдрост и мъжество, от способността му да приема добре балансирани решения даже в най-сложни, критични ситуации\", подчертава Путин. Сподели:", "date": "2018.08.19", "title": "Гана обяви едноседмичен траур за Кофи Анан, световни лидери почетоха паметта му"}
{"url": "https://pik.bg/%D1%80%D0%B0%D1%81%D1%82%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%B2-%D1%80%D1%83%D1%81%D0%B5%D0%BD%D1%81%D0%BA%D0%BE-news774125.html", "text": "Нощувките в местата за настаняване в област Русе през шестия месец на тази година, в сравнение с юни 2017 г., се увеличават с близо 16 на сто, като при чуждестранните туристи увеличението е с 47 на сто, отчита Териториалното статистическо бюро-Север. Най-много нощувки са осъществени от гости от Румъния - 912, следвани от граждани на Германия - 443, и Франция - 321 нощувки. Сред чуждите гости от европейски държави извън границите на ЕС най-много нощувки са регистрирали туристите от Украйна - 735. През юни 2018 г. реализираните приходи от нощувки в местата за настаняване в област Русе са в размер на 864 хиляди лева, като 364 хиляди лева или 42 на сто са от чужденци. Сподели:", "date": "2018.08.19", "title": "Расте броят на туристите в Русенско"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D1%80%D0%B0%D0%B9-%D0%BD%D0%B0-%D0%B4%D1%80%D0%B0%D0%BC%D0%B0%D1%82%D0%B0-%D0%B2-%D0%BB%D0%B5%D1%81%D0%BD%D0%BE%D0%B2%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%83%D0%B1%D0%B8%D0%B5%D1%86%D0%B0-news774183.html", "text": "60-годишен мъж се барикадира в дома си, след като застреля от упор младеж в центъра на село Лесново, община Елин Пелин. Причината за инцидента е спор за велосипед. Сигналът за престъплението е подаден в 19:28 часа, а полицията е пристигнала на място след 10 минути. След преследване из гората в района, органите на реда го обграждат и към 21:15 часа убиецът се барикадира в къщата си. Цяла нощ се водят преговори, а рано тази сутрин извършителят е задържан от служители на СОБТ. Главният секретар на МВР гл. комисар Младен Маринов потвърди пред БНР, че причината стрелбата е спор между двамата мъже. По информация на полицията възрастният мъж живее съм в селото, не е криминално проявен и не притежава огнестрелно оръжие. Сподели:", "date": "2018.08.19", "title": "ОТ ПОСЛЕДНИТЕ МИНУТИ! Край на драмата в Лесново, арестуваха убиеца"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%B6%D0%B0%D1%80%D1%8A%D1%82-%D0%BD%D0%B0%D0%B4-%D0%BA%D0%B0%D1%80%D0%BB%D0%BE%D0%B2%D0%BE-%D1%81%D0%B5-%D0%B5-%D1%80%D0%B0%D0%B7%D1%80%D0%B0%D1%81%D0%BD%D0%B0%D0%BB-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%BB%D0%BD%D0%B8%D1%8F%D1%82-%D0%B2%D1%8F%D1%82%D1%8A%D1%80-news774186.html", "text": "Над 50 декара горски масиви са обхванати от пожара, започнал снощи над Карлово. Гори борова гора. Служители на лесничейството се опитват да локализират огнището. Директорът на държавното лесничейство Златю Кличев съобщи за БНР, че противопожарните екипи са излезли отново рано тази сутрин в опит да  загасят пожара, но духа силен вятър от запад. \"Имаме много силен западен вятър, както и по посока на пожара. Много сложно ще гасим. 30 горски служители работим. От Пожарната чакаме всеки момент да дойдат и да поемем нагоре\", каза Златю Кличев от Държавното лесничейство. Той увери, че няма опасност за населението. Оперативен щаб ръководи овладяването на огъня в гората над Карлово, коментира кметът на града Емил Кабаиванов. „Поискано е съдействие от сухопътните войски в града, ако се наложи да се включат още хора в овладяването на огъня. Теренът е изключително труден за достъп, а духашият западен вятър усложнява обстановката“, обясни Кабаиванов. Сподели:", "date": "2018.08.19", "title": "ИЗВЪНРЕДНО! Пожарът над Карлово се е разраснал заради силният вятър"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-62-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news774184.html", "text": "Ново силно земетресение с магнитуд 6.2 по скалата на Рихтер бе регистрирано на остров Ломбок в Индонезия, става ясно от страницата на Европейския средиземноморски сеизмологичен център, цитирани от „Фокус“ Турсът е усетен в 11:10 часа местно време (б.р. 7:10 часа българско време), като епицентърът е бил  на 62 километра източно от главния град на острова Матарам на дълбочина 15 километра. Земетресението е усетено на островите Бали и Ява. Няма информация за пострадали хора и нанесени материални щети . На 5 август на същия остров стана силно земетресение с магнитуд 7.0, при което загинаха над 400 души, хиляди бяха ранени, а десетки хиляди останаха без покрив. Сподели:", "date": "2018.08.19", "title": "Земетресение с магнитуд 6.2 по Рихтер бе регистрирано в Индонезия"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BC%D0%B8%D1%80%D0%BD%D0%B8%D1%8F-%D0%BF%D1%80%D0%BE%D1%86%D0%B5%D1%81-%D0%B2-%D1%83%D0%BA%D1%80%D0%B0%D0%B9%D0%BD%D0%B0-news774148.html", "text": "Това каза германският външен министър Хайко Маас в интервю за вестник \"Велт ам Зонтаг\", цитирано от ТАСС. \"Изпитвам предпазлив оптимизъм относно евентуална миротворческа мисия на ООН\", каза министърът. Той обаче призна, че представите на Москва и Киев за тава мисия значително се разминават. Маас подчерта, че правителството на ФРГ не отстъпва от позицията си за Крим и не смята да го признава за руски, защото това би било покана и към други да нарушават международното право. \"Затова решението на ЕС, прието преди лятната пауза, за продължаване на санкциите срещу Русия, бе правилно\", каза той, като посочи че то е било взето единодушно. Министърът отбеляза също, че като цяло се отнася критично към външната политика на Москва. \"В настоящия момент имам чувството, че Москва съзнателно иска да използва вакуума в международната политика, който оставя след себе си Белият дом\", добави той. Говорейки за критиките сред членовете на неговата собствена Германска социалдемократическа партия, изразяващи недоволство от политиката на външното министерство спрямо Русия, Маас подчерта, че сегашната ситуация значително се различава от онази по времето на неговите знаменити съпартийци - Вили Бранд и Егон Бар, дала тласък на политиката на разведряването преди повече от 40 години. \"Днес имаме съвършено друга ситуация, затова ни е нужна нова източна политика\", смята Маас, предаде БТА. Германските власти възнамеряват да придадат нова динамика на Минския процес по уреждане на кризата в Източна Украйна, а ако Минските споразумения бъдат изпълнени, ще може да се обсъжда и въпросът за отмяна на санкциите срещу Русия. Сподели:", "date": "2018.08.19", "title": "Германският външен министър с коментар за мирния процес в Украйна"}
{"url": "https://pik.bg/%D1%87%D0%BE%D0%B2%D0%B5%D0%BA-%D0%BE%D1%82-%D0%BF%D1%80%D0%B5%D1%81%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%83%D0%B4%D0%B0%D1%80%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BC%D1%83-%D0%BD%D0%B0%D1%80%D0%B5%D0%B4%D0%B8-%D0%B4%D0%B0-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-news774182.html", "text": "Бойко Борисов на могилата \"Мал тепе\" Бойко Борисов Служител в пресцентъра на Министерски съвет ударил кореспондента на \"Телеграф Медиа\" Ели Крумова в Пловдив. Недопустимата случка се разиграла по време на посещението на премиера на археологическите разкопки край пловдивското село Маноле. Докато Борисов разглежда гробницата, пресаташето Любомир Методиев се опитва да изведе отразяващите събитието журналисти от могилата, за да може по-късно премиерът да даде изявление на удобно за всички място извън обекта. \"Беше ядосан и много зачервен от жегата. Премиерът дори му каза нещо шеговито, за да се успокои и помоли медиите да разгледа насаме с директора на Археологическия музей Костадин Кисьов могилата\", разказа кореспондентката, предадоха от \"Монитор\". \"Тъй като беше много ядосан от неподчинението на медиите от Пловдив, му се усмихнах и му предложих да се снимаме на върха на най-високата могила в света за спомен. Приближих се към него и той ме удари. Помислих, че ме е ударил с палка, защото много ме заболя. Разплаках се, защото бях ударена пред всички мои колеги от Пловдив и си тръгнах от събитието\", допълни Крумова. Оказва се, че Методиев е блъснал Крумова със служебния микрофон на правителствената пресслужба който е доста голям и е метален, пишат още от изданието. След инцидента събралите се журналисти сигнализираха за случая премиера , който заяви, че това е недопустимои нареди на Методиев веднага да се извини. Пресаташето изпратил съобщение, в която се извинява на Ели Крумова, но пише, че и двете страни не са реагирали професионално. \"Този СМС за мен не е никакво извинение, защото съм упрекната, че не се държа професионално. Извинение след удара не получих. Трябваше г-н Борисов да нареди на човека си и той да ми се извини\", каза още Ели Крумова. Малко по-късно, Методиев публикувал и официално извинение в профила си в социалната мрежа Фейсбук. Още веднъж подчертавам, че в постъпката ми нямаше грам умисъл. Колега, приемете моето искрено извинение, написа Методиев. Сподели:", "date": "2018.08.19", "title": "Човек от пресцентъра на Борисов удари журналистка, премиерът му нареди да се извини"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%BF%D1%80%D0%B5%D0%B1%D0%BE%D1%80%D0%B8%D0%BC-%D0%BD%D0%B5%D1%81%D0%BF%D0%BE%D0%B4%D0%B5%D0%BB%D0%B5%D0%BD%D0%B0%D1%82%D0%B0-%D0%BB%D1%8E%D0%B1%D0%BE%D0%B2-news774303.html", "text": "Срещаме се с различни хора в живота си. Но има едни специални, които остават в сърцето ни за дълго. Това са тези, с които свързваме любовта. Първата любов е толкова несравнима, незаменима и неподправена. Тя остава в съзнанието ни за дълго. Дори може да се каже, че остава завинаги. Но има друга любов, която остава още по-голям белег – именно несподелената. Тя е тази, която ни размахва с пръст и ни предупреждава, че не всеки е за нас, че „за всеки влак си има пътници” и че трябва винаги да се стремим към това, което можем да имаме (или по-скоро, което може да бъде до нас и да разчитаме на него). Когато се сблъскате с несподелена любов, чувството е неописуемо. Никой, който не я е преживявал, не е способен да каже какво облива душата в този момент – малоценност, самота, отхвърляне. Особено ако обичате много този човек. Тогава тези чувства са двойно по-силни. Разбира се, факт е, че всеки има право да направи своя избор и вие го осъзнавате добре. Това обаче успокоява ли? Напротив, приливите на безпомощност се блъскат все по-силно. Какво обаче трябва да направим, за да се справим с несподелената любов? Обичате много силно човека, който не изпитва същото към вас по една или друга причина? Той не е робот – човек е и има чувства толкова, колкото имате и вие. Може да иска да остане сам, може да има чувства към друг, а ако сте обсъждали въпроса, знаете причината, поради която ситуацията е такава. Разберете отсрещния и щом го обичате, направете така, че да се чувства добре, но разбира се без да пренебрегвате себе си, защото не забравяйте, че любовта към вашата личност трябва да бъде най-силна. Продължете напред. Излизайте с приятели, не странете от хора, които имат интерес да се сближат с вас, Просто продължете живота си. Така ще улесните и Човека и себе си. Не си мислете, че този човек иска да ви прецака. На него му е също толкова трудно, колкото и на вас, но както вие, така и той, трудно можете да се преборите с чувствата си. Приемете факта, че не сте един за друг, защото ако насилите нещата и все пак нещата между вас се получат, можете да бъдете сигурни, че няма да доведат до нищо добро. Поговорете с него. Със сигурност има какво да си кажете и ще стигнете до разбиране. Разбира се, това трябва да се направи, когато и двамата сте в състояние за адекватен разговор. Обичта има много общо със свободата – обичайте и давайте свобода на себе си и на околните. Сподели:", "date": "2018.08.19", "title": "Ето как да преборим несподелената любов"}
{"url": "https://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%BC%D0%B0%D1%89%D0%B0%D0%B1%D0%BD%D0%B0%D1%82%D0%B0-%D1%80%D0%B5%D0%BA%D0%BE%D0%BD%D1%81%D1%82%D1%80%D1%83%D0%BA%D1%86%D0%B8%D1%8F-%D0%BD%D0%B0-%D0%BA%D0%BB%D1%8E%D1%87%D0%BE%D0%B2%D0%B8-%D1%83%D0%BB%D0%B8%D1%86%D0%B8-%D0%B2-%D0%B0%D0%B9%D1%82%D0%BE%D1%81-news774149.html", "text": "Съвсем скоро ще започне мащабната реконструкция на седем важни пътни артерии в Айтос. Общината е обявила обществена поръчка за избор на изпълнител, който да извърши реконструкцията за 2 млн. лв., предава Флагман.бг. Кметът Васил Едрев подписа договор с Държавен фонд Земеделие, а проектът за ремонта, който е на администрацията, ще бъде финансиран по програма за развитие на селските райони. Пътните артерии, които ще претърпят пълно обновяване са „Васил Левски“, „Цар Освободител“, „Станционна“, „Паскал Янакиев“, „Стефан Караджа“, „Панайот Волов“. „Димчо Карагьозов\". Кандидат-фирмите имат срок до 12 септември да подадат оферти. Сподели:", "date": "2018.08.19", "title": "Започва мащабната реконструкция на ключови улици в Айтос"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%B4%D0%BD%D0%B5%D1%81-%D1%83%D1%81%D0%BF%D0%B5%D1%85-%D0%B7%D0%B0-%D1%82%D0%B5%D0%BB%D1%86%D0%B8%D1%82%D0%B5-%D0%B0-%D1%80%D0%B8%D0%B1%D0%B8%D1%82%D0%B5-news774155.html", "text": "Ще ви изненадат промени на работното място, които не очаквате в този ден. Пътуванията са нежелателни, дори и ако са плани рани преди време. Пазете се от необмислени решения, за да избегнете грешки и загуби. Бъдете отговорни към работата си. Можете да реализирате търговските си идеи и намерения от предишните дни. Не рискувайте с нови занимания. Отхвърлете рутинните си задължения и отложете деловите си срещи, ако са свързани с обсъждане на съвместна дейност. Отново ви очаква успех. Следобед ще се наложи да се справяте с проблеми на ваш близък. Ще сте доволни от постигнатото. Смяната на настроението ви пречи да се справите със задачите си. Не е изключена криза в материално отношение. Пригответе се за рутинна работа, но и за трудности, които сами ще предизвикате. Причината за проблемите ви е в нежеланието ви да проявите разбиране към околните. Денят е неблагоприятен, въпреки възможностите за печалба. Сблъсъците с партньорите на работното ви място са заради неизпълнени техни обещания. Предстоят ви промени. От вас зависи да ги превърнете в успех. Не е желателно да пътувате. Много от вас трябва да направят важен житейски избор. Емоцията ще ви попречи да работите спокойно и може да предизвика сериозни загуби. В близките дни не очаквайте приходи. Бъдете пестеливи. Пристъпвайте предпазливо към новите си контактите. Възможно е да срещнете нови хора на път, но запознанствата няма да са трайни. Пазете се от кражби и агресия от страна на непознати. Разрешете важни проблеми на работното място. Денят е неблагоприятен за активна работа. Не очаквайте приходи. Поставете всичко ставащо около вас под контрол. Напрежението в околните ще се отрази и на вас. Промените са неблагоприятни, ако позволите да ви ръководят. Успехът ви е гарантиран, ако не сте прибързани и планирате работата си. Оценявайте правилно всичко което става около вас. Не губете решителността си. Представете идеите си и ще получите подкрепа за тяхната реализация. Денят е благоприятен за взимане на важни решения. Не уговаряйте срещи до обед. При запознанства не се поддавайте на умението на новите си познати да омайват с думите си, за да не се разочаровате.  Преценете отношенията с хората от обкръжението си. Ще получите нова делова информация. Бъдете внимателни в избора на партньори. Ще се сблъскате с трудности, които са пречка пред задълженията ви, изискващи начин за намиране на средства заради наложителни бързи капиталовложения. Завършете дълго отлагана работа. Пътуване ще ви разтовари от напрежението. Денят е добър за обсъждане на договори и сделки, но не бързайте да давате съгласието си. Отложете срещите си и избягвайте новите запознанства. Пазете се от недоброжелатели. Не проявявайте прекалена активност на работното място. Обмислете добре промените. Ще жънете успех, ако работите в сферата на изкуството или развлекателния бизнес. Пътуванията са успешни. При необходимост проведете делови разговор, който ще е успешен. Не се поддавайте на желанието да блеснете с нови идеи и не предприемайте промени. Не сядайте зад волана. Избягвайте обсъждането на сериозни проблеми. Не искате да срещате трудности по пътя към победата, но това е неизбежно. Не взимайте прибързани решения. Очаквайте финансови постъпления. Не взимайте прибързани решения и не предприемайте решителни стъпки към промяна. Възможно е влошаване на финансовото ви състояние. Бъдете отговорни. Склонни сте да избързвате и да се впускате в рисковани сделки. Ако работите в сферата на частния бизнес, рискът е неоправдан. Сподели:", "date": "2018.08.19", "title": "САМО В ПИК! Топ астроложката Алена с ексклузивен хороскоп за днес! Успех за Телците, а Рибите да внимават"}
{"url": "https://pik.bg/%D1%81%D0%B2%D0%B5%D1%82%D1%8A%D0%BB-%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D0%B5%D0%B4%D0%B8%D0%BD-%D0%BF%D1%80%D0%BE%D1%81%D0%BB%D0%B0%D0%B2%D0%B5%D0%BD-%D1%81%D0%B2%D0%B5%D1%82%D0%B8%D1%8F-news774157.html", "text": "В царуването на жестокия гонител на християните император Максимиан имало в Сирия един храбър войник, на име Андрей. Той тайно вярвал в Христа и Му служел усърдно чрез молитва и честен, добродетелен живот, но не бил още кръстен. В цялата страна, а не само в своя полк, Андрей се славел със своята голяма храброст и сила. Всички го уважавали и обичали. В онова време имало война с персите. Управителят на Сирия решил да даде на Андрей началството над войската, понеже знаел неговата храброст. Като го назначил стратилат (военачалник) и го пратил да воюва. Андрей имал малко войска, но умеел да внуши на всички подчинени любов и доверие към себе си. Сам давал пример на безстрашие и чрез това въодушевявал войниците си. Той ги научил да вярват в Бога и да се уповават на Неговата сила. И Бог им помагал. Подир известно време Андрей с войската си се върнал в отечеството, след като удържал бляскава победа над враговете. Управителят на Сирия не знаел, че Андрей вярва в Христа, но някои завистливци му донесли за това. Андрей безстрашно потвърдил показанията им. Тогава управителят го повикал на съд. Пред съда стратилатът с висок глас изповядал вярата си и славел Христа Бога. Предали го на изтезания. Горили го на желязна скара, зачервена до жива жар. Мъчели също и повярвалите с него войници. Всички те мъжествено понасяли жестоките изтезания, като призовавали на помощ Христа. След това били затворени в тъмница. Управителят не се решавал без заповед на царя да накаже смъртно Андрей Стратилат, който бил бележит човек, затова писал на царя. Максимиан знаел, че целият народ уважава Андрей, та се побоял да го накаже смъртно за вярата. Той заповядал да го освободят заедно с войниците му, но писал на управителя, да гледа да намери за него друга вина, за която би могъл да бъде той наказан със смърт. Св. Андрей и войниците, освободени от затвора, пожелали най-напред да приемат св. Кръщение. Те отишли в Киликийския град Tapс и там се удостоили да станат наистина християни, като били кръстени от Тарския епископ Петър. В това време управителят на Сирия, търсейки в какво да обвини Андрей, известил в Tapс, че той уж тайно избягал с войниците си, като се разбунтувал против царя. Той поискал от началника на Киликийската област да го залови жив или мъртъв. Войници тръгнали да търсят християните, които в това време се намирали вече не в Tapс, а в планината Таврос (Армения) и там, в тесния проход между планините, ги настигнали. Андрей с войниците чрез молитва се приготвили за смърт. Всички до един били избити. На същото това място се появил извор, чиято вода имала целебна сила. Телата на християните били погребани с чест от Тарския и Верийския епископи. Сподели:", "date": "2018.08.19", "title": "СВЕТЪЛ ПРАЗНИК! Почитаме паметта на един прославен светия"}
{"url": "https://pik.bg/%D1%82%D1%83%D1%80%D1%86%D0%B8-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%BE%D1%82-%D0%B1%D0%B0%D0%BB%D0%BD%D0%B5%D0%BE%D0%BB%D0%B5%D1%87%D0%B5%D0%BD%D0%B8%D0%B5-%D1%83-%D0%BD%D0%B0%D1%81-%D0%B7%D0%B0%D1%80%D0%B0%D0%B4%D0%B8-%D1%81%D0%BF%D0%B0%D0%B4%D0%B0-%D0%BD%D0%B0-%D0%BB%D0%B8%D1%80%D0%B0%D1%82%D0%B0-news774161.html", "text": "Водата от минералните извори в Нареченски бани е известна в цяла Европа. Но лековитите и свойства това лято са недостижими за редовните постетители от Турция. 1000 лири се обменят за около 300 лева, а с тези пари десетдневен престой дори на квартира е невъзможен. Легловата база в балноелечебните санаториуми в Нареченски бани е пълна почти на 100%, но граждани от Турция липсват, малкото, които са тук идват вместо за две седмици както препъръчват лекарите, само за няколко дни. Хотелиери и ресторантьори вече изпитват трудности, свързани с финансовата криза. Загубата на редовни клиенти от Турция този сезон е голяма. А поддържането на персонал и пълноценно обслужване на ръба на бизнесоцеляването. Обезценяването на турската валута вече дава отражение и върху дребния бизнес у нас. В балнеолечебния център Нареченски бани, където всяка година посрещат хиляди граждани от южната ни съседка, този сезон отчитат критичен спад и липса на интерес от редовни посетители от Турция. Заради рекордно ниския курс на лирата възможностите на хората са ограничени и те отлагат пътувания и лечение у нас, показва БНТ. Балнеосанаториумите работят успешно с турски граждани, които от години живеят в Европа. Проблем обаче създава старата лечебна база. Тя е изоставена от години. Спадът на редовните турски постетители в Нареченски бани може да доведе и до фалити на дребния бизнес, притеснени са жителите на родпоското селище, известно с лековитите си извори. Сподели:", "date": "2018.08.19", "title": "Турци се отказват от балнеолечение у нас заради спада на лирата"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%80%D0%BE%D0%B4%D0%B8%D0%BB%D0%BA%D0%B0%D1%82%D0%B0-%D0%B2-%D1%81%D0%BB%D0%B8%D0%B2%D0%B5%D0%BD-%D0%B5%D1%82%D0%B8%D1%87%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BD%D0%B0-%D0%B1%D0%BB%D1%81-%D1%81%D0%B5-%D1%81%D0%B0%D0%BC%D0%BE%D1%81%D0%B5%D0%B7-news774231.html", "text": "Етичната комисия на Българския лекарски съюз (БЛС) се самосезира по случая с починалата родилка в сливенската болница, съобщи Нова телевизия. Прокуратурата започва да разследва трагичния инцидент от утре. Близките на жената обвиниха лекарите, че са използвали варварски методи по време на раждането, като натискане с лакти и удари. С увреждания е и бебето.Момиченцето Мария все още е в неонатология. За щастие няма опасност за живота й. В резултат на естественото раждане детето е с пареза на едната ръчичка и с оттоци и синини по главата. Лекарите все още не могат да кажат дали ръката ще успее да се раздвижи, или ще остане така. От болницата продължават за отказват коментар защо и как се е стигнало до трагедията с майката. Ренета е приета в болницата в Сливен на 15 август през нощта. Бременността й протичала нормално, твърдят от  семейството й. Раждането обаче е тежко - продължава повече от шест часа. В петък родилката е преместена в реанимация, а малко по-късно съобщават на близките й, че е починала. Ренета споделя с приятелка, че лекарите са обсъждали вариант за секцио, но не са го направили. „По думите й, лекарите са започнали да скачат по корема й – разказва приятелката на Ренета, Надя. – Това са нейни думи. Самата тя го описа с думите: „Беше варварско!“.Каза, че имало навсякъде кръв. Лекарите се сменьяли на почивки да й натискат корема.“ Родителите на Ренета ще поискат аутопсията на дъщеря им да бъде извършена от съдебен лекар извън Сливен, тъй като се опасяват, че случаят ще бъде потулен. Семейството ще съди и медицинския екип, приел раждането. Сподели:", "date": "2018.08.19", "title": "СКАНДАЛЪТ СЕ РАЗГАРЯ! След смъртта на родилката в Сливен, етичната комисия на БЛС се самосезира"}
{"url": "https://pik.bg/%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81%D1%8A%D1%81-%D1%81%D0%B0%D1%89-%D0%B7%D0%BE%D0%B2%D0%B0%D1%82-%D0%B7%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D0%BE%D0%BA%D1%83%D0%BF%D0%B0%D1%86%D0%B8%D1%8F%D1%82%D0%B0-news774146.html", "text": "По-рано този месец екстремистите предприеха настъпление към град Газни, който се намира на 120 километра от столицата Кабул. Афганистанските сили се бореха с екстремистите в града в продължение на пет дни. САЩ извършиха бомбардировки и изпратиха инструктори да помогнат на сухопътните сили. При битката за града загинаха най-малко 100 войници и 35 цивилни. Талибаните поискаха преговори със САЩ. Призовават за прекратяване на \"окупацията\", информира АП. Лидерът на талибаните Хабатула Ахунзада заяви, че мирът в Афганистан може да бъде възстановен само ако се прекрати чуждата \"окупация\". Той също добави, че талибаните искат директни преговори със САЩ, повтаряйки още веднъж позицията на групировката. Във връзка с Курбан байрама Ахунзада отбеляза, че организацията остава ангажирана за изпълнение на \"ислямските цели\" - връщане на суверенитета на Афганистан и прекратяване на войната, предава \"Нюз.бг\". През последните години талибаните възстановиха много от изгубените си позиции, превземайки населени места в страната. Те продължават да извършват чести мащабни атаки. По-рано този месец талибаните изпратиха делегация в Узбекистан. Преди дни стана ясно, че са провели среща с американски дипломат в Катар. Сподели:", "date": "2018.08.19", "title": "Талибаните поискаха преговори със САЩ, зоват за прекратяване на \"окупацията\""}
{"url": "https://pik.bg/%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B0-%D0%BA%D1%80%D0%B8%D0%B7%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-%D0%BA%D1%8A%D1%89%D0%B8-%D1%81%D0%B0-%D0%BF%D1%80%D0%B5%D0%B4-%D1%81%D1%80%D1%83%D1%82%D0%B2%D0%B0%D0%BD%D0%B5-%D0%B7%D0%B0%D1%80%D0%B0%D0%B4%D0%B8-%D0%BA%D0%B0%D0%BB%D0%BF%D0%B0%D0%B2-%D0%BC%D0%B0%D1%84%D0%B8%D0%BE%D1%82%D1%81%D0%BA%D0%B8-%D0%B1%D0%B5%D1%82%D0%BE%D0%BD-news774193.html", "text": "Трагедията с моста в Генуа може да не се окаже единствена в страната. В Италия застаряващи къщи също може да рухнат, пише френският в. \"Фигаро\". По време на строителния бум в страната през 60-те години на миналия век специалисти от сектора са използвали некачествени материали. Много сгради, построени през тази епоха, може сега да рухнат. Опасност за това създава бетон с лошо качество, съставен от вода и пясък и от минимална доза цимент. Той е бил произвеждан от строителни предприятия, контролирани от мафията ндрангета, казват експерти. В областта Калабрия мафията контролира строителния сектор от 60-те години насам, казва Николас Гратери, оглавяващ за звено за борба с мафията в Южна Италия. Според него бетонът с лошо качество е три пъти по-малко устойчив в сравнение с изискванията на стандартите. Според Маурицио Карта, преподавател по урбанизация в университета в Палермо, в Италия се строи в уязвими зони, в близост до реки, в сеизмични зони, в близост до стръмни скали, което също създава рискове. Националната статистическа агенция на Италия пък смята, че два милиона жилища в страната са нестабилни. Това са обезпокояващи данни за зона, в която стават силни земетресения. Според италианския Национален изследователски център материалите, използвани в строителството през 50-те и 60-ти години, трябва да бъдат подсилени. Трайността им на живот не прехвърля 60 години и казано с други думи техният срок на годност приближава към края си. Вчера в Генуа бяха погребани 19 от жертвите на рухването на моста Моранди, предадоха Франс прес и Асошиейтед прес. На церемонията присъстваха водещи италиански политици. Тя се проведе в залата на експозиционния парк в Генуа. На нея освен католическата проповед, имаше и молитва, произнесена от имам в памет на двамата албанци мюсюлмани, загинали при рухването на моста. В момент, в който крайната десница е на власт и се умножиха случаите на физическо и на вербално насилие срещу чужденци и мюсюлмани, на церемонията отекна четирикратното повторение на Аллах е велик, произнесено от имама. След церемонията италианският президент Серджо Матарела каза, че рухването на моста е неприемлива трагедия и се ангажира да има бързо разследване и то да доведе до осъждане на отговорните лица. Президентът поиска гаранции, че пътищата в страната са безопасни. Той също така разговаря с близките на жертвите. Сподели:", "date": "2018.08.19", "title": "Строителна криза в Италия! Къщи са пред срутване заради калпав мафиотски бетон"}
{"url": "https://pik.bg/%D0%B2%D0%BE%D0%B5%D0%BD%D0%BD%D0%B8-%D0%B3%D0%B0%D1%81%D1%8F%D1%82-%D0%BE%D0%B3%D1%80%D0%BE%D0%BC%D0%BD%D0%B8%D1%8F-%D0%BF%D0%BE%D0%B6%D0%B0%D1%80-%D0%BA%D1%80%D0%B0%D0%B9-%D0%BA%D0%B0%D1%80%D0%BB%D0%BE%D0%B2%D0%BE-news774233.html", "text": "Модулното формирование от състава на 61-ва механизирана бригада - Карлово е задействано в 11.00 часа, за да окаже помощ в гасенето на пожар, възникнал в иглолистна гора над местността „Сучурума“, северно от Карлово. Това съобщиха от пресцентъра на Министерството на отбраната. На труднодостъпен терен действат 44 военнослужещи с 5 броя техника. Действията на модулното формирование се ръководят от майор Марин Цаловски. В готовност са още 20 военнослужещи, които ще се включат при необходимост в овладяването на пожара. Сподели:", "date": "2018.08.19", "title": "Военни гасят огромния пожар край Карлово"}
{"url": "https://pik.bg/%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%B3%D1%80%D1%8A%D1%86%D0%BA%D0%B0%D1%82%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B1%D0%B0%D0%BD%D0%BA%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BF%D0%B0%D0%B7%D0%B2%D0%B0%D0%BC%D0%B5-%D0%B0%D0%BD%D0%B3%D0%B0%D0%B6%D0%B8%D0%BC%D0%B5%D0%BD%D1%82%D0%B8%D1%82%D0%B5-%D1%81%D0%B8-%D0%BF%D1%80%D0%B5-news774192.html", "text": "Управителят на Гръцката централна банка Янис Стурнарас предупреди страната да не се отмята от поетите ангажименти към кредиторите, след като излезе в началото на новата седмица от последния спасителен план. В противен случай пазарите ще я изоставят. Струнарас заяви това в интервю за гръцкото издание „Катемарини“, цитирано от БНР Той изрази мнение, че всяко отстъпление от мерките за строги икономии може да постави Гърция пред големи рискове. Тя може да е особено уязвима при финансовите проблеми в съседна Турция, в Италия и  други страни, предупреди той. Сподели:", "date": "2018.08.19", "title": "Управителят на Гръцката централна банка предупреди: Трябва да спазваме ангажиментите си пред кредиторите"}
{"url": "https://pik.bg/%D1%88%D0%B5%D1%81%D1%82-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%B8-%D1%81%D0%B5%D0%BB%D0%B0-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%BD%D0%B0-%D1%81%D1%8A%D0%B1%D0%BE%D1%80-%D0%BD%D0%B0-%D1%85%D0%B0%D0%B9%D0%B4%D1%83%D1%88%D0%BA%D0%B8-%D0%BF%D0%BE%D0%BB%D1%8F%D0%BD%D0%B8-news774118.html", "text": "Шест смолянски села се събраха на землячески събор в историческата местност в Родопите \"Хайдушки поляни\". За осми пореден път организатори на събора са читалищата в селата Кутела, Виево, Славейно, Петково, Момчиловци, Соколовци и община Смолян. \"Стана традиция провеждането на събора. \"Хайдушки поляни\" е историческа местност със свързаност с дружината на Пейо и Кольо Шишманови. Целта е ясна – не само да се съберат хората, а и да се направи и реклама на района“, каза кметът на село Виево Венко Палчев. Сподели:", "date": "2018.08.19", "title": "Шест смолянски села се събраха на събор на \"Хайдушки поляни\""}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B3%D0%BB%D1%83%D1%85%D0%B0%D1%80%D1%87%D0%B5%D1%82%D0%BE-%D1%81%D1%82%D0%BE%D0%BF%D0%B8%D1%80%D0%B0-%D1%80%D0%B0%D0%BA%D0%B0-%D0%B7%D0%B0-48-%D1%87%D0%B0%D1%81%D0%B0-news774196.html", "text": "Глухарчето е растение, което можем да видим навсякъде около нас. То има много лечебни свойства и всичко, което трябва да направите, е да го съберете от двора или околните планини. Чаят от глухарче действа на клетките на рака, влияейки им по такъв начин, че те се разпадат в срок от 48 часа. Нашите баби са правили сиропи от цветчета от глухарче, знаейки за неговата оздравителна сила, но със сигурност не са подозирали, че коренът на глухарчето може да помогне на болните от рак. Учените са открили, че коренът на това растение работи по-добре от химиотерапията, защото убива напълно само клетките, които са заразени с рак. В допълнение към това има и диуретични свойства, стимулира секрецията на жлъчката, чисти черния дроб, помага при алергии и намалява холестерола. Той съдържа много важни витамини и минерали като витамин В6, тиамин, рибофлавин, витамин С, желязо, калций, калий, фолиева киселина и магнезий. Съдържа до 535% от необходимата доза витамин К и около 110% от препоръчителната дневна доза витамин А. Всичко това са факти, известни от години. Университетът „Уиндзор” в Канада извърши първоначално проучване в Катедрата по химия и биохимия, а резултатите дадоха нова надежда за болните от рак. Беше установено, че коренът на глухарче ефективно убива клетките, заразени с рак, без вредни ефекти върху другите клетки в организма. Сподели:", "date": "2018.08.19", "title": "НЕВЕРОЯТНО! Глухарчето стопира рака за 48 часа"}
{"url": "https://pik.bg/%D0%BC%D0%B0%D1%85%D0%BC%D1%83%D0%B4-%D0%B0%D0%B1%D0%B1%D0%B0%D1%81-%D0%BA%D1%8A%D0%BC-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D0%B9%D1%82%D0%B5-%D1%81-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-news774198.html", "text": "Аббас заяви, че ще продължи бойкота на контактите с администрацията на САЩ, докато американската администрация не преразгледа решението си да премести посолството от Тел Авив в Йерусалим. Президентът на Палестинската автономия Махмуд Аббас заяви, че страната му активизира ненасилствената съпротива срещу израелската окупация, за да постигне независимост, предаде Аббас подчерта, че е крайно важно народът да изразява своето мнение, за да може светът да чува гласа му. Според него това е необходимо именно днес, когато „делото на палестинците се подлага на нападки от всички страни“. Също така президентът на автономията подчерта, че Палестина ще преразгледа всички постигнати споразумения с Израел, защото еврейската държава няма никакво намерение да изпълнява поетите върху себе си задължения. Сподели:", "date": "2018.08.19", "title": "Махмуд Аббас към палестинците: Продължавайте с протестите"}
{"url": "https://pik.bg/%D1%84%D0%B8%D1%87-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B4%D1%8A%D0%BB%D0%B3%D0%BE%D1%81%D1%80%D0%BE%D1%87%D0%BD%D0%B8%D1%8F-%D0%BA%D1%80%D0%B5%D0%B4%D0%B8%D1%82%D0%B5%D0%BD-%D1%80%D0%B5%D0%B9%D1%82%D0%B8%D0%BD%D0%B3-%D0%BD%D0%B0-%D1%80%D1%83%D1%81%D0%B8%D1%8F-news774159.html", "text": "Международната рейтингова агенция \"Фич\" потвърди дългосрочния кредитен рейтинг на Русия в чуждестранна валута на инвестиционно равнище с \"позитивна\" прогноза и прогнозира, че растежът на брутния вътрешен продукт през 2019 година може да се забави до 1,5 процента. Агенцията коментира още, че руската икономика се е справила добре с априлския кръг американски санкции, предава БНР. Същевременно агенциите \"Мудис\" и \"Стандарт енд Пуърс\" понижиха кредитния рейтинг на Турция, заради опасността слабата лира да доведе до свиване на икономиката и по-висока инфлация в следващите месеци. Сподели:", "date": "2018.08.19", "title": "\"Фич\" потвърди дългосрочния кредитен рейтинг на Русия"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B5%D1%80%D0%B5%D0%B4%D0%BE%D0%B2%D0%B5%D0%BD-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81-%D1%88%D0%BE%D1%84%D1%8C%D0%BE%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D0%BB-%D0%BA%D1%80%D0%B0%D0%B4%D0%B5%D0%BD%D0%B8-%D0%B4%D1%8A%D1%80%D0%B2%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news774212.html", "text": "На серия от нарушениясе натъкнали полицаи от ОД на МВР във Враца, след като ткрай Бяла Слатина спрели за проверка нередовен „Форд Транзит“, съобщава „Конкурент“. Според информацията, освен че автомобилът бил без номера и данни за собственост, зад волана бил неправоспособният шофьор М.Н. от същия град. В превозното средство пък били натоварени 2 кубика дърва за огрев, за които водачът нямал никакви документи. Шофьорът е задържан за до 24 часа, а срещу него е започнато бързо производство. Сподели:", "date": "2018.08.19", "title": "Спипаха нередовен автомобил с шофьор без книжка, превозвал крадени дърва във Врачанско"}
{"url": "https://pik.bg/%D0%B1%D0%B5%D0%B9%D0%B1%D0%B8-%D0%B1%D1%83%D0%BC-16-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D1%81%D0%B5%D1%81%D1%82%D1%80%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%B0%D1%80%D0%B8%D0%B7%D0%BE%D0%BD%D0%B0-%D0%B7%D0%B0%D0%B1%D1%80%D0%B5%D0%BC%D0%B5%D0%BD%D1%8F%D1%85%D0%B0-%D0%B2-%D1%80%D0%B0%D0%BC%D0%BA%D0%B8%D1%82%D0%B5-%D0%BD%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BC%D0%B5%D1%81%D0%B5%D1%86%D0%B0-news774203.html", "text": "Истински бейби-бум се е случил в един от медицинските центрове в столицата на щата Аризона – Финикс, съобщава CNN. Според информацията, само в рамките на няколко месеца 16 медицински сестри, работещи в лечебното заведение, са забременели. Те се очаква да станат майки в периода между октомври тази година и януари 2019 година. Персоналът на болницата се шегува, че за забременяването на сестрите е помогнала водата, която пият на работното си място. Сестрите коментират, че не са се наговаряли за решението си да станат майки. Специално за бременните сътруднички в менюто на болничната столова са били добавени краставици и маслини. Освен това, бъдещите майки са били освободени от част от задълженията им. Така те вече не обслужват болни от тубурколоза и не провеждат химиотерапия. Сподели:", "date": "2018.08.19", "title": "Бейби-бум! 16 медицински сестри в болница в Аризона забременяха в рамките на няколко месеца"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D1%87%D0%B5-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%89%D0%B5-%D0%BE%D1%82%D0%B4%D0%B5%D0%BB%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D1%81%D0%B8%D1%80%D0%B8%D1%8F-%D0%B2%D0%BC%D0%B5%D1%81%D1%82%D0%BE--news774174.html", "text": "Саудитска Арабия ще отдели средства за стабилизация на Сирия вместо САЩ. Това написа в социалната мрежа „Туитър“ американският президент Доналд Тръмп, цитиран от TACC и „Фокус“. \"Съединените щати преустановиха нелепите плащания за развитие на Сирия в размер на 230 милиона долара, Саудитска Арабия и други богати страни от Близкия изток ще извършат плащания вместо САЩ, искам да развивам САЩ, нашата армия и страната, които ни помагат!“, написа президентът. В петък ръководителят на пресслужбата на Държавния департамент Хедър Науърт в писмено изявление потвърди решението на властите на САЩ да се преразпределят средствата за стабилизиране на Сирия \"в подкрепа на други ключови външнополитически приоритети\". Новото решение на Вашингтон \"не означава никакво намаляване на ангажимента на САЩ ... към стратегическите цели в Сирия\", уточнява тя. Освен това, говорителят на Държавния департамент на САЩ заяви, че няколко чуждестранни съюзници и партньори на САЩ в периода от април са се съгласили да предоставят за стабилизация на Сирия почти 300 милиона долара - Саудитска Арабия възнамерява да предостави 100 милиона долара от тези средства, а Обединените арабски емирства - 50 милиона долара, поясни Науърт. Сподели:", "date": "2018.08.19", "title": "Доналд Тръмп обяви, че Саудитска Арабия ще отдели средства за стабилизация на Сирия вместо САЩ"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%B4%D0%B0%D0%B2%D0%B0-%D0%BF%D0%BE%D1%87%D1%82%D0%B8-3-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%B3%D0%BE%D1%80%D0%B8%D0%B2%D0%BE-%D0%B7%D0%B0-%D0%BA%D0%BE%D0%BB%D0%B8-%D0%B8-%D0%BE%D1%82%D0%BE%D0%BF%D0%BB%D0%B5%D0%BD%D0%B8%D0%B5-news774249.html", "text": "Поръчката е в две позиции. Първата е за доставка на автомобилен бензин със съдържание на биоетанол и дизелово гориво със съдържание на биодизел, до служебна бензиностанция на Община Пловдив в район \"Южен\", ул. \"Модър\" № 13а. Търсеното количество е 253 тона бензин и 1242 тона дизел. рокът, за който ще се сключи договора е двегодишен и включва периода 2019-2020 година. Критерият, по който ще бъдат избрани изпълнителите е най-ниска цена, пише \"Пловдив24\". Местната администрация е обявила обществена поръчка за купуването на гориво - автомобилен бензин и дизел . Втората позиция е за 18 000 литра нафта за отопление на различни общински обекти. Общата прогнозна цена за горивото по обявената процедура възлиза на 2 770 000 лв. без ДДС. С Оферти се приемат до 17 септември, а документите на кандидатите ще бъдат отворени на 19 септември. Сподели:", "date": "2018.08.19", "title": "Община Пловдив дава почти 3 млн. лв. за гориво за коли и отопление"}
{"url": "https://pik.bg/%D0%B8%D0%B7%D0%B3%D1%80%D0%B0%D0%B6%D0%B4%D0%B0%D1%82-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D1%81-%D0%B4%D0%B5%D1%86%D0%B0-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news774250.html", "text": "Започва изграждането на Център за работа с деца на улицата в Кюстендил, обявиха от общинската администрация в града. Идеята на кметството е в него да бъдат настанени 30 гаврошовци, които живеят на улицата, принудени са да работят или са жертва на насилие. „Идеята ни е в Центъра да се изгради стабилна семейна среда и да се укрепят отношенията деца - родители. Предвидили сме в него да работят 15 човека, което ще разкрие и нови работни места в общината“, уточниха от администрацията, цитирани от \"Монитор\". Центърът ще бъде изграден след спечелен проект по ОП „Региони в растеж“. Стойността на разработката е 921 604, 89 лв., като от тях 783 364 лв. е европейското финансиране, а над 138 хил. лв. е финансирането от националния бюджет. Сградата, която ще се изгради ще е от 800 кв. м., като са предвидени средства за закупуване на обзавеждане и облагородяване на дворното пространство. След изграждането на Центъра се очаква социалната услуга да се финансира от ОП “Развитие на човешките ресурси”. Сподели:", "date": "2018.08.19", "title": "Изграждат Център за работа с деца на улицата в Кюстендил"}
{"url": "https://pik.bg/%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%BF%D1%80%D0%B5%D0%B4-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D1%81-%D0%B1%D0%BE%D1%82%D0%B5%D0%B2-%D0%B2%D1%80%D0%B0%D1%86%D0%B0-news774239.html", "text": "Кметът на Враца и председател на УС на \"Ботев\" Враца Калин Каменов реагира на появилите се публикации в медиите, че Валери Божинов до часове ще стане част от отбора на Сашо Ангелов. \"Истината е, че през миналата седмица говорих по телефона с Валери Божинов и обсъдихме възможността да се присъедини към \"Ботев\" Враца. Той знае, че е добре дошъл в нашия клуб и за град Враца ще бъде повече от престижно Божинов да стане част от нашата общност\", обясни Каменов, цитиран от официалния сайт на врачани. Кметът уточни, че няма как да предложи финансовите условия, които се полагат за футболна звезда от неговия ранг. Но евентуалният му престой в \"Ботев\" може да бъде стъпка към нов трансфер на нападателя в чужбина. \"Към този момент Божинов е футболист на хърватския \"Риека\" и след като изчисти отношенията си с тях ще говорим по-конкретно\", завърши Каменов. В основата на преговорите е Сашо Ангелов, който е уверен, че може да помогне на Божинов да се върне към най-добрата си форма, извела го до отбори като \"Ювентус\" и \"Манчестър Сити\". Сподели:", "date": "2018.08.19", "title": "Валери Божинов пред трансфер, преговаря с \"Ботев\" Враца"}
{"url": "https://pik.bg/%D0%B3%D0%BE%D1%80%D0%B5%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F%D1%82-%D0%B2-%D1%8E%D0%B0%D1%80-%D1%83%D0%B1%D0%B8%D0%B5%D1%86-%D0%BD%D0%B0-%D1%81%D1%82%D1%83%D0%B4%D0%B5%D0%BD%D1%82%D0%B0-%D1%81%D1%82%D0%BE%D1%8F%D0%BD-%D0%B1%D0%B0%D0%BB%D1%82%D0%BE%D0%B2-%D1%81%D0%B5-%D0%BF%D1%80%D0%B5%D0%BF%D0%B8%D1%82%D0%B0%D0%B2%D0%B0%D0%BB-%D0%BA%D0%B0%D1%82%D0%BE-%D0%B4%D0%BE-news774268.html", "text": "Убиецът на студента Стоян Балтов, който бе заловен в Южна Африка, се е препитавал като докер на пристанището в Порт Елизабет, пише в-к \"Телеграф\". Избягалият през декември 2014 г. Вили Георгиев се е установил в ЮАР преди повече от 2 години, показват данните на разследващите. Той е в полезрението на Интерпол още от миналата година, когато е бил засечен да разнася плодове и зеленчуци, предимно дини, край плажа на Блу уотър бей бийч. Направил е впечатление, тъй като говорел развалено английски и се препитавал като общ работник. Нямал е постоянно жилище, а често сменял квартирите си. Установявал се в по-бедняшки квартали, което също спомогнало да се влезе в дирите му. Разследващите предполагат, че в началото на бягството си Вили Георгиев е бил заедно с другия осъден за убийството на Балтов - Светлозар Стоянов. Неговото издирване все още продължава. Няма данни обаче дали и той се укрива или се е укривал през част от времето в ЮАР. След като у нас по линия на международното сътрудничество през 2017 година е получена информация, че Георгиев е в Порт Елизабет, главният прокурор Сотир Цацаров е изпратил молба за екстрадиция до министъра на правосъдието на ЮАР. На основание на тази молба Георгиев е бил задържан в петък. В понеделник предстои разглеждане на делото от съда в Порт Елизабет. След приключване на производството, министърът на правосъдието на ЮАР следва да издаде заповед за екстрадиция и връщането на Георгиев у нас. Припомняме, 19-годишният студент по фармация Стоян Балтов беше убит на 5 декември 2008 година пред дискотека \"Амнезия\" в Студентски град след жесток побой с ритници по главата и тялото. За престъплението за виновни бяха признати трима младежи - Александър Данаилов, Светлозар Стоянов и Вили Георгиев, тогава на възраст 20 - 21 години. Делото приключи окончателно през декември 2014 година, когато и тримата получиха 18-годишни присъди. В затвора обаче влезе само единият от осъдените - Александър Данаилов. Съучастниците му Светлозар Стоянов и Вили Георгиев успяха да избягат от България. Двамата бяха издирвани от Интерпол с червена бюлетина. Сподели:", "date": "2018.08.19", "title": "ГОРЕЩИ ПОДРОБНОСТИ! Арестуваният в ЮАР убиец на студента Стоян Балтов се препитавал като докер"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%83%D0%B6%D0%B8%D0%BB%D0%B5%D0%BD%D0%B8%D1%82%D0%B5-%D0%BE%D1%82-%D0%BE%D0%BB%D0%B8%D0%BC%D0%BF%D0%B8%D0%BA-%D0%B2%D0%B8%D0%B4%D0%B5%D0%BE-news774240.html", "text": "Ще положим всички усилия да помогнем, доколкото ни позволява законът, на клиентите на кипърската застрахователна компания, която е в ликвидация. Това каза министър-председателят Бойко Борисов, който посети ремонтни дейности в Стара Загора, съобщиха от правителствената информационнна служба. Още утре премиерът ще свика среща с финансовия министър Владислав Горанов и ръководството на Комисията за финансов надзор, за да обсъдят ситуацията и да предложат на българските евродепутати да направят законови предложения в европейското законодателство. „Така или иначе това би било опасен инцидент – ние ще им помогнем с юристи и с каквото можем доколкото позволява законът. Когато стане нещо, искаме държавата да помогне. Само че държавата е на данъкоплатеца и когато кажем, че държавата трябва да помогне, това означава, че всеки от нас отделяме от данъците си за тази сфера“, добави още Бойко Борисов. По темата за срива на търговския регистър премиерът Борисов заяви, че са положени всички усилия и системата ще работи напълно до сряда. „Виждате има държави, където изборите им пробиха с кибератаки. Тук за всяко нещо се вдига огромна олелия. Да, не е приятно, но пък всички работят активно, за да обезопасим системата“, каза още министър-председателят. Бойко Борисов припомни, че държават работи добре в борбата с контрабандата и корупцията и с тези средства се реконструират много обекти по градовете в страната. „Такова мащабно строителство и реконструкция в сферите на здравеопазването, образователната инфраструктурата, археологията, културата не е имало. За спорта да не говорим, защото направихме много - подчерта още премиерът. - Във всеки град стават много хубави неща, защото оперативните програми работят. Там където не могат да се оправят, додаваме от бюджета, особено в малките общини, така че да им се направят улиците, водоснабдяването, осветлението“. Сподели:", "date": "2018.08.19", "title": "ИЗВЪНРЕДНО В ПИК! Борисов с важна новина за ужилените от \"Олимпик\" (ВИДЕО)"}
