{"url": "http://pik.bg/%D0%BA%D1%80%D1%83%D0%BF%D0%B5%D0%BD-%D0%B8%D0%B7%D0%BD%D0%BE%D1%81-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%BF%D0%B0%D1%80%D0%B8-%D1%81%D0%B0-%D0%B8%D0%B7%D0%BB%D0%B5%D0%B7%D0%BB%D0%B8-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE-%D0%BE%D1%82-%D1%80%D1%83%D1%81%D0%B8%D1%8F-news746203.html", "text": "От Русия незаконно са изнесени 430 млрд долара през периода 2000-2017 година, заяви председателят на комитета по отбраната и сигурността към Съвета на федерацията Виктор Бондарьов, цитиран от БГНЕС. Според сенатора разрешаването на проблема за незаконното изнасяне на капитали ще повлияе върху развитието на икономиката. Той заяви, че комитетът предлага редица мерки в това отношение – създаването на нови механизми за предотвратяване на незаконни сделки, разкриване на организации, създадени за укриване на данъци и изнасянето на средства от Русия. Комитетът предлага да се подобри взаимодействието между правоохранителните и контролиращите органи, а също да се реформира банковия надзор. Сподели:", "date": "2018.04.28", "title": "Крупен износ! Ето колко пари са излезли нелегално от Русия"}
{"url": "http://pik.bg/%D1%83%D0%B4%D0%B0%D1%80-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0%D0%BB%D0%BE%D0%B2%D0%B8-248-%D0%BA%D0%B3-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news746180.html", "text": "Гръцката полиция в Гревена арестува четирима албанци и един грък в момент, в който са транспортирали голямо количество марихуана, съобщава МИА, цитирана от БГНЕС и Нова телевизия. Арестуваните са на възраст между 27 и 32 години и тяхната самоличност не е разкрита, тъй като тече разследване. Според информацията, задържаните са били в две коли. В първата са били двама от албанците и гърка. Те е трябвало да следят пътя, докато в другата кола другите двама албанци са транспортирали 248 кг. марихуана. Освен тревата, опакована в 80 плика, полицията е отнела 540 евро, фалшива гръцка лична карта, девет мобилни телефона и двете коли. Един от албанците, управлявал първото превозно средство, е издирван от гръцката полицейска служба от 15 февруари 2013 г., заради бягство от затвора в Трикала, където е бил осъден за трафик на наркотици. Сподели:", "date": "2018.04.28", "title": "Удар! Полицията в Гърция залови 248 кг марихуана"}
{"url": "http://pik.bg/%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B0-%D0%B2%D0%B8%D0%BB%D0%B0-news746185.html", "text": "Гостите на Conrad Maldives Rangali Island скоро ще имат възможността да спят заедно с рибите, но в това няма нищо зловещо. Луксозният курорт открива първата по рода си подводна вила в света и тя определено ще бъде една от най-популярните. Тя е двуетажна и се простира на пет метра под повърхността. Подводното ниво разполага със спалня, всекидневна и санитарен възел и, разбира се, със стъклени стени, така че гостите да наблюдават колоритния морски живот. Изграждането на вилата, който носи името Мурака, струва 15 милиона долара и ще предостави на своите гости невероятни гледки към Индийския океан. Тя е проектирана от архитектите на Crown Company, които специализират в тази област. Подводният апартамент е свързан с горен етаж, намиращ се над нивото на водата, чрез спираловидно стълбище. Там гостите ще открият спалня, баня, фитнес зала, барбекю, бар, кухня и трапезария, която гледа към залеза. От другата страна на вилата се намира кътче за реклакс, което гледа към изгрева и към огромен басейн. На горното ниво има допълнителна спалня, баня с кралски размери и вана, идеална за приятна почивка, разкривайки гледката към безкрайния хоризонт. Сподели:", "date": "2018.04.28", "title": "Показаха първата подводна вила "}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%BF%D0%BE%D0%B8%D1%81%D0%BA%D0%B0%D0%BB-%D1%81%D0%B8-300-%D0%BF%D0%BE%D0%B4%D0%BA%D1%83%D0%BF-news746201.html", "text": "Бургаският окръжен съд осъди полицай за това, че  поискал 300 лева подкуп от чешки гражданин. Случката се разиграла в Приморско, където полицаят Емил М. бил командирован от Районното полицейско управление - Сливница. Подкупът бил поискан от полиция за да не извърши действие по служба.  Той е осъден на три години лишаване от свобода, глоба в размер от 2000 лева, както и е лишен от право да заема длъжността полицай в системата на МВР за срок от три години. Заради чисто съдебно минало, съдът е отложил изтърпяването на наказанието за срок от пет години. Сподели:", "date": "2018.04.28", "title": "Осъдиха полицай, поискал си 300 подкуп"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%BD%D0%B8%D0%BD%D0%BE%D0%B2%D0%B0-%D0%B8-%D0%B1%D1%81%D0%BF-%D1%89%D0%B5-%D1%81%D0%B2%D0%B5%D1%82%D0%BD%D0%B0%D1%82-%D0%BD%D0%B5-%D0%BA%D0%B0%D1%82%D0%BE-%D0%B5%D0%BB%D1%85%D0%B8-%D0%B0-%D0%BA%D0%B0%D1%82%D0%BE-%D0%B1%D0%B5%D0%BD-news746224.html", "text": "От както Христо Христов е кмет на Болярово, той и близките му са окупирали общината. БСП заявиха, че тази информация е извадена преди 2-3 години. Това е така, но шуробаджанащината не се е променила и от сигнала ни от преди години. Това заяви депутатът от ГЕРБ Антон Тодоров пред \"Канал 3\". \"Създаде се един парадокс покрай ареста на Десислава Иванчева. Няма голяма и малка корупция.  Болярово не е голяма община, но в по големия Сопот кметът Дойнов си подаде оставката благодарение на нас и нашите сигнали\", каза още той. \"Промяната е в това, че фризьорките, които никой не контролира взимат 5-6 цифрени суми. Стоя плътно до хората, които направиха този арест. Всички те са невероятни професионалисти. Не приемам никакви обяснения за това, че са извършени насилствени действия. Това е моята лична позиция. Арестът не е могъл да бъде инсцениран, тъй като до последно не се е знаело мястото на срещата. Има слух, че Иванчева е работила в интерес на десен политик , който няма да спомена. Не се наемам с мнение за това\", заяви Тодоров по темата за ареста на кметицата на община \"Младост\" Десислава Иванчева. \"Голяма част от БСП ще светнат не като елхи, а като бенгалски огън. Самата лидерка на БСП им вреди. Корнелия Нинова бе уволнена заради корупция. Не позволявайте на ловци на души да ви пълнят съзнанието с лъжи. Румен Радев е политически мъник. Той има детинско отношение за правене на политика. Въпреки, че сме християни, ако ни ударят шамар по едната буза, няма да си обърнем другата\", коментира депутатът. \"Чисто политически, се доказа, че пътуването на \"Атака\" до Крим е било по частни причини. Управлението на коалиционното управление се гради на базата на коалиционно споразумение. Пътуването до Крим не го разваля, но Волен Сидеров би могъл да създаде проблем на България\", завърши Антон Тодоров. Сподели:", "date": "2018.04.28", "title": "ЕКСКЛУЗИВНО! Антон Тодоров с тежки думи към Нинова и БСП: Ще светнат не като елхи, а като бенгалски огън"}
{"url": "http://pik.bg/%D1%81-%D0%BB%D1%8E%D0%B1%D0%BE%D0%B2-%D0%BA%D1%8A%D0%BC-%D0%BF%D1%83%D1%82%D0%B8%D0%BD-%D1%8E%D0%BD%D0%BA%D0%B5%D1%80-%D0%B3%D0%BE%D1%82%D0%BE%D0%B2-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D1%82%D0%BE%D0%BD%D0%B0-%D0%BD%D0%B0-%D0%B5%D1%81-%D0%BA%D1%8A%D0%BC-%D1%80%D1%83%D1%81%D0%B8%D1%8F-%D0%BD%D0%B5-%D0%BC%D0%BE%D0%B6%D0%B5%D0%BC-%D0%B1%D0%B5%D0%B7-%D1%82%D1%8F%D1%85-%D0%B5%D0%B2%D1%80%D0%BE%D0%BF%D0%B5%D0%B9%D1%86%D0%B8%D1%82%D0%B5-news746184.html", "text": "Politico. Председателят на Европейската комисия Жан-Клод Юнкер заяви, че Европа и Русия трябва отново да влязат във връзка и да оставят зад гърба си „риториката от Студената война“, предава „Моят приятел Владимир Путин, защото ние сме приятели дълги години, бе много неприятно засегнат от едно изречение, казано през 2014 г. от тогавашния президент на САЩ Барак Обама, че Русия е само регионална сила“, заяви Юнкер. „Ако Русия не е нещо, то тя не е регионална сила. Трябва да се научим да говорим с руснаците на равна нога, очи в очи“, допълни той. „Трябва да установим отново връзката с Русия“, допълни председателят на ЕК. „Русия е важен играч. Няма дневен ред на сигурността на Европа без Русия. Не ми харесва настоящата реторика от Студената война“, допълни той. Същевременно Юнкер предупреди, че мощта на Европа на световната сцена се свива, докато на останалите големи „играчи“ расте“. „Ние европейците понякога си мислим, че сме шефове на света, но забравяме, че сме малки и слаби на света. Ние губим икономическа сила. Бавно падаме от 25% от световния БВП на 16-18%“, допълни той. Сподели:", "date": "2018.04.28", "title": "С ЛЮБОВ КЪМ ПУТИН! Юнкер готов да промени тона на ЕС към Русия: Не можем без тях, европейците сме малки и слаби"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D1%80%D0%B0%D0%BD-%D1%81-%D0%BE%D1%81%D1%82%D1%80%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D1%82%D1%80%D1%8A%D0%BC%D0%BF-news746199.html", "text": "Reuters, цитирани от \"Фокус\". Доналд Тръмп, за промяна на ядрената сделка със световните сили, са неприемливи, съобщава Доналд Тръмп е поставил ултиматум до 12 май за поправяне на всички „ужасни недостатъци“ на ядрената сделка с Иран, като в противен случай ще възобнови санкциите на САЩ към ислямската държава. Сподели:", "date": "2018.04.28", "title": "Външният министър на Иран с остри думи към Тръмп"}
{"url": "http://pik.bg/%D0%BC%D0%BE%D0%B4%D0%B5%D0%BD-%D0%B3%D1%83%D1%80%D1%83-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D0%B4%D0%B8%D0%B7%D0%B0%D0%B9%D0%BD%D0%B5%D1%80-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BC%D1%8A%D0%B6-%D0%B8-%D0%B7%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BA%D0%BE%D1%81%D1%82%D1%8E%D0%BC%D0%B0-%D0%B8--news746133.html", "text": "Българският мъж е 20-25 години назад в начина си на обличане в сравнение с останалите европейци. Това е мнението на италианския дизайнер и стилист Алберто Веделаго, което сподели пред сутрешния блок на БТВ. Веделаго не продава дрехи. Той изработва дрехата строго индивидуално за всеки свой клиент, спрямо неговия характер и същност. Стреми се да опознае същността на мъжа, преди да направи костюм за него. Наричат го Маестро на елегантността. „Светвам мъжете да нямат голям гардероб, а да имат няколко комплекта с различни аксесоари към тях – колан, обувки, риза и просто да ги въртят – коментира Алберто Веделаго. -  Това ще улесни живота им. И всеки аксесоар да е избран грижливо. Не случайно. Мъжете влизат в магазин и просто взимат яке. После в друг и взимат панталон. След месец взимат 10 тениски. Те обаче не си отиват. Моят съвет е: пазарувайте в хубави магазини, в които има кой да ви помогне в избора и съчетаването на дрехите”. По думите му българският мъж е 20-25 години назад в начина си на обличане в сравнение с останалите европейци. По-скоро прилича на европееца от 80-те години. „Аз смятам себе си също за човек на 80-те – разяснява маестро Веделаго. - Тогава хората изведнъж започнаха да имат пари и да се запознават с големите марки. А комбинацията между мъже с пари и големи марки е чиста показност. Той си мисли: щом имам пари ще си купя скъпи неща и ще съм готин. Много мъже смятат, че щом са богати могат да се обличат елегантно. Това не е вярно. Така че мъжете в България са два вида – заможни, горе-долу на моята възраст, които си купуват скъпи марки и младото поколение, които са супер целеустремени, борят се да постигнат нещо, пътуват, говорят езици, отворени към всичко, което е същността, а не обвивката. За тях парите не са цел, а средство. И точно към тези хора искам да се насоча, ако е възможно“. Алберто Веделаго е категоричен, че трябва да се прави ясна разлика между мода и стли. „Първо трябва да разграничим модата от стила – казва Веделаго. - Модата е някой година по-рано да реши какво ще носиш и ти отиваш и го купуваш. Стилът е твоето лично решение. Мен ме интересува само стилът и елегантността. Модата не ме интересува. Аз вярвам, че мъжът трябва да се облича според своя вкус. Тайната на това да бъдеш елегантен е само една - бъди себе си и се чувствай удобно”. Относно модните тенденции неговият съвет е: „Не слагайте в днешно време твърде дълги и широки панталони и дълго сако. Сега всичко е вталено и скъсено. Всичко останало е демоде и не изглежда добре. Бъдете смели!” Сподели:", "date": "2018.04.28", "title": "Моден гуру! Италиански дизайнер с коментар за българския мъж и за връзката между костюма и характера на човека"}
{"url": "http://pik.bg/%D1%87%D0%B0%D0%B2%D1%83%D1%88%D0%BE%D0%B3%D0%BB%D1%83-%D1%81%D0%B0%D1%89-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B2-%D1%81%D0%B8%D1%80%D0%B8%D1%8F-news746202.html", "text": "Турският външен министър Мевлют Чавушоглу обвини САЩ в подкрепа на сирийските кюрдски Сили за защита на народа и Партията на демократичния съюз, които Анкара разглежда като терористични организации, предаде ТАСС. \"Днес САЩ подкрепят терористични организации, това трябва да се прекрати. За съжаление Силите за защита на народа и Партията на демократичния съюз контролират десет процента (от територията-бел.ред.) на Сирия, а това е огромен риск. Това застрашава нашата национална безопасност в Африн, Манбидж и на други места в близост до границата. Затова тези терористични организации, както и ИДИЛ, трябва да напуснат сирийската територия\", каза Чавушоглу на пресконференция днес след среща с колегите си от Русия и Иран Сергей Лавров и Мохамад Джавад Зариф. През 2016 г. САЩ обещаха, че тези терористични организации ще напуснат сирийската територия. Ние искаме американците да държат на думата си и да съдействат за това тези територии да бъдат върнати на гражданското население, което живее там, добави Чавушоглу. Той изтъкна, че главна задача (в Сирия-бел.ред.) е борбата с терористите и каза, че това трябва да се върши внимателно, за да се избегнат жертви сред цивилното население. За съжаление терористи с оръжие в ръце се отправиха към Идлиб и живеят в непосредствена близост с мирното население. Как да излезем от тази ситуация? Ние не можем да бомбардираме цивилни учреждения, където се укриват терористи, тъй като това застрашава живота на мирното население, затова, очевидно, ние ще тръгнем по друг път и последователно ще унищожаваме терористите, обясни Чавушоглу. Идлиб е една от зоните за деескалация, така че ние сме заинтересовани там да бъде осигурен режим на прекратяване на огъня и сме готови по-нататък съвместно да противостоим на терористичната заплаха, каза турският външен министър. Сподели:", "date": "2018.04.28", "title": "Чавушоглу: САЩ подкрепят терористи в Сирия"}
{"url": "http://pik.bg/%D0%BF%D1%80%D1%8A%D1%81%D0%BA%D0%B0%D1%82-%D1%81%D1%80%D0%B5%D1%89%D1%83-%D0%BA%D1%8A%D1%80%D0%BB%D0%B5%D0%B6%D0%B8-%D0%B2-%D1%81%D0%B0%D0%BF%D0%B0%D1%80%D0%B5%D0%B2%D0%B0-%D0%B1%D0%B0%D0%BD%D1%8F-news746171.html", "text": "В община Сапарева баня от утре (б.р 29 април) започва третирането на тревни площи срещу кърлежи и други вредни насекоми, съобщава Струма.бг. Третирането с препарати е с цел максимално овладяване на числеността на кърлежите и намаляване опасността от разпространяване на заразни и паразитни болести. Обработката се извършва винаги при сухо време и подходящи метеорологични условия. Местата, които ще бъдат обработени в Сапарева баня, са: зоната около Гейзера, тревната площ пред Общината, всички детски площадки, градският парк “Николай Хайтов”, дворът на училището в Сапарева баня и кв. “Гюргево”, и всички автобусни спирки. Третиране на тревните площи срещу кърлежи ще има и по селата в общината. В Ресилово, Овчарци и Сапарево ще се пръска около детските площадки за игра, автобусните спирки и паркове. Сподели:", "date": "2018.04.28", "title": "Пръскат срещу кърлежи в Сапарева баня"}
{"url": "http://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8-%D0%B2-%D1%81%D1%8A%D1%80%D0%B1%D0%B8%D1%8F-%D1%81-%D0%BD%D0%B0%D0%B4-9-%D0%BA%D0%B3-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news746169.html", "text": "Двама македонски граждани са арестувани на ГКПП „Хоргош“ на унгарско-сръбската граница, след като при оглед в резервоара на автомобила им са открити десет пластмасови бутилки, в които е имало 9.377 килограма марихуана, съобщава македонската електронна медия „МКД“, цитирана от „Фокус“. На заподозрените е определено мярка за неотклонение задържане до 48 часа. След това двамата ще бъдат задържани с обвинение по заповед на Прокуратурата в град Суботица. Сподели:", "date": "2018.04.28", "title": "Закопчаха двама македонци в Сърбия с над 9 кг марихуана"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B7%D0%B0-%D1%87%D0%B0%D1%81%D0%BE%D0%B2%D0%B5-%D0%B1%D1%8F%D1%85%D0%B0-%D1%83%D1%81%D1%82%D0%B0%D0%BD%D0%BE%D0%B2%D0%B5%D0%BD%D0%B8-%D0%BD%D0%B0%D0%B4-300-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%BD%D0%B0-%D0%BF%D1%8A%D1%82%D1%8F-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%BE-news746173.html", "text": "Множество нарушения установиха пътните полицаи в Пазарджишко по време на полицейска акция по пътна безопасност, съобщава Трафикнюз. В контекста на засиления контрол над всички участници в пътното движение е проведена специализирана полицейска операция на територията на Пазарджик. В действията са взели участие автопатрулни екипи от сектор „Пътна полиция” при ОДМВР-Пазарджик и полицейските управления в Пещера, Панагюрище, Септември и Велинград. Само за няколко часа униформените са установили общо 335 нарушения, за които са съставени общо 302 фиша и 22 акта. Най-много са констатираните нарушения на скоростните режими – 251 броя. Установени са и четирима неправоспособни водачи. На 18 пешеходци са съставени фишове за неправилно пресичане на пътното платно. Активните действия на пътните полицаи ще продължи и в другите части на региона. Сподели:", "date": "2018.04.28", "title": "Акция! За часове бяха установени над 300 нарушения на пътя в Пазарджишко"}
{"url": "http://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-21-%D0%B3%D0%BE%D0%B4%D0%B8%D1%88%D0%B5%D0%BD-%D1%81-%D0%BA%D0%B0%D0%BD%D0%B0%D0%B1%D0%B8%D1%81-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news746135.html", "text": "На пътя между Мездра и Крета служители на полицейското управление в железничарския град са извършилипроверка на 21-годишния К.Г. от Боденец снощи около 20:40 часа, съобщава Конкурент. У него е намерено наркотично вещество, съдържащо суха листна маса с тегло 7.38 грама. При извършен полеви наркотест тя е реагирала на канабис. По случая в РУ-Мездра е образувано бързо производство. Уведомен е дежурният в районната прокуратура. К.Г. е задържан в полицейското управление за срок до 24 часа. Сподели:", "date": "2018.04.28", "title": "Закопчаха 21-годишен с канабис във Врачанско"}
{"url": "http://pik.bg/%D0%B0%D0%B2%D1%82%D0%BE%D0%B1%D1%83%D1%81-%D1%81-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D1%81%D0%B5-%D1%81%D0%B0%D0%BC%D0%BE%D0%B7%D0%B0%D0%BF%D0%B0%D0%BB%D0%B8-%D0%BA%D1%80%D0%B0%D0%B9-%D0%B2%D0%B5%D1%82%D1%80%D0%B5%D0%BD-news746226.html", "text": "Автобус се самозапали край Ветрен. Той е превозвал работнички от Пазарджик и Ветрен за Ихтиман. Инцидентът, станал след 15.00 ч., се е разминал без пострадали. Според очевидци автобусът спрял, след което бил обхванат от гъст пушек, съобщава Би Ти Ви. Шофьорът и служителите от близката бензиностанция успели да загасят с пожарогасители пламъците в двигателния отсег на превозното средство. Външните поражения по автобуса не са големи. Сподели:", "date": "2018.04.28", "title": "Автобус с работници се самозапали край Ветрен"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81-%D0%BF%D1%80%D0%B8%D0%B7%D0%B8%D0%B2-%D0%B7%D0%B0-%D0%BF%D0%B0%D1%80%D0%B0%D0%BB%D0%B5%D0%BB%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B8%D0%BC%D0%B5%D1%82%D0%BE-%D0%B8-%D0%B7%D0%B0-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5-%D0%BA%D1%8A%D0%BC--news746156.html", "text": "Президентът на Македония Георге Иванов призова за паралелни преговори по спора за името и за членство в Европейския съюз, съобщава скопският телевизионен канал „24 Вести“, цитирани от „Фокус“. . \"Ако ни дадете европейско бъдеще, ние ще се справим с миналото – заяви Иванов пред председател на Европейския съвет Доналд Туск: -  Призовавам Съюза да позволи паралелно движение на преговорите за членство и за преодоляването на двустранния спор между Македония и Гърция. По своята същност разширяването е политически, а не само технически въпрос“. От своя страна Туск заяви, че Македония е показала, че за една година е успяла да направи невъзможното в процеса на преговори с името. „Надявам се, че Македония и Гърция ще намерят начин да решат проблема с името и това трябва да се случи много скоро“, на свой ред заяви присъстващият на срещата български министър-председател Бойко Борисов. Сподели:", "date": "2018.04.28", "title": "Президентът на Македония с призив за паралелни преговори за името и за присъединяване към ЕС"}
{"url": "http://pik.bg/e%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0%D0%B9-%D0%B4%D0%BE%D0%B1%D1%80%D0%B0%D1%82%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0-%D0%BD%D0%B0-%D0%B3%D0%B5%D1%80%D0%B8-%D0%B4%D0%BE%D0%BD%D1%87%D0%B5%D0%B2%D0%B0-%D0%BE%D1%82-%D0%BA%D0%BE%D0%BD%D0%BA%D1%83%D1%80%D1%81-%D0%B7%D0%B0-%D0%BA%D1%80%D0%B0%D1%81%D0%BE%D1%82%D0%B0--news745967.html", "text": "Нелеп инцидент отне живота на най-добрата приятелка на Гери Дончева от конкурса \"Мис Глобал\". Форумът за красота, на който нашият модел и американката Марая Кугън се запознават и сближават, се проведе преди три години във Филипините. 23-годината Кугън е загинала в началото на април при с ого популярна в Калифорния. Там случаят бе много раздухан, CNN дори предава от мястото на инцидента\", разказва с тъга Гери Дончева пред ПИК TV. амолетната катастрофа в Скотсдейл. Сподели:", "date": "2018.04.28", "title": "EКСКЛУЗИВНО В ПИК TV! ТРАГЕДИЯ! Най-добрата приятелка на Гери Дончева от конкурс за красота загина в самолетна катастрофа - само в \"Жълтите новини\" (ВИДЕО)"}
{"url": "http://pik.bg/%D0%B3%D0%BE%D0%BB%D1%8F%D0%BC-%D1%83%D1%81%D0%BF%D0%B5%D1%85-%D0%B3%D0%B8%D0%BC%D0%BD%D0%B0%D1%81%D1%82%D0%B8%D1%87%D0%BA%D0%B8%D1%82%D0%B5-%D0%BD%D0%B8-%D1%81%D1%8A%D1%81-%D1%81%D1%80%D0%B5%D0%B1%D1%80%D0%BE-%D0%B2-%D0%B1%D0%B0%D0%BA%D1%83-news746214.html", "text": "Ансамбълът на България взе сребърен медал в многобоя на Световната купа в столицата на Азербайджан Баку. Ансамбълът ни е в състав Симона Дянкова, Елена Бинева, Мадлен Радуканова, Лаура Траатс и Стефани Кирякова. Кирякова влиза в състава на мястото на контузената Теодора Александрова. Днес нашите момичета допуснаха изпускане на топка извън терена (Стефани Кирякова не можа да улови на един риск) и доиграха с резервен уред, но въпреки това получиха оценка от 17.000т. , което бе достатъчно да спечелят среброто. Шампион в многобоя стана отборът на Италия. В петък българките заеха второ място в многобоя след изпълнението на съчетанията с пет обръча. На Световната купа в Баку участват 13 ансамбъла. Сподели:", "date": "2018.04.28", "title": "ГОЛЯМ УСПЕХ! Гимнастичките ни със сребро в Баку"}
{"url": "http://pik.bg/%D1%80%D0%B0%D0%B7%D0%B1%D0%B8%D0%B2%D0%B0%D1%87%D1%8A%D1%82-%D0%BD%D0%B0-%D0%B6%D0%B5%D0%BD%D1%81%D0%BA%D0%B8-%D1%81%D1%8A%D1%80%D1%86%D0%B0-%D0%BA%D0%BE%D0%BB%D0%B8%D0%BD-%D1%84%D1%8A%D1%80%D1%82-%D1%89%D0%B5-%D1%81%D0%B5-%D1%81%D0%BD%D0%B8%D0%BC%D0%B0-%D0%B2-%D1%82%D0%B0%D0%B9%D0%BD%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news746181.html", "text": "Британският актьор Колин Фърт се готви да партнира на Джули Уолтърс във филма \"Тайната градина\" , съобщи Контактмюзик. 57-годишният актьор ще участва в продуцираната от Дейвид Хейман филмова адаптация по популярната едноименна детска книга на писателя Франсис Ходжсън Бърнет, съобщава БТА . Снимките трябва да започнат в понеделник. Действието във филма ще се развива през 1947 г., преди разделянето на Британска Индия и след края на Втората световна война . \"Тайната градина\" описва историята на роденото в Индия 10-годишно момиче Мери Ленъкс, чиито родители са заможни британци. То обаче е принудено да се върне в Англия, когато родителите му внезапно умират , и обединява силите си с болния си братовчед, за да открие тайна градина. По-рано тази година Колин Фърт , който се е снимал в хитови филми, като \"Дневникът на Бриджит Джоунс\" и \"Речта на краля\", бе обявен от британците за най-романтичната филмова звезда. Сподели:", "date": "2018.04.28", "title": "Разбивачът на женски сърца Колин Фърт ще се снима в \"Тайната градина\""}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%BE%D1%82%D0%BA%D1%80%D0%B8-%D1%84%D0%BB%D0%BE%D1%80%D0%B0-2018%E2%80%9C-%D1%81%D0%BD%D0%B8%D0%BC%D0%BA%D0%B0-news746159.html", "text": "Цветното изложение \"Флора Бургас\" 2018 бе официално открита днес в Морската градина в Бургас, съобщи Бургасинфо. Хиляди бургазлии разгледаха експозицията, чиято тема тази година е \"С поглед в бъдещето\", и е вдъхновение както за ученици от Професионална гимназия по електротехника „Константин Фотинов“, така и за студенти от Лесотехническия университет в София. Университетът се представи със специално изработена арт инсталация, представляваща стъкленица и противогаз, като така повдига темата за чистотата а въздуха. С оригинална идея се включи и дванадесетокласникът Мартин Иванов, който показа часовник и оракул, който показва късмета на всеки, докоснал го с ръка. „Винаги с началото на „Флора Бургас“ Морската градина става най-предпочитаното място. Ще се насладите на феерията и фантазията на изложителите, ще може да си купите цветя за дома, двора, градината, произведения на изкуството, градинска техника. Красотата на „Флора Бурас“ е известна в цялата страна. Радваме се, че имаме и международни участници“, заяви кметът на Бургас Димитър Николов, който откри изложението. \"Флора Бургас\" 2018 се разгръща не само с изложбени зони и кътове за продажба на цветя. Вече традиционна част от изложението са и различни демонстрации и презентации. В работната програма на събитието присъстват демонстрации по бонсай и грънчарство. Снимка: burgasinfo.com Сподели:", "date": "2018.04.28", "title": "Кметът на Бургас откри Флора 2018“ (СНИМКА)"}
{"url": "http://pik.bg/%D0%B2%D0%B8%D0%B5%D1%82%D0%BD%D0%B0%D0%BC-%D0%B8%D1%81%D0%BA%D0%B0-%D0%B4%D0%B0-%D0%B8%D0%B7%D0%B3%D1%80%D0%B0%D0%B4%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news746117.html", "text": "Заместник-председателят на виетнамския парламент Уонг Чу Лу заяви, че България и Виетнам трябва да развиват своето сътрудничество в сферите на земеделието, обработващат и хранително-вкусовата индустрия, съобщава Nhan Dan, цитирани от „Фокус“. Виетнамският депутат предложи това по време на срещата си с председателя на българското Народно събрание Цвета Караянчева по време на неговото посещение в България, целящо по-нататъшното засилване на отношенията между двете страни и законодателните им органи. Според Уонг Чу Лу, България и Виетнам трябва да се учат един от друг в борбата срещу корупцията. Той изрази надежда, че по време на българското ротационно председателство в Съвета на Европа ще бъде ратифицирано споразумението за свободна търговия между ЕС и Виетнам. Посещението на Лу в България продължава до 29 април. След това той ятрябва да посети Македония и Румъния. Сподели:", "date": "2018.04.28", "title": "Виетнам иска да изгради сътрудничество с България"}
{"url": "http://pik.bg/%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D1%82%D1%80%D1%8A%D0%BC%D0%BF-%D0%B8-%D0%BC%D0%B5%D1%80%D0%BA%D0%B5%D0%BB-%D0%BE%D1%81%D1%82%D0%B0%D0%B2%D0%B0%D1%82-%D1%81-%D1%80%D0%B0%D0%B7%D0%BB%D0%B8%D1%87%D0%BD%D0%B8-%D0%BF%D0%BE%D0%B7%D0%B8%D1%86%D0%B8%D0%B8-%D0%B7%D0%B0-%D0%B8%D1%80%D0%B0%D0%BD-news746158.html", "text": "Ангела Меркел и Доналд Тръмп опитаха да покажат единство, въпреки различията си. Германският канцлер е на посещение в Съединените щати. Тя говори с американския президент по редица въпроси, като сделката за ядрената програма на Иран и въведените от Тръмп мита за внос на стоки в Съединените щати. При първото посрещане на Меркел, в новина се превърна отказа на Тръмп да се ръкува с германския лидер. Този път имаше ръкуване, дори целувка за добре дошла. „Имаме страхотни отношения. И бяха такива от самото начало, въпреки че някои хора не го разбират. Но ние го знаем и сме наясно, че е много важно. Тя е изключителна жена и за мен е чест да я посрещна в Белия дом”, обясни американският президент Доналд Тръмп. Но за съжаление, по-добрите маниери, не означават сближаване на позициите, пишат медии в Германия. Според повечето експерти, нито Меркел, нито другият влиятелен европейски лидер, Еманюел Макрон, са убедили Тръмп да спре да атакува сделката с Иран. „Няма да говоря за употреба на военна сила срещу Иран, защото не е уместно в момента. Но мига да ви кажа със сигурност, че Иран няма да има ядрени оръжия. Това ви го гарантирам”, заяви американският президент Доналд Тръмп. „Моята позиция е ясна. Споразумението далеч не е перфектно, но е едно парче от пъзела. Основа, върху която можем да построим бъдещата структура”, заяви германският канцлер Ангела Меркел. Различията личаха и при дискутирането на останалите теми. Тръмп иска търговски баланс с Европейския съюз, Меркел подчерта, че германските коли, които се продават зад Океана, се произвеждат в Америка, намеквайки, че  проблем няма. За новите мита за внос в Съединените щати, двамата казаха, цитирам, \"обменихме гледни точки\", но не дадоха подробности. Сподели:", "date": "2018.04.28", "title": "ВЪВ ВАШИНГТОН: Тръмп и Меркел остават с различни позиции за Иран"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B4%D1%81-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D0%B1%D0%BE%D0%B9-%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news746216.html", "text": "Нова национална сбирка, на която се очакват побоища, готви СДС в Пловдив. Датата на форума е 2 май. Домакин ще е бившият син лидер и кмет на Карлово Емил Кабаиванов. Той е от най-върлите опозиционери на титуляря Божидар Лукарски. За да се подсигури, Кабаиванов, който е лекар, е депозирал заявка за медицински екип с линейка, разказват седесари от града. Скенер и металотърсачи щели пък да са превенция срещу опити за всякакъв вид разправа. Така, дори да се стигнело до ръкопашни схватки като на събранието в район „Красно село“, можело да се реагира адекватно и своевременно. От своя страна Лукарски имал силни колебания дали въобще да се весне на тоя форум. Ако го направел обаче, задължително щял да се движи с кавалкада от гардове, както и сред привържениците си в София. Опити да моделира новоформиращите се десни ядра правел пък според осведомени Командира Иван Костов през лабораторията си за стратегически анализи. Сподели:", "date": "2018.04.28", "title": "ИЗВЪНРЕДНО! СДС се готви за бой и в Пловдив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D0%BD%D0%B0%D1%82%D0%BE-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D1%85-%D1%81-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4%D0%B8-%D0%B4%D0%B0-%D1%82%D1%80%D1%8A%D0%B3%D0%BD%D0%B0-%D0%B7%D0%B0-%D0%BA%D1%80%D0%B8%D0%BC-news746215.html", "text": "Мисля, че коалиционните ни партньори знаят, че Атака признава референдума в Крим. Ние се сигурни, че те се върнаха в руската федерация по легитимен начин. Нашето посещение там не е нищо ново, а е част от политиката ни. Аз имах телефонен разговор с Бойко Борисов, в който му казах, че отивам в Крим с делегация. Той каза, че това е наша политика. Г-н Цветанов се чувства длъжен да отрази европейското виждане по въпроса, но истината е, че геополитически нещата се развиват доста по-бързо. Няколко пъти казах, че тези, които ме нападат, ще бъдат първите, които ще се наредят за връзки и контакти с Крим, каза пред \"Канал 3\" лидерът на Атака и председател на ПГ на \"Обединени патриоти\" Волен Сидеров. Доказано е в историята, че санкциите и бойкотите не се получават. Вместо български фирми да застанат в Крим и да си запазят място, пак ще изпуснем нещата. Въпросът е къде сме ние, защо например не направим една линия Варна - Ялта. Български фирми могат да печелят от това. Имаше претенции към исканията за оставката на Явор Нотев, заради това, че е бил в делегацията ни за Крим, от партии, които дори не са в парламента. Председателят и заместник-председателите са със същият статут като народните представители. Той има същото право да изразява своето виждане. Няма никаква разлика. Поканата беше отправена към партия Атака и той беше част от делегацията ни, категоричен беше Сидеров. Българите в Крим гласуваха абсолютно „за” присъединяването към Русия, защото се чувстваха застрашени. В момента се оказва, че са дискриминирани. Те не могат да получат виза за България, защото числата от кода показват, че са от Крим. Те не могат да се приберат в родината си, защото някой във Вашингтон е взел решение, че така трябва да се случи, заяви още Сидеров. България няма нужда да излиза от Европейския съюз и НАТО, защото те ще се разпаднат от само себе си. Колкото до Евразия, вижда се, че континент Европа няма и е измислен като понятие в края на ХIХ век. Противопоставянето Европа- Русия е изкуствено, защото Русия има много ресурси, от които Европа има нужда. Тяхното сътрудничество е нужно. Защо трябва то да бъде прекъсвано и да се подчиняваме на диктати, попита лидерът на Атака. Сподели:", "date": "2018.04.28", "title": "ИЗВЪНРЕДНО! Волен Сидеров с тежки думи за НАТО: Разговарях с Борисов преди да тръгна за Крим"}
{"url": "http://pik.bg/%D0%B2-%D1%87%D0%B8%D0%BA%D0%B0%D0%B3%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%B2%D0%B8%D1%80%D1%82%D1%83%D0%B0%D0%BB%D0%B5%D0%BD-%D0%BC%D1%83%D0%B7%D0%B5%D0%B9-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B8%D0%BC%D0%B8%D0%B3%D1%80%D0%B0%D1%86%D0%B8%D1%8F-news746129.html", "text": "Първият виртуален музей на българската имиграция в Чикаго е дело на д-р Диляна Иванова, съобщава БТВ. Диляна живее в Чикаго от 12 години. Тя е научен сътрудник към музея „Фийлд”. Доктор е по етнология от Института за етнология и фолклористика към БАН. Работила е като уредник в Регионален Исторически музей Русе. Автор е на три книги, които изследват социалистическото ни минало. Идеята за първия виртуален музей „Куфарът на имигранта” се ражда преди повече от 10 години. „Идвам от регионален исторически музей в Русе – разяснява Иванова пред сутрешния блок на БТВ. - В Чикаго сме трима колеги от регионален исторически музей в Русе и започнахме да обсъждаме създаването на музей на българската общност в Чикаго. Както знаете това е най-голямата българска колония зад граница и тя вече има едно силно присъствие в обществения живот в Чикаго. Има и своя натрупан икономически потенциал и това, което ние търсим е общността да завоюва своя престиж”. Освен българския в света има само още два виртуални музеи, посветени на имиграцията – един на италианската имиграция в Австралия и един на имиграцията в Малта. За разлика от тях, нашият непрекъснато се попълва и обогатява с нови истории. „Куфара на имигранта” като заглавие е една метафора на всичко това, което имигранта пренася със себе си. Това са неговите спомени, културни нагласи, стереотипи и затова се спряхме на това име, защото този музей, ще разкаже личните истории на отделните имигранти и ще представи тяхната перспектива на случващото се в имиграция”, казва Диляна Иванова. Трудно е да се каже с точност колко е голяма нашата диаспора в Чикаго, защото няма официални статистики, но цифрите често варират между 150 000 и 300 000.  За сравнение  през Студената война броят на българските имигранти в Чикаго е бил около 2 000. Във виртуалния музей на българите в Чикаго – „Куфарът на имигранта” могат да се намеря различни истории и снимки. Сподели:", "date": "2018.04.28", "title": "В Чикаго откриха виртуален музей на българската имиграция"}
{"url": "http://pik.bg/%D1%80%D0%B0%D0%B7%D0%B3%D1%80%D0%BE%D0%BC%D0%B5%D0%BD%D0%B8-%D1%83%D0%B1%D0%B8%D1%85%D0%B0-%D0%BB%D0%B8%D0%B4%D0%B5%D1%80-%D0%BE%D1%82-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%82%D1%80%D0%B8%D0%BC%D0%B0-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news746200.html", "text": "а други трима са арестувани след правителствена атака в Йемен, съобщиха АФП. Салех Ал-Бакши, самопровъзгласил се за „емир” на радикалната групировка в районите Аден и Абян, е убит при нападение на правителствените сили над скривалище на ИД, намиращо се на държавна територия. Ислямската мрежа, включително ИДИЛ и \"Ал Кайда на Арабския полуостров\", използват войната в Йемен, за да разширят присъствието си и в южните части на страната. Сподели:", "date": "2018.04.28", "title": "РАЗГРОМЕНИ! Убиха лидер от \"Ислямска държава\", трима са арестувани"}
{"url": "http://pik.bg/%D0%BE%D1%80%D0%B5%D1%85%D0%B8%D1%82%D0%B5-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0%D1%82-%D0%BC%D1%8A%D0%B6%D0%BA%D0%B0%D1%82%D0%B0-%D0%BF%D0%BB%D0%BE%D0%B4%D0%BE%D0%B2%D0%B8%D1%82%D0%BE%D1%81%D1%82-news746160.html", "text": "Американско изследване доказа, че орехите са полезни за мъжете, които искат да станат бащи , защото подобряват качеството на спермата, пише в. \"Дейли мейл\". Около 70 грама орехи на ден могат да увеличат шансовете на мъжете за създаване на поколение. Експертите установиха, че ядките намаляват липидната пероксидация - процес, който уврежда клетките на семенната течност. Той уврежда мембраните на клетките, които са изградени най-вече от полинаситени мастни киселини. Орехите са единствените дървесни ядки, които са съставени предимно от тези мастни киселини, което означава, че те са с уникални способности за попълването на клетките на семенната течност. Само в 30 грама орехи се съдържат 13 грама полинаситени мастни киселини, от общо 18 грама мазнини. За целите на изследването, проведено в университета в Делауеър, две групи мишки бяха подложени на богата на орехи диета и на контролна диета за 9 до 11 седмици. Едната група се състоеше от здрави мъжки екземпляри, а другата - от безплодни. Учените откриха забележителни подобрения в подвижността и морфологията (формата) на спермата при мишките, които консумираха 20 % от дневните си калории с орехи. Това количество е еквивалент на 70 грама при хората. Дори при безплодните мишки се наблюдаваше подобрение при морфологията на спермата и двете групи имаха значително по-малко пероксидативни увреждания. Подвижността и морфологията на спермата са индикатори за качеството й, което е предпоставка за мъжкия фертилитет. При една от пет бездетни двойки проблемът е само у мъжа . Един от всеки 20 мъже има проблем с плодовитостта, изразен в малък брой сперматозоиди по време на еякулацията му. А един от 8 представители на силния пол подлежи на лечение, след което може да създаде поколение по естествен път. Сподели:", "date": "2018.04.28", "title": "Орехите подобряват мъжката плодовитост"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D1%8E%D0%B6%D0%BD%D0%B0-%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D1%82-%D0%BC%D0%B8%D1%80%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news746166.html", "text": "Южна и Северна Корея ще подпишат мирен договор до края на годината, съобщи Нова телевизия, като се позовава на севернокорейските държавни медии. Новината идва след историческата визита на Ким Чен Ун на юг от границата. В документа, публикуван вчера от Южна Корея, не беше уточнен срок. Ден след срещата между двамата лидери, много експерти изразяват скептицизъм. В общата декларация не се дават подробности как и кога ще бъде спряна ядрената програма на Северна Корея. Други цитират прозаична причина за рязката промяна в позицията на Ким Чен Ун за ядрените опити. „Северна Корея продължава да прави ядрени бомби и в момента, докато говорим. Това трябва да бъде прекратено, по начин, който може да бъде потвърден независимо, за да има каквато и да е работеща сделка. Но дори да приемем, че те са съгласни производствените им мощности да спрат работа, остава въпроса какво е готов Запада да им даде в замяна. Това е основната работа, която трябва да се свърши. Срещата в Корея не даде никакви решения, въпреки че все пак промени цялостната атмосфера”, коментира  Майкъл О'ханлън, анализатор от института \"Брукинг\". Сподели:", "date": "2018.04.28", "title": "Историческо! Южна и Северна Корея подписват мирен договор до края на годината"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%BD%D0%B0-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D1%85%D1%8A%D1%80%D0%B2%D0%B0%D1%82%D0%B8%D1%8F-news746174.html", "text": "Президентът на Сърбия Александър Вучич изрази надежда, че има реални възможности за подобряване на отношенията на страната му с Хърватия, съобщава македонският телевизионен канал „Плюс Инфо“, цитиран от „Фокус“. „Има надежда за подобряване на отношенията с Хърватия и ще видим какво можем да направим, въпреки че не смятам, че сме виновни за нещо - заяви сръбският президент. Може би е по-добре просто да млъкнем и да ги оставим да правят каквото искат. Най-малкото те не могат да ни кажат: \"Вие сте едни и същи, няма разлика между вас“. Сподели:", "date": "2018.04.28", "title": "Президентът на Сърбия се надява на подобряване на отношенията с Хърватия"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%83%D0%B1%D0%B5%D0%B4%D0%B5%D0%BD-%D1%87%D0%B5-%D0%B2%D0%BE%D0%B5%D0%BD%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B0-%D0%B2-%D1%81%D0%B8%D1%80%D0%B8%D1%8F-%D0%B1%D0%B8-%D0%B1%D0%B8%D0%BB%D0%BE-%D0%BD%D0%B5%D0%B7%D0%B0%D0%BA%D0%BE%D0%BD%D0%BD-news746176.html", "text": "Турският външен министър Мевлют Чавушоглу заяви, че военно решение на конфликта в Сирия би било незаконно и неустойчиво, съобщава Reuters, цитирани от „Фокус“. Турският министър заяви това по време на среща в Москва, на която присъстваха и неговите руски и ирански колеги Сергей Лавров и Мохамад Джавад Зариф. Чавушоглу каза, че трите държави ще работят заедно, за да помогнат на сирийския народ и че са необходими нови усилия за откриване на политическо решение. Сподели:", "date": "2018.04.28", "title": "Външният министър на Турция убеден, че военно решение на конфликта в Сирия би било незаконно"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%82%D1%80%D0%B8%D0%BC%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BF%D0%BB%D0%B0%D1%81%D1%8C%D0%BE%D1%80%D0%B8-%D0%BD%D0%B0-%D1%82%D1%8E%D1%82%D1%8E%D0%BD-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news746136.html", "text": "Трима контрабандисти на тютюн бяха заловени снощи във Врачанско, съобщават от полицията, цитирани от Булнюз. На 27 април в село Баница полицаи нахлуват в дома на Д.Г. по сигнал. 64-годишният мъж бил неподготвен и не успял да скрие нелегалната стока. Униформените открили в къщата общо 9 кутии със 180 цигари без акцизен бандерол. Не е ясно дали Д.Г. е посредник или само купувач на безакцизната стока. По случая в РУ-Враца е заведена преписка. Друг възрастен мъж е уличен в същото нарушение. В Ракево 72-годишният пенсионер А.П. е бил изненадан от посещението на полицейски екип. Мъжът се намирал в дома си, когато спецполицаите пристигнали за проверка. У него са намерени общо 5 кутии безакцизни цигари. Нелегален тютюн е открит и в колата на мъж от Борован. Полицейска проверка станала повод за намирането на почти 1.4 кг. контрабндна стока. Тютюнът се намирал в багажника на управлявания от В.П. \"Голф\". 58-годишният мъж заявил, че не е знаел, че закупената от него стока няма бандерол и е нелегална. На В.П. е съставен АКТ. Образувана е преписка в Районното управление на Бяла Слатина. Сподели:", "date": "2018.04.28", "title": "Задържаха трима нелегални пласьори на тютюн във Врачанско"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B3%D0%B5%D0%BD-%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BC%D0%B0%D0%BA%D0%B5%D0%B4%D0%B0%D0%BD%D0%B8%D1%8F-news746183.html", "text": "Неразривно свързани са преговорите за името на Македония и тези за членството й в ЕС, паралелното им организиране е неприложимо. Това каза пред \"Фокус\" ген. Кирчо Киров за искането на македонския президент Георги Иванов за паралелни преговори за името на Македония и за присъединяването й към ЕС. Според него разрешаването на първия казус е предпоставка за развитие и на втория. „Дали терминът „Македония“ да фигурира в новото име на югозападната ни съседка все още е препъни-камъкът в диалога ѝ с Гърция“, отбеляза Кирчо Киров. „Опозицията в Гърция се опитва да играе леко стагнираща роля в преговорите с Македония, но очевидно е, че сегашните управляващи в Гърция като че ли са склонни да приемат един разумен и балансиран вариант на име“, посочи той. „Известно е, че големият проблем в Гърция е дали това ще наложи предизвикването на референдум в Македония и дали ще отпадне гръцкото искане да бъде променена македонската конституция. Това предстои да видим в бъдеще. По-логичното, по-рационалното и по-полезното и за Гърция, и за Македония е нещата да продължат както досега, особено под егидата на Европейския съвет“, обясни ген. Киров. По отношение на вътрешнополитическата ситуация в Гърция той коментира и влиянието на опозицията „Нова демокрация“, призоваваща за предсрочни избори. Според него това желание е обяснимо, имайки предвид възможността при нов вот дясноцентристката партия да се радва на изборна победа. Сподели:", "date": "2018.04.28", "title": "ГОРЕЩА ТЕМА! Ген. Кирчо Киров с ексклузивен коментар за кризата в Македания"}
{"url": "http://pik.bg/%D1%82%D1%80%D0%B8%D0%B4%D0%BD%D0%B5%D0%B2%D0%BD%D0%B0-%E2%80%9E%D0%B2%D0%BE%D0%B5%D0%BD%D0%BD%D0%B0%E2%80%9C-%D0%B4%D0%B8%D0%B5%D1%82%D0%B0-%D1%82%D0%BE%D0%BF%D0%B8-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B8-news746179.html", "text": "Лятото наближава, а притеснението от натрупаните килограми през зимните месеци нараства. Ако все още не сте избрали как да влезете във форма, предлагаме ви атрактивната „военна“ диета. Предимството й е, че е изключително лесна за спазване. Не е нужно да броите калории и да купувате скъпи добавки. Можете да намерите всички продукти в най-близкия магазин. Най-атрактивното при нея е, че продължава само три дни, пише Bright Side. С този хранителен режим можете да свалите до 5 килограма за кратък период от време. Ето какво включва диетата: Закуска: Чаша гореща напитка (кафе или чай), една филия препечен хляб (пълнозърнест е за предпочитане), 2 супени лъжици фъстъчено масло, половин грейпфрут. Ако сте алергични към фъстъченото масло, можете да го замените със соево масло или масло от тиква. Обяд: Чаша гореща напитка (кафе или чай), парче препечена филийка, половин чаша риба тон. Вечеря: Около 85 грама месо (варено или на пара), чаша зелен фасул, половин банан, една малка ябълка. Можете да се поглезите и с една чаша ванилов сладолед. Закуска: Една препечена филия (най-добре пълнозърнест хляб), едно твърдо сварено яйце, половин банан. Обяд: Още едно твърдо сварено яйце, 5 крекера, една чаша извара. Вечеря: Два кренвирша, но без хляб, половин чаша моркови, чаша броколи, половин банан, който можете да покриете с ванилов сладолед – напълно сте си го заслужили. Закуска: 5 крекера с парче сирене чедър и една малка ябълка. Обяд: Препечена филийка и едно яйце. Вечеря: Чаша риба тон и десерт - половин банан с цяла чаша ванилов сладолед. Хубаво е да започвате деня си с чаша вода и да пиете вода преди всяко хранене. Ако не сте доволни от резултатите след първите три дни, починете 4 дни, през които яжте нормално, и след това повторете диетата. Най-добре е да продължите да следвате този ритъм около месец. Важното е да не пропускате и физическата активност през този период, но избягвайте тежките упражнения, тъй като диетата не е богата на калории, и можете да изтощите организма си. Сподели:", "date": "2018.04.28", "title": "Тридневна „военна“ диета топи килограми"}
{"url": "http://pik.bg/%D0%B2%D1%8A%D0%B7%D0%B4%D1%83%D1%88%D0%BD%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D0%B9%D0%B5%D0%BC%D0%B5%D0%BD-%D1%83%D0%B1%D0%B8%D1%82%D0%B8-%D1%81%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%86%D0%B8-news746175.html", "text": "Десетки йеменски бунтовници хуси, сред които и командири, загинаха при въздушен удар в столицата Сана, нанесен от водената от Саудитска Арабия коалиция, предаде Франс прес. Телевизия \"Ал Арабия\" съобщи за 38 загинали при удара, насочен срещу сграда на вътрешното министерство, контролирана от хусите. Йеменските бунтовници са поддържани от Иран, регионален съперник на Саудитска Арабия, отбелязва АФП. Саудитската държавна телевизия \"Екбария\" съобщи, че сред загиналите има най-малко двама ръководители на хусите, съобщава БТА. Бунтовниците потвърдиха, че по контролираната от тях столица е бил нанесен удар, но не съобщиха подробности. Въздушното нападение беше обявено в деня, когато в Сана се подготвя погребението на високопоставения политически лидер на хусите Салех ас Самад. Той беше убит при прецизен удар на водената от Рияд коалиция в йеменската провинция Ал Худайда. Според \"Ал Арабия\" срещата, която е била мишена на удара, е имала за цел да подготви погребалната церемония. Коалицията засили атаките срещу бунтовниците в момент, когато се очаква новият американски държавен секретар Майк Помпейо да посети Рияд. Това ще е първата му среща със саудитските лидери след заемането на поста. Очаква се те да обсъдят Иран, Йемен, Сирия и бъдещето на Ерусалим, отбелязва АФП. През 2015 г. Саудитска Арабия застана начело на коалиция, целяща да възстанови законното правителство в Йемен. То беше прогонено от Сана и от северната част на страната от силите на бунтовниците. Конфликтът доведе до смъртта на близо 10 000 души и до най-тежката хуманитарна криза в света според ООН. Конфликтът прераства във война между Иран и Саудитска Арабия, водена чрез съюзниците им, отбелязва АФП. Сподели:", "date": "2018.04.28", "title": "Въздушно нападение в Йемен, убити са десетки бунтовници "}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D1%81-%D0%BF%D0%BE%D0%BB%D0%BE%D0%B6%D0%B8%D1%82%D0%B5%D0%BB%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D1%83%D1%81%D0%BA%D0%BE-%D1%82%D1%83%D1%80%D1%81%D0%BA%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-news746165.html", "text": "Активното и многостранно развитие на руско-турските отношения показва какво голямо значение придават на това президентите на Русия и Турция - Владимир Путин и Реджеп Ердоган. Това заяви днес руският външен министър Сергей Лавров на среща с турския си колега Мевлют Чавушоглу, предаде БТА, позовавайки се на ТАСС. \"Ние имаме доста интензивен политически диалог. Президентите са в постоянен контакт, интензивно се развиват отношенията между министерствата, отговарящи за търговията, икономиката, транспорта. Разширяват се хуманитарните връзки. Интензивната динамика на нашето взаимодействие показва какво голямо значение придават президентите Путин и Ердоган на развитието на руско-турското сътрудничество\", изтъкна Лавров. Той отбеляза, че срещата с турския му колега е \"добра възможност да се направи преглед на това как се развиват контактите по всички тези направления в рамките на двустранните отношения, както и да се обменят мнения по актуални международни проблеми\", включително уреждането на сирийската криза. Сподели:", "date": "2018.04.28", "title": "Лавров с положителен коментар за руско-турските отношения"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87%D0%B8-%D0%B1-52-%D1%81%D0%B0-%D0%BF%D1%80%D0%B5%D0%BB%D0%B5%D1%82%D0%B5%D0%BB%D0%B8-%D0%BD%D0%B0%D0%B4-%D1%8E%D0%B6%D0%BD%D0%BE%D0%BA%D0%B8%D1%82%D0%B0%D0%B9%D1%81%D0%BA%D0%BE-%D0%BC%D0%BE%D1%80%D0%B5-news746094.html", "text": "Два стратегически бомбардировача Б-52 на американската армия са прелетели в рамките на тренировъчна мисия над Южнокитайско море, предава The Hill, цитирани от „Фокус“. Бомбардировачите са излетели от база „Андерсен“ на остров Гуам и са прелетели във вторник над Южнокитайско море според заявление на тихоокеанското командване на ВВС на САЩ. След това са прелетели над островите Окинава. „Постоянното бомбардировъчно присъствие цели да поддържа готовността на американските сили. Ученията са в рамките на международното право“, съобщават от  командването на тихоокеанската авиация на САЩ. По време на мисията бомбардировачите са прелетели край островите Спратли, които влизат в териториалните претенции на Китай в региона. Сподели:", "date": "2018.04.28", "title": "Американски бомбардировачи Б-52 са прелетели над Южнокитайско море"}
{"url": "http://pik.bg/%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%BD%D0%B0-%D0%BF%D1%8A%D1%82%D1%8F-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BB%D0%BE%D0%B2%D0%B5%D1%87-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news746193.html", "text": "Пътнически микробус е катастрофирал на пътя Ловеч - Троян, при разклона за ловешкото село Хлевене, съобщиха от ОДМВР - Ловеч. Инцидентът е станал около 14 часа днес. Изясняват се причините за случилото се. Водачът на микробуса е починал, най-вероятно от инфаркт. Причината за смъртта му ще установи аутопсията. Микробусът е излязъл от пътното платно и се е спрял в храсти. При катастрофата няма пострадали пътници. Сподели:", "date": "2018.04.28", "title": "КАСАПНИЦА НА ПЪТЯ! Жестока катастрофа край Ловеч, има загинал"}
{"url": "http://pik.bg/%D0%B2-%D0%BF%D0%B0%D0%B2%D0%BB%D0%B8%D0%BA%D0%B5%D0%BD%D0%B8-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D1%8F%D0%B9%D1%86%D0%B5%D1%82%D0%BE-news746090.html", "text": "Четири хиляди яйца ще бъдат сготвени или счупени в забавни игри днес в Павликени по време на празника на яйцето, съобщи БНР. Фестивалът се провежда в градския парк „Кирил Ракалов“. Мотото на празника тази година е „Яйцето или кокошката - кое е първо?“. Ще има концерти, творчески работилници и кулинарни състезания, посочи кметът на Павликени Емануил Манолов. „Майстор-готвачът Елена Божанова и екипът на детска градина „Слънце“ през целия ден ще приготвят стотици омлети безплатно за нашите гости – обясни Катя Иванова, началник на  отдел „Хуманитарни дейности“ в общината. - Ще има и конкурс за най-атрактивно селфи с щраус. За децата се организират много игри“. Ще има театрален спектакъл за деца „Кокошчицата, яйцето и още нещо“, където е предвидено децата да влязат в ролята на кокошчици и един стопанин. Сподели:", "date": "2018.04.28", "title": "В Павликени се провежда празник на яйцето"}
{"url": "http://pik.bg/%D0%B4%D0%B5%D1%82%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BB%D0%B5%D0%BA%D0%BE-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B4%D0%B5%D1%82%D1%81%D0%BA%D0%BE-%D0%B2%D0%BB%D0%B0%D0%BA%D1%87%D0%B5-%D0%B2-%D0%BF%D0%B0%D1%80%D0%BA-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0-news746170.html", "text": "Едно дете е пострадало леко, след като детското влачке в кърждалийския парк „Простор“ е дерайлирало, съобщава 24rodopi.com. Според информацията, работници на „ОЧБ“ се опитват да върнат вагоните в релсите, но отказват всякакви коментари за инцидента. „Детското влакче в парк „Простор“ се наклони опасно и за малко да се обърне някъде по трасето“, разказват пред изданието читатели. Инцидентът се е случил малко преди 12.00 часа. По непотвърдени данни има едно пострадало дете, което е с наранено краче при инцидента. В момента паркът е пълен с деца и родители, дошли да се позабавляват и да се порадват на хубавото време. Сподели:", "date": "2018.04.28", "title": "Дете пострада леко, след като детско влакче в парк в Кърджали дерайлира"}
{"url": "http://pik.bg/%D1%87%D0%B5%D1%80%D0%B5%D0%BD-%D0%B4%D0%B8%D0%BC-%D0%BE%D1%82-%D0%B5%D0%BB%D0%B5%D0%BA%D1%82%D0%BE%D1%80%D1%86%D0%B5%D0%BD%D1%82%D1%80%D0%B0%D0%BB%D0%B0-%D0%B8%D0%B7%D0%BF%D1%80%D0%B0%D0%B2%D0%B8-%D0%BD%D0%B0-%D0%BD%D0%BE%D0%BA%D1%82%D0%B8-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D0%B5%D0%BB%D0%BE-%D1%82%D1%80%D1%83%D0%B4-news746122.html", "text": "Гъсти черни облаци от електроцентралата край село Труд вчера изправиха на нокти живущи в района, съобщава Трафикнюз.бг. Хората от района веднага сигнализирали на телефон 112.  На място били изпратени два пожарни екипа. До тяхното пристигане служителите на фирмата-собственик овладели пожара, а пристигналите на място екипи обявили, че сигналът е фалшив. „Обадиха ми се от гражданска защита! Докато отида на място, пожарните коли излизаха. Попитах ги какво става, представих се!... коментира кмета на село Труд Красимир Минков. Жителите на района коментират, че се чувстват застрашени, защото според тях контрол липсва. Сподели:", "date": "2018.04.28", "title": "Черен дим от електорцентрала изправи на нокти жители на село Труд"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%87%D0%B8%D0%BD%D0%B0-15-%D0%B3%D0%BE%D0%B4%D0%B8%D1%88%D0%BD%D0%B0-%D0%B2%D0%B8%D1%86%D0%B5%D1%88%D0%B0%D0%BC%D0%BF%D0%B8%D0%BE%D0%BD%D0%BA%D0%B0-%D0%BF%D0%BE-%D1%81%D0%BD%D0%BE%D1%83%D0%B1%D0%BE%D1%80%D0%B4-news746154.html", "text": "Страшна трагедия сполетя руския сноуборд! На 15-годишна възраст внезапно почина вицешампионката на Русия Даря Гумен, една от най-талантливите представителки на дисциплината слоупстайл. На 25 април тя решила да отиде на гости на своята приятелка в град Люберци, недалеч от Москва. Когато пристигнало, момичето се почувствало зле и изгубило съзнание. Шокираните домакини веднага извикали Бърза помощ, но пристигналите спешни медици само констатирали смъртта на спортистката, съобщава тв канал \"360\". По думите на бащата на Даря, пет дни преди смъртта си тя била на медицински преглед, който не открил никакви нарушения в организма на момичето. През сезон 2016/17 Даря зае второ място на първенството на Русия, а 10 дни преди смъртта си тя се състезава на финала за Купата на Русия в Челябинска област, където отново се класира на второ място в слоупстайла и на трето в биг еър. Сподели:", "date": "2018.04.28", "title": "СТРАШНА ТРАГЕДИЯ! Почина 15-годишна вицешампионка по сноуборд "}
{"url": "http://pik.bg/%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D0%B4%D0%BF%D1%81-%D0%B5-%D0%B7%D0%B0-%D0%BF%D1%80%D0%B5%D0%B2%D1%80%D1%8A%D1%89%D0%B0%D0%BD%D0%B5-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%B2-%D0%B7%D0%BE%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%B0-%D0%BE%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D0%B7%D1%8A%D0%BC-%D0%B8-%D1%80%D0%B0%D0%B4%D0%B8%D0%BA%D0%B0%D0%BB%D0%B8%D0%B7%D1%8A%D0%BC-news746157.html", "text": "Приоритет за ДПС е превръщане на Европа и Балканите в зона, свободна от популизъм, национализъм и радикализъм. ДПС е категорично против идеята за Европа на различни скорости. ДПС е за интеграцията на Балканите на основата на българския етнически модел. Това заяви председателят на движението Мустафа Карадайъ при откриването на Съвета на Алианса на либералите и демократите в Европа (АЛДЕ- партия) в София. Във форума участват над 200 делегати и гости, представители на 47 либерални партии. Европа е на кръстопът и като системна демократична партия в България ДПС ще бъде активен участник в дебата за бъдещото на ЕС и ще продължи да настоява за такава реформа на съюза, която да доведе до по-задълбочена интеграция, подчерта Карадайъ. Според него реформата трябва да бъде както институционална, така и ценностна. ЕС има нужда от обща и синхронизирана външна политика, обща европейска отбрана в рамките на НАТО, обща охрана на границите на съюза чрез участието на всички страни в Шенгенското пространство, от по-силно икономическо пространство и единен пазар, чрез членството на всички страни в Еврозоната, каза Карадайъ, цитиран от БТА. Категорични сме, че кохезионната политика е необходима, защото не сме изгладили различията между отделните региони, посочи той. \"ЕС не трябва да се капсулира и да затваря вратите пред бъдещи членки. Балканите са част от Европа и ние ще продължим да призоваваме ЕС да демонстрира силна политическа подкрепа и ангажираност за европейската перспектива на региона\", каза той. ДПС продължава да е гарант за евроатлантическата ориентация на България, посочи Карадайъ. Но, по думите му, от коалиционните партньори на ГЕРБ в управлението се чуват тревожни изявления - това на Волен Сидеров от Крим и декларацията на ВМРО против влизането на Сърбия в ЕС. Това за нас са тревожни сигнали и потвърждават нашата оценка за опасността, която носи националистическата им политика, коментира Карадайъ. Той поиска ГЕРБ да даде отговори не само на българското общество, но и на партньорите в ЕС и НАТО. Настояваме и ЕНП да отговори споделя ли коалиционната политика и култура на ГЕРБ, има ли промяна в евроатлантическата ориентация на ГЕРБ, каза той. Биографията на ДПС ни задължава да отстояваме последователно и категорично европейския път на развитие, което означава икономически растеж и социално сближаване, означава повече стабилност и сигурност за европейските граждани, означава модернизация на образователните процеси, въвеждане на информационните и комуникационните технологии, умение за ползване на изкуствен интелект. ДПС ще продължи да бъде твърда опозиция на допускане на популизъм, краен национализъм и екстремизъм в толерантна Европа, посочи Карадайъ. \"Ще се противопоставим на всички антидемократични практики. Ще работим за включването на активните и свободни граждани в процеса на формиране на управленски решения и тяхното реализиране\", каза той. Когато ситуацията в световен план е рискова и опасна, ние трябва убедено и категорично да отстояваме демокрацията и мира, каза още Карадайъ. Сподели:", "date": "2018.04.28", "title": "Карадайъ: ДПС е за превръщане на Балканите в зона, свободна от национализъм и радикализъм"}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0-%D0%BF%D0%B5%D1%80%D0%BD%D0%B8%D0%BA-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B7%D0%B0-%D0%BF%D1%80%D0%BE%D0%BB%D0%B5%D1%82%D0%BD%D0%BE-%D0%BF%D0%BE%D1%87%D0%B8%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D0%BC%D0%B5%D0%B6%D0%B4%D1%83%D0%B1%D0%BB%D0%BE%D0%BA%D0%BE%D0%B2%D0%B8%D1%82%D0%B5-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%B0-news746104.html", "text": "Община Перник стартира традиционната си кампания за пролетно почистване на междублоковите пространства (зелени площи, площадки, алеи), тротоари и улични платна в населените места, съобщи „Фокус“. Тази година тя се провежда днес и в нея се включи и общинската администрация. „Инициативата обединява нашето желание да живеем и работим в среда по-добра от вчерашната. Моят апел е, всеки от нас да осъзнае своята гражданска отговорност“, посочи кметът Вяра Церовска. По думите й това ще помогне на жителите да осъществят по-лесно пролетното почистване, което е характерно за сезона. „Кампанията е ориентирана и към всички организации и институции на територията на града. Тя ще обхване районите „Западен парк“, хижа „Славей“ и крепостта „Кракра“. Сборните пунктове на акцията бяха подходът при стълбището на „Западен парк“, паркингът при местността „Мечката“ и спирката при крепостта „Кракра“ (ул. „Средец)/“, разясни кметът. Сподели:", "date": "2018.04.28", "title": "Община Перник стартира кампания за пролетно почистване на междублоковите пространства"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B0%D0%BD%D1%85%D0%B5%D0%BB-%D0%B3%D1%83%D1%80%D0%B8%D1%8F-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5-%D0%BA-news746162.html", "text": "Министър-председателят Бойко Борисов и генералният секретар на Организацията за икономическо сътрудничество и развитие (ОИСР) Анхел Гурия обсъдиха действията на България за присъединяване към организацията. Анхел Гурия изрази своята подкрепа за българската кандидатура. Посочено беше, че страната ни се придържа към основните принципи на отворената пазарна икономика, демократичния плурализъм, воля за реформи и зачитането на правата на човека. Високо бяха оценени ускореният икономически растеж, ниската безработица, ниският външен дълг и почти нулев бюджетен дефицит. Гурия приветства и приемането от кабинета на пътна карта, в която са заложени дейности за ускоряване на подготовката за присъединяване към организацията. Премиерът Борисов подчерта консенсуса в България по отношение на членството на страната ни в ОИСР. Той посочи, че то се подкрепя както от основните политически сили, така и от работодателските и синдикалните организации. Министър-председателят информира за създадения постоянно действащ междуведомствен механизъм за координация на действията по присъединяването. Организацията за икономическо сътрудничество и развитие е международна организация на развитите държави, която има за цел сътрудничество за намиране на решения на общите проблеми в икономическата и социалната сфера, в областта на околната среда, образованието и пазара на труда. Присъединяването на България към ОИСР е един от външнополитическите приоритети на страната. Сподели:", "date": "2018.04.28", "title": "ИЗВЪНРЕДНО В ПИК! Борисов и Анхел Гурия обсъдиха действията на България за присъединяване към ОИСР"}
{"url": "http://pik.bg/%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D1%87%D0%B8%D0%B2%D0%B0%D1%82-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news746071.html", "text": "Повече от половината българи или 55% няма да почиват през лятото, 40 на сто имат планове за почивка, а 5% все още не са решили, предаде БНР. Като причина да не пътуват по време на отпуск повечето хора изтъкват липсата на средства. Столичани обаче най-малко споделят за финансов аргумент при планирането на лятната почивка. Най-предпочитана дестинация си остава Черноморието ни, но все по-популярни стават почивките в Гърция и Турция. Това показват данните от изследване на изследователски център „Тренд“, проведено сред 1004 души между 30 март и 5 април. Сподели:", "date": "2018.04.28", "title": "Повече от половината българи няма да почиват през лятото "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B0%D0%BF%D0%B8-%D1%82%D1%80%D0%B0%D0%BA%D0%B8%D1%8F-%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news746192.html", "text": "Движението по магистрала \"Тракия\" е затруднено, алармират читатели на ПИК. Причината е катастрофа на 110 км. в посока Бургас. По първоначални данни \"Ауди\" с варненска регистрация е самокатастрофирал, като се е ударил в мантинелата. Няма данни за пострадали и ранени, но екип на Бърза помощ пътува към мястото. Линейката е откарала в болница жена и дете, които са пътували в колата. Те са откарани ОЧАКВАЙТЕ ПОДРОБНОСТИ В ПИК! в Областната болница в Пазарджик за консултация. Сподели:", "date": "2018.04.28", "title": "ПЪРВО В ПИК! Катастрофа затапи \"Тракия\" (СНИМКИ/ОБНОВЕНА)"}
{"url": "http://pik.bg/%D0%BD%D0%B5-%D1%81%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%BA%D0%BE%D0%BD%D0%BA%D1%80%D0%B5%D1%82%D0%BD%D0%B8-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%B7%D0%B0-%D0%B2%D1%80%D1%8A%D0%B7%D0%BA%D0%B8-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D0%B5%D0%BA%D0%B8%D0%BF%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news746155.html", "text": "Няма доказателства за връзки между Русия и екипа на Доналд Тръмп по време на кандидат-президентската кампания през 2016 г, съобщи БТВ. Това се посочва в обширен доклад, публикуван от комисията по разузнаване в американския Сенат. Докладът слага край на продължително разследване, което остро поляризира мненията в САЩ. След публикуването му Тръмп коментира, че вече е време да се спре ловът на вещици.  Комисията все пак смята, че срещите на сина на Тръмп с руски представители са били проява на \"лоша преценка\". Резултатът от доклада не се приема от демократите, които ще продължат разследването за предполагаема зависимост на президента от Москва. Сподели:", "date": "2018.04.28", "title": "Не са открити конкретни доказателства за връзки между Русия и екипа на Доналд Тръмп"}
{"url": "http://pik.bg/%D0%BD%D0%B0-%D0%BE%D0%BF%D0%B0%D1%88%D0%BA%D0%B0%D1%82%D0%B0-%D0%B7%D0%B0-%D1%82%D1%80%D0%BE%D0%BD%D0%B0-%D0%BA%D0%B0%D0%BA%D0%B2%D0%BE-%D0%B5-%D0%BA%D1%80%D0%B0%D0%BB%D1%81%D0%BA%D0%BE%D1%82%D0%BE-%D0%B1%D1%8A%D0%B4%D0%B5%D1%89%D0%B5-%D0%BD%D0%B0-%D0%BC%D0%B0%D0%BB%D0%BA%D0%B8%D1%8F-%D0%BB%D1%83%D0%B8-%D0%B0%D1%80%D1%82%D1%8A%D1%80-%D1%87%D0%B0%D1%80%D0%BB%D0%B7-news746168.html", "text": "Малкият Луи Артър Чарлз, третото дете на принц Уилям и Кейт Мидълтън, е пети в реда за наследяване на трона след дядо си принц Чарлз, баща си принц Уилям, брат си и сестра си. Той е и шестият правнук на кралица Елизабет. Официалната му титла е Негово кралско височество -принц на Кеймбридж Луи. Повечето поданници на кралицата и водещи западни медии обаче решиха да го наричат Луис. Момченцето се роди на 23 април в болница „Сейнт Мери”. Името, което бе избрано от родителите и одобрено от кралица Елизабет, повтаря имена, които вече съществуват в кралската фамилия. Второто дете на Уилям и Кейт - принцеса Шарлът е женската версия на Чарлс. \"Луи\" присъства в името на принц Джордж Александър Луи. А пълното име на баща им е Уилям Артър Филип Луи. Великобритания не е имала крал с това име, но то е популярно във Франция. Там така са били кръстени 18 монарси. През 1917 г. крал Джордж V с прокламация за Дома на Уинздорите обявява начина на унаследяване на короната. В нея монархът заявява, че членове на кралския дом са потомците по мъжка линия на кралица Виктория и принц Албърт - освен жените, омъжили се за членове на други фамилии. През 1952 г. кралица Елизабет II издава собствена прокламация, включвайки в Дома на Уиндзорите собствените си деца, внуци и техните потомци, въпреки че те не подхождат към уговорените от Джордж V условия. През 2012 г. кралицата внася още една поправка в порядъка на унаследяване, приравнявайки правата на наследниците от женски и мъжки пол. В крайна сметка претендентите за трона се водят от първородния син на Елизабет II, 69-годишния принц на Уелс Чарлз. Дори ако успее да дочака реда си, втората съпруга на Чарлз, Камила, няма да може да стане кралица и ще получи титлата принцеса-консорт. Впрочем, британският парламент може да направи изключение за съпругата на Чарлз, издавайки специален указ. Вторият наследник на британския трон е първородният син на принц Чарлз от брака му с Даяна Спенсър - принц Уилям. След него следват децата на Уилям и Кейт Мидълтън - принц Джордж, принцеса Шарлът и малкият Луи. Принцеса Шарлът е първата, върху която оказва влияние издаденият от прабаба й указ да приравняване на правата на наследниците от двата пола. Принц Хари, който се готви за сватбата си с Меган Маркъл, заема в редицата шесто място. След него е принц Ендрю, третото дете и втори син на Елизабет II. Децата му от Сара Фъргюсън, принцесите Беатрис и Юджийн, фигурират в списъка под номера 8 и 9. Десетката на претендентите за короната заема най-малкият син на Елизабет II принц Едуард, след който следват децата му виконт Джеймс и лейди Луиза. Съгласно британското законодателство, в момента на възкачването на престола наследникът трябва да бъде протестант. Забраната за брак с католици бе анулирана преди седем години. Сподели:", "date": "2018.04.28", "title": "НА ОПАШКАТА ЗА ТРОНА! Какво е кралското бъдеще на малкия Луи Артър Чарлз "}
{"url": "http://pik.bg/%D0%BC%D0%B0%D0%BB%D0%B0%D1%88%D0%B5%D0%B2%D1%86%D0%B8-%D0%BD%D0%B0-%D0%B1%D1%83%D0%BD%D1%82-%D0%B7%D0%B0%D1%80%D0%B0%D0%B4%D0%B8-%D1%88%D1%83%D0%BC%D0%B0-%D0%B8-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5%D1%82%D0%BE-news746108.html", "text": "Отново недоволство в столичния квартал „Малашевци”. Жителите му ще протестират срещу преминаването на тежкотоварни автомобили и строителни машини през квартала. При предишната акция през февруари протестиращите внесоха писмо в Столична община, до кмета Йорданка Фандъкова, до председателя на Общинския съвет, до Комисията по транспорт, съобщава Нова телевизия. Според тях това е поредната изпратена жалба, по която нямат отговор и до днес. В същото време твърдят, че трафикът през квартала расте, а резултатът е напукани огради и къщи, разрушени улици, шум, прах, и стрес. Сподели:", "date": "2018.04.28", "title": "\"Малашевци\" на бунт заради шума и замърсяването"}
{"url": "http://pik.bg/%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8%D1%82%D0%B5-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D1%81%D1%8A%D0%B1%D0%B8%D1%82%D0%B8%D1%8F%D1%82%D0%B0-%D0%B2-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news746126.html", "text": "Палестинският постоянен представител в ООН Рияд Мансур поиска Израел да се съгласи независима комисия да разследва събитията в Ивицата Газа, съобщава ТАСС, цитирана от БНР. Според палестинското министерство на здравеопазването, досега в сблъсъците по границата между Израел и Газа са загинали над 40 палестинци, а около 6 000 са пострадали. Междувременно стана ясно, че израелски изтребители са нанесли удари по шест морски обекта на палестинското движение Хамас близо до крайбрежието на Ивицата Газа. Това е станало в отговор на опит да се пробие границата между Ивицата и еврейската държава, се посочва в изявление на израелската армия. Сподели:", "date": "2018.04.28", "title": "Палестинците поискаха независимо разследване на събитията в Ивицата Газа"}
{"url": "http://pik.bg/%D1%88%D0%B5%D1%81%D1%82-%D1%85%D1%80%D0%B0%D0%BD%D0%B8-%D1%81-%D0%B2%D0%B8%D1%82%D0%B0%D0%BC%D0%B8%D0%BD-%D1%81-%D0%BA%D0%BE%D0%B8%D1%82%D0%BE-%D0%B8%D0%BC%D0%B0%D1%82-%D0%B5%D1%84%D0%B5%D0%BA%D1%82%D0%B0-%D0%BD%D0%B0-%D0%B2%D0%B8%D0%B0%D0%B3%D1%80%D0%B0-news746115.html", "text": "Витамин С действа като естествена виагра и може да предложи алтернативно разрешение на проблема с еректилна дисфункция при мъжете, твърдят британски експерти, цитирани от в. \"Дейли експрес\". На мъжете с такъв проблем често се препоръчва използването на виагра. Експерти по хранене обаче твърдят, че с подобен успех, без съпътстващите виаграта странични ефекти, може да се използва витамин С. Витаминът, известен и като аскорбинова киселина, се съдържа в продукти като цитрусови плодове, зелени и червени чушки, ягоди, броколи, брюкселско зеле, картофи. Еректилната дисфункция, известна също като импотентност, се характеризира с неспособност да се получава и задържа ерекция. Състоянието е често срещано, като обикновено засяга по-възрастните мъже, съобщава БТА. Съществуват редица причини за еректилна дисфункция. Сред тях е стесняването на кръвоносните съдове - проблем, който обикновено се свързва с диабет, висок холестерол и високо кръвно налягане. \"Витамин С може да помогне срещу импотентност, тъй като сред важните му функции е стимулирането на притока на кръв към мъжкия полов орган\", обяснява британската нутриционистка Касандра Барнс. Сподели:", "date": "2018.04.28", "title": "Шест храни с витамин С, които имат ефекта на виагра"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8%D1%81%D0%BA%D0%B0-%D1%82%D0%BE%D1%87%D0%BD%D0%B0-%D0%B4%D0%B0%D1%82%D0%B0-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%BE%D0%B8%D1%81%D1%80-news746194.html", "text": "\"Преговорите за следващо разширяване ще са трудни и сложни, но имайки предвид извървения път и постиженията на моята страна, вие имате ясни и категорични доводи да отстоявате нашата позиция в подготвения от секретариата на вашата организация пакет по присъединяването\", обърна се държавният глава към своя гост Анхел Гурия. Аз съм категорично убеден, че България трябва да получи точна дата за началото на преговорите за нашето присъединяване и тя следва да бъде в най-обозримо бъдеще. Това каза президентът Румен Радев след среща с генералния секретар на Организацията за икономическо сътрудничество и развитие /ОИСР/ Анхел Гурия. Сподели:", "date": "2018.04.28", "title": "Румен Радев иска точна дата за преговорите за ОИСР"}
{"url": "http://pik.bg/%D0%BC%D0%B0%D1%81%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%BD%D0%B0%D0%B4-100-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B7%D0%B0-%D0%B4%D0%B5%D0%BD-%D0%BF%D1%80%D0%B8-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%B0%D0%BA%D1%86%D0%B8%D0%B8-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news746161.html", "text": "Турската полиция е задържала тази нощ 41 души, от които 40 чуждестранни граждани, при операция в Истанбул срещу лица, заподозрени за връзки с групировката \"Ислямска държава\", съобщава в.\"Миллиет\", цитиран от БТА и БТВ. Операцията е проведена едновременно на 13 адреса в 11 района на Истанбул. Според информациите заподозрените са пътували до районите на конфликти и някои от тях са очаквали да заминат за Сирия. Твърди се, че са проучвали и възможността за терористичен акт в южната ни съседка. Тази сутрин пък в мегаполиса започна операция срещу лица, смятани за привърженици на опозиционния духовник Фетхуллах Гюлен. Арестувани са най-малко 63 души. Операцията е предприета след разследване, довело до издаване на заповеди за арест на общо 103 лица, заподозрени, че са съдействали за сключване на бракове между членове на организацията. Турските власти обвиняват организацията, свързана с живеещия в САЩ ислямски проповедник Фетхуллах Гюлен, че стои зад опита за преврат от юли 2016 г. Сподели:", "date": "2018.04.28", "title": "Масови арести! Над 100 задържани за ден при антитерористични акции в Истанбул"}
{"url": "http://pik.bg/%D1%81%D0%B0%D1%89-%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%BD%D0%B8-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D1%82-%D0%B4%D0%B0-%D0%BE%D0%BA%D0%B0%D0%B7%D0%B2%D0%B0%D1%82-%D0%BD%D0%B0%D1%82%D0%B8%D1%81%D0%BA-%D0%B2%D1%8A%D1%80%D1%85%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news746073.html", "text": "Американския вицепрезидент Майк Пенс приветства днес първата стъпка към ядрено разоръжаване на Корейския полуостров, но предупреди, че това е само една крачка и че САЩ ще продължат \"кампанията си на натиск\" върху Северна Корея, предаде Ройтерс. \"Всички разговори, обещания и уверения от Северна Корея ще се посрещат с резерви и бдителност, и ще се подлагат на проверка\", отбеляза в изявление Пенс. Планирането на срещата на върха между САЩ и Северна Корея ще продължи, но, както сме казвали и преди, кампанията на натиск ще продължи с неотслабваща сила. Сподели:", "date": "2018.04.28", "title": "САЩ безпощадни, ще продължат да оказват натиск върху Северна Корея"}
{"url": "http://pik.bg/%D1%82%D0%BE%D1%80%D0%BC%D0%BE%D0%B7-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%BF%D1%80%D0%BE%D0%BF%D0%B8%D1%89%D1%8F%D1%85%D0%B0-%D0%BE%D1%82-%D0%BD%D0%BE%D1%89%D0%BD%D0%B8-%D0%B3%D0%BE%D0%BD%D0%BA%D0%B8-news746140.html", "text": "Среднощни гонки торзомят жителите на „провдивския квартал Тракия”, опракаха се пред Марица.бг възмутени жители на квартала. „Събират се с колите си до паркинга на „Кауфланд“, надъхват се едни други и чакат светофарите да минат на жълто. Тогава политат с колите в нощно състезание и става страшно! Фучат по булевардите и най-много към колелото до гарата. Не можем да спим“, коментират гневни жители на „Тракия“. Хората се опасяват, че е въпрос на време да стане някоя ужасна катастрофа не само между джигитите, а с някой окъснял автомобил, чийто шофьор няма да има никаква вина. „Искаме да се вземат спешни мерки и това да се прекрати, иначе излизаме на протест“, категорични са жителите от квартала. Сподели:", "date": "2018.04.28", "title": "Тормоз! Жители на „Тракия“ пропищяха от нощни гонки"}
{"url": "http://pik.bg/%D0%B2-%D0%BA%D1%80%D0%B0%D1%87%D0%BA%D0%B0-%D1%83%D1%87%D0%B5%D0%BD%D0%B8%D0%BA-%D1%85%D0%B2%D0%B0%D0%BD%D0%B0-%D1%81%D0%B2%D0%BE%D0%B8-%D1%83%D1%87%D0%B8%D1%82%D0%B5%D0%BB%D0%B8-%D0%B4%D0%B0-%D0%BF%D1%80%D0%B0%D0%B2%D1%8F%D1%82-%D1%81%D0%B5%D0%BA%D1%81-%D0%B2-%D0%BA%D0%BB%D0%B0%D1%81%D0%BD%D0%B0-%D1%81%D1%82%D0%B0%D1%8F-news746127.html", "text": "Възпитаник на училището в Розъндейл, Великобритания, засече свои приподаватели да правят секс на катедрата в една от класните стаи, след като се появил без да го очакват по време на ваканция, съобщава The Sun, цитирани от Флагман.бг. Учителите първоначално отричали, но след икато скандалът се разраснал, били уволнени. 44-годишната учителка по английски език Джудит Рамсдейл и 42-годишният химик Пол Бланд изневерявали на съпрузите си на работното си място, когато ги видял ученикът. Педагозите явно не очаквали такова развитие на събитията и му казали, че не е трябвало да вижда това. Подрастващият веднага донесъл на родителите си, които започнали скандала в социалните мрежи. \"Нещастното момче може да бъде травмирано за цял живот от това, което е видяло\", пишат някои от коментарите. Заловените да правят секс педагози опитали да отрекат, но това не помогнало - училищната администрация ги отстранила от работа, докато случаят се изясни. Две седмици по-късно те сами решили да напуснат учебното заведение - навярно за решението им допринесъл и видеозаписът от охранителна камера, който бил открит. Сподели:", "date": "2018.04.28", "title": "В крачка! Ученик хвана свои учители да правят секс в класна стая"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%B8%D0%BB%D0%B8-%D0%BC%D0%BB%D0%B0%D0%B4%D0%B5%D0%B5-%D1%81-%D0%BA%D1%80%D0%B5%D0%BC-%D0%B7%D0%B0-16-%D0%B1%D0%BE%D0%BD%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B8%D0%BC%D0%B0-%D0%B2-%D1%83%D0%BD%D0%B8%D0%BA%D0%B0%D0%BB%D0%BD%D0%B0%D1%82%D0%B0-%D1%81%D0%BC%D0%B5%D1%81-news746163.html", "text": "Уникален ръчно направен крем, струващ около 16 хиляди лева, е сред най-скъпите подаръци за рождения ден на Лили Иванова, която навърши 82 години. Творението на козметиката е направено в белгийски дрогерии и за него е използвана плацента, издават от антуража на певицата. С крема Лили се маже по шията, за да си стяга кожата. Примата бе буквално затрупана от дарове за ЧРД. На първо място са цветята, а почитателите ѝ знаят, че тя обича белите. Засипвана е и от различни форми на шоколад, предимно натурален. Има и украшения, както и много красиви картички. Бдителни съседи казват, че звездата направо трябва да отдели не една, а две стаи от апартамента на ул. \"Оборище\" в столицата, за да разположи всичките подаръци. Сподели:", "date": "2018.04.28", "title": "САМО В ПИК И \"РЕТРО\"! Лили младее с крем за 16 бона - ето какво има в уникалната смес"}
{"url": "http://pik.bg/%D0%BB%D1%8E%D0%B1%D0%BE%D0%B2%D0%BD%D0%B0%D1%82%D0%B0-%D0%BF%D0%BE%D0%B3%D0%BE%D0%B2%D0%BE%D1%80%D0%BA%D0%B0-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-news744952.html", "text": "„Любовта трябва да се показва чрез дела, не с думи“ – африканска поговорка Всеки един от 12-те знака в астрологията има специално отношение към любовните взаимоотношения. И всеки един зодиакален знак чувства и изживява любовта по свой уникален и вълнуващ начин. Вижте едни от най-прекрасните поговорки от цял свят и на коя зодия отговаря най-добре тяхното послание: Овен „Кафето и любовта имат най-добър вкус, когато са горещи“ – етиопска поговорка. Телец „Един конец за иглата, една любов за сърцето“ -  суданска поговорка. Близнаци „Сърцата на влюбените са свързани помежду си и винаги бият като едно цяло“ – китайска поговорка. Рак „Няма любов като първата любов“ – италианска поговорка. Лъв „Всички мъже имат три уши. Едно от лявата страна на главата, едно от дясната и едно в сърцето“ – арменска поговорка. Дева „Живот без любов е като година без лято“ – латвийска поговорка. Везни „Сърцето, което обича, е завинаги младо“ – гръцка поговорка. Скорпион „Любовта е тиранин, който не жали никого“ – намибийска поговорка. Стрелец „Любовта разбира всички езици“ – румънска поговорка. Козирог Водолей „Любовта едновременно прави човека сляп и глух “ – арабска поговорка. Риби „Който обича, ще ви накара да плачете“ – аржентинска поговорка. Сподели:", "date": "2018.04.28", "title": "Любовната поговорка за всяка зодия"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D0%BE%D0%B6%D0%B0%D1%80-%D0%BF%D0%BB%D0%B0%D0%BC%D0%BD%D0%B0-%D0%B2-%D1%82%D1%80%D1%8A%D0%BC%D0%BF-%D1%82%D0%B0%D1%83%D1%8A%D1%80-%D0%B2-%D0%B1%D0%B0%D0%BA%D1%83-%D1%81%D0%BD%D0%B8%D0%BC%D0%BA%D0%B8-news746206.html", "text": "Пожарникари се борят с овладяването на пожар в Тръмп Тауър в столицата на Азербайджан - Баку . Снимки, направени на мястото, показват дим, издигащ се от сградата . Сподели:", "date": "2018.04.28", "title": "Огромен пожар пламна в Тръмп Тауър в Баку (СНИМКИ)"}
{"url": "http://pik.bg/%D0%B9%D0%BE%D1%81%D0%B8%D1%84-%D1%81%D1%8A%D1%80%D1%87%D0%B0%D0%B4%D0%B6%D0%B8%D0%B5%D0%B2-%D0%BD%D0%B0%D1%88%D0%B8%D1%8F%D1%82-%D0%B6%D0%B8%D0%B2%D0%BE%D1%82-%D0%B5-%D1%84%D0%B0%D1%80%D1%81-news746151.html", "text": "Той е с един от обичаните актьори – Йосиф Сърчаджиев. С него се срещна екип на Нова телевизия в Ловеч, където той репетира като режисьор, заедно с актьори от театъра. „Това е драма. Това е нашият живот, който е фарс. За мен това е мъчително общуване със света България. Това го усещам сега като огромна лавина, която минава в мен. Усещането е, че загивам”, казва Йосиф Сърчаджиев. „Ловеч е моят град в момента. А София е моят град от преди. И в двете са моята България. Ловеч има дъх на люляк, а този аромат е свързан с моето детство”, казва Сърчаджиев, който режисира пиесата „Опашката, която върти кучето” в театъра в Ловеч. „Искам да се махна от себе си. Сега страхът започва да се появява, защото не мога да бъда силен”, добавя Йосиф Сърчаджиев. Сподели:", "date": "2018.04.28", "title": "Йосиф Сърчаджиев: Нашият живот е фарс"}
{"url": "http://pik.bg/%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F%D1%82-%D0%B4%D0%B5%D0%BD-%D0%B7%D0%B0-%D0%BC%D0%BB%D0%B0%D0%B4%D0%B5%D0%B6%D0%BA%D0%B0-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%BE%D1%81%D1%82-%D0%B1%D0%B5-%D0%BE%D1%82%D0%B1%D0%B5%D0%BB%D1%8F%D0%B7%D0%B0%D0%BD-%D0%B2-%D0%BC%D0%B5%D0%B7%D0%B4%D1%80%D0%B0-news746123.html", "text": "Над 40 броя цветя бяха засадени пред бюст-паметника на Васил Левски в Мездра, съобщи Конкурент. Инициативата се проведе за четвърта поредна година във връзка с Международния ден на младежката солидарност. В акцията се включиха доброволци от БЧК, БМЧК – Мездра и приятелите на червения кръст. С решението на Световната федерация на демократичната младеж ежегодно на 24 април се отбелязва Световен ден на младежката солидарност (International Youth Solidarity Day). За първи път празникът се е чествал през 1957 година. През 2008 г. 29 април официално е приет от Европейския съвет за Ден на солидарност между поколенията с цел да насочи общественото внимание към нуждата от адекватни политики за възрастните хора в Европейския съюз. Инициативата се осъществи заедно с доброволци от различни възрасти в Благоевград, Враца, Добрич, Ловеч, Пловдив, Русе, Ямбол, Смолян и Софийска област. В отбелязването на „Деня на солидарността между поколенията\" ще се присъединят и Естония, Литва, Латвия, Румъния. Сподели:", "date": "2018.04.28", "title": "Международният ден за младежка солидарност бе отбелязан в Мездра"}
{"url": "http://pik.bg/%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%B6%D0%B8%D0%B2%D0%B5%D1%8F%D1%82-%D0%BF%D1%80%D0%B8-%D0%B2%D0%B8%D1%81%D0%BE%D0%BA-%D1%88%D1%83%D0%BC-news746101.html", "text": "Шумът остава сред основните проблеми в големите градове. Според доклад на зам.-кмета по екология в София Йоана Христова, повече от половината от жителите на София живеят при шум, по-висок от допустимите норми. Основната причина за това е автомобилният трафик, съобщава Нова телевизия. Предстои да се актуализира шумовата карта на столицата, обмислят се и нови мерки, които да подобрят средата. А става дума за проблем, който директно атакува здравето ни. Париж е вторият най-шумен град в Европа след Неапол. 78% от хората там се оплакват от условията, в които живеят. Затова кметството в града играе ролята на шумова полиция. Сподели:", "date": "2018.04.28", "title": "Повече от половината софиянци живеят при висок шум"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B8%D0%B7%D1%80%D0%B8%D0%B3%D0%BD%D0%B0-%D1%88%D0%B8%D0%B7%D0%BE%D1%84%D1%80%D0%B5%D0%BD%D0%BD%D0%BE-%D0%B5-%D0%B4%D0%B0-%D1%81%D0%B5-%D0%B3%D0%BE%D0%B2%D0%BE%D1%80%D0%B8-%D1%87%D0%B5-%D0%B4%D0%BF%D1%81-%D1%81%D0%B0-%D0%BB%D0%B8%D0%B1%D0%B5%D1%80-news746152.html", "text": "Реакцията на ДПС по повод декларацията на ВРМО против членството на Сърбия в Европейския съюз заради скандала с ученическия конкурс, в който децата трябва да пишат съчинения на тема \"българските безчинства\" по време на Първата световна война, предизвика гнева на евродепутата от ВМРО Ангел Джамбазки.  Ексклузивно пред ПИК той изрази позицията си. - Те са една мафиотска организация, която няма нищо общо с либералното движение и либерализма. Шизофренно е да се говори, че са либерали. Вместо да защитят българите в Западните покрайнини, те подкрепят сръбското правителство в асимилацията на българите. Това показва още веднъж що за неуместни лицемери са тези хора. Те могат да съществуват само когато са във властта. Видно е, че ДПС се разпада и ерозира. Те са наследници на тези, които в Турция взривяваха и правеха атентати. И точно тези лицемери да говорят за национализма... - Причината е много ясна. ДПС не могат да съществуват, когато са извън властта. Там има само едни кукли на конци, които сменят ръководството си на пиянски среднощни сбирки. ДПС извън властта и обществените поръчки се разпада и това ги изнервя крайно. Изнервя ги това, че никой не иска да да влиза в коалиции с тях. - В това, че са довели колегата няма нищо лошо. Оценката на този човек обаче не значи нищо, а те отново демонстрират, че не знаят на кой свят са. Те са заплаха и не е случайно, че един техен бивш лидер, с връзки с Ердоган, се кри в турското посолство. Иначе въпросният господин Ван Баален се държа изключително грозно вчера с ваши колеги. Това също няма как да се подмине. Сподели:", "date": "2018.04.28", "title": "САМО В ПИК! Евродепутатът Ангел Джамбазки изригна: Шизофренно е да се говори, че ДПС са либерали"}
{"url": "http://pik.bg/%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D0%B0%D0%B2%D0%BC%D0%B0%D0%B8-10-%D0%B8-11-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D1%80%D0%B5%D0%BB%D1%81%D0%BE%D0%B2-%D0%BF%D1%8A%D1%82-news746128.html", "text": "Въвежда се организация на движението за извършване на ремонт по релсовия път на трамвайни линии №10 и 11 в София. Това съобщиха от пресцентъра на Столична община. На 28 април 2018 г. (събота) от 08:00 до 16:00 часа – в участъка от площад „Журналист” до площад „Велчова завера” по маршрута на трамвайна линия № 10 ще бъде извършен текущ ремонт. Във връзка с това се предвижда временна организация на движението: скъсява маршрута си и ще се движи от ж.к. „Западен парк“ до площад „Журналист”. Разкрива се временна автобусна линия № 10-ТМ с маршрут: от крайна станция „Зоопарка“ по ул. „Сребърна”, надясно по бул. „Черни връх”, надясно по бул. „Джеймс Баучър”до крайна спирка с код 1572 „Семинарията” за трамвайна линия № 10. След спирката автобусите завиват надясно по западното пътно платно на ул. „Стоян Михайловски”, обратен завой след разделителната ивица, източно пътно платно, наляво по бул. „Джеймс Баучър” до спирка с код 1571 „Семинарията” за трамвайна линия № 10 – начална, бул. „Джеймз Баучер”, бул. „Черни връх” и по ул. „Сребърна” до Зоопарка. От 05:00 до 16:00 часа на 29 април 2018 г. (неделя) ще се движи (в посока кв. „Илиянци“): от кв. „Княжево“ по маршрута си до кръстовище бул. „Александър Стамболийски” – бул. „Константин Величков”, надясно по бул. „Александър Стамболийски”, през площад „Възраждане” по маршрута на трамвайна линия № 3, бул. „Христо Ботев”, Централна жп гара София, бул. „Княгиня Мария Луиза” и през транспортен подлез „Надежда” по маршрута си до кв. „Илиянци“ двупосочно. След 16:00 часа движението да се възстанови по постоянния маршрут. Сподели:", "date": "2018.04.28", "title": "Промяна в движението на травмаи 10 и 11 заради ремонт на релсов път"}
{"url": "http://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%86%D1%80%D1%83-%D0%BE%D0%B1%D0%B5%D1%89%D0%B0-%D0%B4%D0%B0-%D0%BD%D0%B5-%D0%BF%D0%BE%D0%B4%D0%BD%D0%BE%D0%B2%D1%8F%D0%B2%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B8%D1%82%D0%B5-%D0%B7%D0%B0-%D1%80%D0%B0%D0%B7%D0%BF%D0%B8%D1%82%D0%B8-news746085.html", "text": "Кандидатът за директор на ЦРУ Джина Хаспъл обеща да не подновява програмите за разпити и задържане в лични разговори със сенатори преди да направи публично изявление на 9 май, съобщи Reuters, цитирана от „Фокус“. Тези изявления идват, след като Хаспъл бе обвинявана за ролята й във вече нефункциониращата програма за задържане и разпити на лица, заподозрени за връзки с „Ал Кайда“ в тайни затвори в чужбина, в които са използвани техники на разпит, определяни като мъчения. Според Даниел Хофман, бивш високопоставен служител на ЦРУ, който познава Хаспъл добре, тя е научила ценни уроци от критикуваната програма. „Тя има изключително ниво на познания по контратерористичните програми, включително и тази глава в нашата история. Тя е усвоила добре уроците, които е научила“, коментира Хофман. Сподели:", "date": "2018.04.28", "title": "Кандидат за директор на ЦРУ обеща да не подновява програмите за разпити"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D1%89%D0%B5-%D0%B7%D0%B0-%D0%BA%D0%BE%D1%88%D0%BC%D0%B0%D1%80%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%B2-%D1%81%D1%8A%D1%80%D0%B1%D0%B8%D1%8F-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BE%D0%B1%D1%8A%D1%80%D0%BD%D0%B0%D0%BB-%D0%B1%D1%83%D1%81%D0%B0-%D0%BD%D0%B0-%D0%B0%D0%B1%D1%81%D0%BE-news746093.html", "text": "Трима от българите, ранени при катастрофата с туристически автобус в Сърбия, остават в болницата в Чуприя. Останалите 16 пътници продължават екскурзията си, съобщава Нова телевизия. Предисторията на случилото се е следната. Общо 19 души тръгват от Бургас в посока Босна и Херцеговина. Инцидентът става вчера около 9,20 ч. на абсолютно прав участък от магистралата в Сърбия. Засега не е ясно дали на шофьора му е прилошало или се е разсеял. След като автобусът катастрофира, 13 души са потърсили помощ от местните медици, само трима от пострадалите остават в болница. Автобусът е бил с изрядна документация, двамата шофьори - опитни и отпочинали. Евелина Пулева от туристическата агенция, организирала екскурзията, заяви, че хоспитализираните българи ще бъдат прегледани и от неврохирурзи. Две от жените са с травми на ръцете, третият пострадал е с травми на шията. Тя допълни, че шофьорът не бил прегледан от лекар, защото бил изпаднал в шок. \"Може за минути да е изгубил концентрация или да му е прилошало за секунди. Изпратихме го за България. При инцидента микробусът легна на дясната си част\". \"Благодарна съм на целия сръбски народ. Много хора ни помогнаха. Разбихме предното стъкло, за да извадим пострадалите. Болницата е много добра, направиха абсолютно всякакви изследвания на хората. Посланикът на България, вицеконсулът дойдоха, разговаряха с хората и с хоспитализираните. Благодаря на всички! Не съм очаквала такава подкрепа\", заяви още тя и допълни, че всички от пътуващите са застраховани. Сподели:", "date": "2018.04.28", "title": "ОТ ПОСЛЕДНИТЕ МИНУТИ! Още за кошмара на магистралата в Сърбия! Шофьорът обърнал буса на абсолютно прав участък "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%BE%D0%B2%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D1%80%D0%B0%D0%BA%D0%B0-news745888.html", "text": "Един от всеки шест случая на рак в света – два милиона годишно, са причинени от лечими или предотвратими инфекции, сочат нови анализи по онкология. Обхванати са данни от 184 страни. За 27 вида рак там са отговорни четири основни инфекции. Това са човешките папиломни вируси, Helicobacter Pylori и хепатит В и С. Те водят до появата на 1,9 млн. тумори на шийката на матката, в стомашно-чревния тракт и на черния дроб. Повечето случаи са в развиващите се страни, съобщава екипът от Международната агенция за изследване на рака във Франция. Почти една трета от случаите са при хора на възраст до 50 години. Ракът трябва да се признае за заразна болест, смятат учените. Ракът на шийката на матката дава 50% от онкологичните заболявания при жените, свързани с инфекция. При мъжете над 80% са туморите на черния дроб и стомаха. Някои прости мерки като имунизации, по-безопасна инжекционна практика или лечение при зараза с бактерии, могат да имат съществен ефект за намаляване на раковите заболявания в световен мащаб, убедени са експертите. Вече има утвърдени ваксини срещу човешкия папиломен вирус (HPV), който е свързан с рак на шийката на матката, и срещу вируса на хепатит В, който пък води до рак на черния дроб. Те се прилагат и в България. Ракът на стомаха пък може да бъде избегнат, като бактериална инфекция на H. pylori се излекува с антибиотици. Ваксините за папилома вируси и хепатит В трябва да се прилагат по-широко от здравните система на най-засегнатите страни, коментира проф. Годар Данаей от Харвардския университет. Във Великобритания, където има високо покритие с ваксината срещу HPV, отбелязват значителни успехи в борбата с рака на маточната шийка. Сподели:", "date": "2018.04.28", "title": "ВНИМАНИЕ! Откриха нова причина за рака"}
{"url": "http://pik.bg/%D0%B8-%D0%B4%D0%BD%D0%B5%D1%81-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BD%D0%B5%D1%84%D0%BE%D1%80%D0%BC%D0%B0%D0%BB%D0%BD%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B5%D0%BA%D0%BE%D1%84%D0%B8%D0%BD-%D0%B2-%D1%81%D0%BE%D1%84%D0%B8%D1%8F-news746100.html", "text": "И днес продължава неформалната среща на Съвета по икономическите и финансови въпроси ЕКОФИН в София. Тя е част от програмата на българското европредседателство. Домакин е министърът на финансите Владислав Горанов. Форумът обсъжда политиката на сближаване във и извън Еврозоната, механизмите за подобряване на събираемостта на приходите, борбата с данъчните измами в рамките на общия пазар, съобщава Нова телевизия. Срещата налага ограничения в движението в центъра на столицата днес. Остава забраната за влизане на автомобили по ул. „Доспат” - между бул. „Витоша” и ул. „Баба Неделя”. Сподели:", "date": "2018.04.28", "title": "И днес продължава неформалната среща на ЕКОФИН в София"}
{"url": "http://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D0%B8-%D1%81%D1%82%D0%B0%D1%80%D0%B5%D0%B5-news746042.html", "text": "1 88 433 души или 2.7 %  е населението на област Сливен към края на 2017 г. Областта се нарежда на 13-о място по брой на населението - непосредствено след област Русе (221 336 души) и преди Добрич (176 145 души). Тенденцията на намаление се запазва и в сравнение с предходната 2016 г. населението намалява с 1 355 души или с 0.7%. Това намаление е в резултат, както на отрицателния механичен прираст - минус 837 души, така и на отрицателния естествен прираст на населението - минус 518. Това сочат данните на Териториално статистическо бюро Сливен, предава \"Дарик\". Броят на населението в община Сливен намалява с 554 души и в края на годината е 120 081 души. Населението в община Нова Загора е 36 562 и също  намалява  в сравнение с предходната година с 571 души. В общините Котел и Твърдица населението спрямо предходната година също  намалява с по 115 души като към 31 декември 2017 г. то е 18 290 в община Котел и в община Твърдица  – 13 500. Мъжете в област Сливен са 91 614 (48.6%), а жените – 96 819 (51.4%). В сравнение с 2016 г. мъжете намаляват със 747 души, или с 0.8%, а жените съответно с 608, или с 0.6%. В общия брой на населението жените продължават да са повече и на 1000 мъже се падат 1057 жени. Сподели:", "date": "2018.04.28", "title": "Тревожно! Населението на Сливенска област продължава да намалява и старее"}
{"url": "http://pik.bg/%D0%BD%D0%B0%D0%BF-%D1%81-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D0%B8-news745898.html", "text": "Срокът за подаване на декларациите за облагане на доходите на физическите лица изтича на 30 април 2018 г. Това съобщиха от НАП. Дотогава трябва да се преведе и декларираният данък за довнасяне, напомнят още от приходната агенция. Най-лесният и бърз начин за подаване на декларацията е по Интернет с ПИК. Персоналният код може да се получи безплатно от всеки офис на НАП. Декларациите могат да се изпратят още чрез интернет, подписани с електронен подпис, както и да се подадат по пощата, с обратна разписка, на място в някои пощенски станции, както и в офисите за обслужване на клиенти на Агенцията. До момента в цялата страна са приети 435 000 декларации, като почти половината от тях са изпратени в НАП по електронен път – с ПИК или електронен подпис. От НАП напомнят също, че от тази година дължимите данъци и осигурителни вноски могат да се превеждат без такси с банкова карта. Това става по два начина - чрез е-услуга, достъпна чрез Портала за електронни услуги на НАП, както и чрез инсталираните физически ПОС терминали на работните места в салоните за обслужване на Агенцията. Плащането на задължението към хазната може да стане и във всяка банка с попълване на вносна бележка за плащане към бюджета. Информация за попълване и подаване на данъчни и осигурителни декларации и внасяне на суми към бюджета може да се получи на телефона на НАП 0700 18 700 на цената на градски разговор. Сподели:", "date": "2018.04.28", "title": "НАП с важна информация за данъчните декларации"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BD%D0%B0-%D0%BF%D1%8A%D1%82%D1%8F-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%BA%D0%B0%D1%80%D1%83%D1%86%D0%B0-%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BF%D1%80%D0%B0%D1%82%D0%B8-%D0%B5%D0%B4%D0%B8%D0%BD-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2%D0%B8%D0%B4%D0%B5%D0%BE-%D0%B8-%D1%81%D0%BD%D0%B8%D0%BC%D0%BA%D0%B0-news746092.html", "text": "Тежка катастрофа е станала късно снощи в Пловдивско, съобщава Трафикнюз. На пътя между Анево и Иганово лек автомобил се е ударил в каруца. В болница с линейка е откаран един човек. По първоначални данни талигата е била без светлоотразители и водачът не е успял да я види навреме. Конят, който е дърпал каруцата, е жив. На сигнала са се отзовали две линейки и автомобил на пожарната. Пострадалият е пътник в каруцата. Той е с травма на лицето и счупен крак. Водачът на каруцата е бил пиян, съобщава още изданието. Дрегерът е отчел 1.76 промила алкохол в кръвта му. Видео и снимка: Трафикнюз.бг Сподели:", "date": "2018.04.28", "title": "Екшън на пътя! Катастрофа между каруца и автомобил прати един в болница (ВИДЕО И СНИМКА)"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%B2%D1%8A%D0%B2-%D0%B2%D1%80%D0%B5%D1%81%D0%BE%D0%B2%D0%BE-%D0%B8%D0%B7%D1%87%D0%B5%D0%B7%D0%BD%D0%B0-64-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%BF%D0%B0%D0%B7%D0%B0%D1%87-%D0%B0%D1%85%D0%BC%D0%B5%D0%B4-%D0%BE%D1%81%D0%BC%D0%B0%D0%BD-%D0%BF%D0%BE%D0%BC%D0%BE%D0%B3%D0%BD%D0%B5%D1%82%D0%B5-%D0%B0%D0%BA%D0%BE-%D0%B3%D0%BE-%D0%B2%D0%B8%D0%B4%D0%B8%D1%82%D0%B5-news746086.html", "text": "64-годишният Ахмед Осман изчезна преди два дни, близките му нямат никаква връзка с него, съобщиха разтревожени жители на руенското село Вресово, пред БургасИНФО. Мъжът е бил пазач на хижи, намиращи се в района между селата Дъскотна и Добромир. „Вчера жена му беше в паника. Каза, че от няколко дни не може да се свърже по никакъв начин с мъжа си. Започнахме активно издирване, сигнализирана е и полицията, мъже от селото също участват в акцията. Засега обаче резултат няма”, казаха познати на изчезнали мъж пред БургасИНФО. Издирваният мъж е бил сам денонощен пазач на хижите, прибирал се във Вресово един път седмично. В селото той има съпруга, както деца и внуци. Местните жители го познават като кротък човек, който не злоупотребява с алкохол. Близките му разпространиха апел, всеки, който има информация, да подаде информация на тел. 0896868138 или да се обади в най-близкото поделение на МВР. Сподели:", "date": "2018.04.28", "title": "ПАНИКА ВЪВ ВРЕСОВО! Изчезна 64-годишният пазач Ахмед Осман. Помогнете, ако го видите "}
{"url": "http://pik.bg/%D0%B7%D0%B0%D0%BA%D1%83%D1%81%D0%BA%D0%B0%D1%82%D0%B0-%D0%BD%D0%B0-%D0%B1%D0%B0%D0%BD%D0%BA%D0%B5%D1%80%D0%B0-%D0%BB%D0%B5%D0%B2%D0%BE%D0%BD-%D1%85%D0%B0%D0%BC%D0%BF%D0%B0%D1%80%D1%86%D1%83%D0%BC%D1%8F%D0%BD-%D0%B1%D1%8A%D1%80%D0%BA%D0%B0-%E2%80%9E%D1%8F%D0%B9%D1%86%D0%B0-%D1%81-%D0%B4%D0%B0%D0%BB%D0%B0%D0%B2%D0%B5%D1%80%D0%BA%D0%B8%E2%80%9C-news746102.html", "text": "Банкерът Левон Хампарцумян е известен и с кулинарните си умения. Пред сутрешния блок на БТВ той показа една от бързите си любими закуски, които обича са си прави. Той демонстрира как прави яйцата си, като нарече творението си „Яйца с далаверки“. „Съгласен съм с мнението, че кухнята е сърцето на един дом – коментира Хампарцумян. – Ако не сърцето, то черния дроб. Обичам да готвя. Залагам на много подправки, като предпочитам екзотичните. Например много хубаво стават нещата, когато сложа малко бутарга, което е вид изсушен хайвер от риба“. Банкерът признава, че като малък е обичал да се върти в кухнята край майка си и баба си. „Детството ми свързвам с това, че всяка сутрин бях в градината – спомня си Хампармуцян. – Денят ми започваше с изхвърлянуето на боклука и събирането на яйцата от кокошарника“. Левон Хампарцумян коментира, че след любимите му ястия са скариди с чесън, сухи плодове и ядки. „Обожавам комбинации от джинджър и чесън – казва банкерът. – В градината ми имам всякакъв вид подправки, които използвам – дивисил, чесън, джоджен. Всичко. Наистина съм голям фен на подправките“. Сподели:", "date": "2018.04.28", "title": "ЗАКУСКАТА НА БАНКЕРА! Левон Хампарцумян бърка „Яйца с далаверки“"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B4-%D1%80-%D0%BE%D0%B3%D0%BD%D1%8F%D0%BD%D0%BE%D0%B2%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%BF%D1%80%D0%B0%D0%B2%D0%B8-%D1%84%D1%80%D0%B5%D0%BD%D1%81%D0%BA%D0%B0-%D0%BB%D1%8E%D0%B1%D0%BE%D0%B2-%D0%BD%D0%B0-%D0%B4%D0%BE%D1%86%D0%B5%D0%BD%D1%82-%D0%B7%D0%B0-news745958.html", "text": "Фаталната уроложка от \"Откраднат живот\" Зорница Огнянова участва в софт порно заедно с един от главните герои от докторския сериал! Красавицата Диана Димитрова се вля в актьорския състав на тв поредицата в четвъртия й сезон, и омая трима мъже - братя Ковачеви и бившия директор Банков (в ролята Юлиан Вергов), като двама от изброените дори вкара в леглото си. Прелъстените от Огнянова обаче се оказаха трима, като първия е настоящият директор на болница \"Свети Кирил\" - доцент Захариев. В днешното издание на \"Жълтите новини\" ще видите пикантно видео за възрастни с докторицата и похотливия Захариев. И още: Кралят на баладите Константин с жестока издънка! Звездата гази безпардонно правилника за движение по пътищата. Защо чалга дивите на Митко Пайнера са на далавера от бременността на Преслава и коя е новата любовница на Христо Сираков-Стоте манекенки? Сподели:", "date": "2018.04.28", "title": "ГОРЕЩО В ПИК TV! Вижте как д-р Огнянова от \"Откраднат живот\" прави френска любов на доцент Захариев (ВИДЕО)"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B8%D0%BC%D0%B0%D0%BD%D1%8F%D1%80%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B7%D0%B0%D1%80%D0%B0%D0%B4%D0%B8-%D0%BE%D1%82%D1%80%D0%BE%D0%B2%D0%BD%D0%B8-%D0%B3%D0%B0%D0%B7%D0%BE%D0%B2%D0%B5-%D0%B2-%D0%B8%D0%B7%D0%BA%D0%BE%D0%BF-%D0%BA%D1%80%D0%B0%D0%B9-%D1%80%D0%BE%D0%B4%D0%BE%D0%BF%D1%81%D0%BA%D0%BE-%D1%81%D0%B5%D0%BB%D0%BE-news746099.html", "text": "Двама мъже са с опасност за живота след задушаване с токсични газове в родопското село Храбрино, съобщи БТВ Пострадалите са включили агрегат в изкоп над селото - предполага се, че там те са търсили съкровище. Мъжете са се отровили от газовете, отделяни от машината. Сигналът за инцидента е подаден на телефон 112 вчера около 13:00 часа. Пристигналите на място полицаи и спасителни екипи са установили, че мъж на 49 години и неговият съучастник - на 73 години, са в безпомощно състояние. Пострадалите са настанени в болница. Сподели:", "date": "2018.04.28", "title": "Двама иманяри в болница заради отровни газове в изкоп край родопско село"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%BE%D1%82-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B8-%D0%BD%D0%B0-%D0%BA%D0%BE%D0%BD%D0%BA%D1%83%D1%80%D1%81-%D0%B7%D0%B0-%D0%BA%D1%80%D0%B0%D1%81%D0%BE%D1%82%D0%B0-%D0%B2-%D0%B8%D0%BD%D0%B4%D0%B8%D1%8F-news746070.html", "text": "Прелестна българка ще представи страната ни в световен конкурс за красота, който се провежда в Индия. 19-годишната Цонка Милчева е от Видин, но от 4-годишна възраст живее в Германия. Често обаче си идва в родината си, защото е влюбена в нея, пише \"Дарик\". Да се занимава с мода е било нейната детска мечта. През декември миналата година видяла в социалните мрежи, че има конкурс „Мис Зима“. „Тогава родителите ми бяха против, но аз съм човек, който иска ли нещо, няма лесно да се откаже. Купих си билет и тръгнах. Станах втора. След това през февруари реших да участвам в „Мис София“. Казах си, че едва ли ще премина кастинга, но исках да опитам. Приеха ме и пак станах втора. Беше неочаквано, дори не излязох веднага да бъда наградена, защото не вярвах“, споделя Цонка. След това получила предложение да представи страната ни на конкурса „Мис свят Туризъм“, защото победителката в „Мис София“ не можела да се яви. Малко след това и друга оферта – да се яви на „Miss Glam World“, който ще се проведе в Индия. След кратко колебание красавицата приела и в момента е там. Днес е финалът на конкурса, в който се конкурират представителки на 38 държави. В момента тече гласуване, което да определи любимката на публиката. За Цонка може да се гласува до 17 ч. днес. „Беше ми трудно, че за първи път съм толкова далеч от семейството си. Единствената българка съм тук и не ми е лесно, но когато видях каква подкрепа имам и колко хора вярват в мен, си казах, че си заслужава трудностите. Искам да благодаря на всички, които гласуват за мен. Не мога да опиша чувството, когато им чета коментарите, в които ме насърчават“, разказва красавицата. Много българи дори си сложили нейна снимка за „профилна“ във Фейсбук, като по този начин демонстрират подкрепата си, а най-голямата и опора е нейното семейство. „На момичетата, които мечтаят за корона от конкурс за красота, бих казала, че ако това е тяхна мечта, трябва да я следват. Но нека да са сигурни, че са готови за това, защото не е толкова лесно, колкото изглежда. Независимо от това каква е вашата мечта, вярвайте в Бог и ако това е и неговата воля той ще ви я сбъдне“, обръща се тя към българките с амбиции за успехи на подиума. Сподели:", "date": "2018.04.28", "title": "Българка от Германия представя страната ни на конкурс за красота в Индия"}
{"url": "http://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D1%81%D1%8A%D0%B1%D0%BE%D1%82%D0%B0-%D1%82%D0%B5%D0%BB%D1%86%D0%B8%D1%82%D0%B5-%D1%81-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%BE-%D0%B3%D0%BE%D0%BB%D0%B5%D0%BC%D0%B8-%D0%BF%D1%80%D0%B8%D1%85%D0%BE%D0%B4%D0%B8-%D1%81%D0%BA%D0%BE%D1%80%D0%BF%D0%B8%D0%BE%D0%BD%D0%B8%D1%82%D0%B5---%D0%BD%D0%B5-%D1%80%D0%B0%D0%B7%D1%87%D0%B8%D1%82%D0%B0-news746084.html", "text": "Успехът в този почивен ден е с търговците, ако сами не се провалят, като зареждат и продават некачествени стоки.  Професионалната ви заетост е надхвърлила обичайните граници. Трудно се справяте сами със задълженията си. Не отказвайте помощ. Не пропускайте вечерта да се отдадете на заслужена почивка. Разсеяността ви вреди от сутринта в почивни яден. Ако сте на работа се заемете се със задачите си и ги завършете в ранния следобед. Похвалите на работното място ще ви направят щастливи заради успешно завършените професионални задачи и с неочаквано големи приходи. Денят е почивен, а преди обед не ви се работи. Около обед сте в отлична форма и с добро самочувствие. Засилва се вашата увереност. Отношенията ви са хармонични и искрени. За тези от вас, които се занимават с проспериращ бизнес не е от полза, ако налагат мнението си насила в днешния ден. Не позволявайте да ви притискат с идеята за начинания в почивния ден. Във ваша полза е да ги обмислите и да обсъдите с вашите колеги идеята си. Може и да ви подкрепят. Работа и в съдружие ще ви донесе успех. Не е добре да губите деловите си партньори. Ще се разкрият нови перспективи за обща работа. Ако сте концентрирани в работата си и търпеливи, ще се справите със задълженията си до обед в почивния ден. На работното място бъдете уверени и спокойни. Проблемите ви са в семейството. Не допускайте чувствата и импулсивните решeния да попречат на вашия разум да намери верния път за отстраняването им още сутринта. В почивния си ден на работното място отложете деловите срещи и разговорите, свързани с професионални проблеми. Бъдете сдържани в общуването с познати и приятели. Предпазвайте се от срещи и запознанства, за да си спестите скандалите заради интриги на ваши роднини. Ако сте заети с неотложни задачи, успехът ще ви споходи до обед. Най-добре е в почивния ден да не импровизирате с начинания, които няма как да ви донесат успех на работното място в края на месеца. Концентрирайте се в работата си, ако все пак се налага да отидете. Не пропускайте възможността да си осигурите приходи. Полезно е в почивния ден да се отдадете на себеанализ да обмислите плановете си за следващия месец. Не е изключено да откриете нови възможности за изява. Начинанията няма да ви донесат успех. Отложете деловите срещи и разговори. Не разчитайте на късмета си. Въпреки неприятностите с вашите близки ще бъдете на висота в отношенията си в почивния ден. Използвайте своя чар при срещи с непознати хора.  Допуснатите грешки са свързани с вашите изисквания, които явно не са били преценени правилно. Изразявайте се ясно. Ако в почивния ден сте на вашето работно място се задълбочете в преките си задължения, за да се справите бързо с всичките си задачи. Вашата предвидливост ще превърне трудностите на работното ви място в успехи, ако сте упорити и отговорни към задълженията си. Трудности няма да липсват и са свързани със в семейството. Внимавайте, въпреки че деня е почивен, за да не пропуснете възможността за професионални промени, които отдавна очаквате. Ще се наложи да ви помогнат, за да се справите със задълженията си. Нетърпението и избухливостта не са във ваша полза. Не взимайте прибързани решения за личния си живот. В почивния си ден не отказвайте съвети от вашите близки, ако ви носят полза. Изяснете проблемните отношения. Ако обмисляте думите си и сте тактични, успехът ще бъде с вас. Всички начинания са успешни. Деловите срещи също ще ви изненадат приятно. Сподели:", "date": "2018.04.28", "title": "ХОРОСКОПЪТ НА АЛЕНА ЗА СЪБОТА! Телците с неочаквано големи приходи, Скорпионите - не разчитайте на късмета си"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%82%D0%BA%D1%80%D0%B8%D0%B2%D0%B0-%D0%B2%D0%B5%D0%BB%D0%BE%D1%81%D0%B5%D0%B7%D0%BE%D0%BD%D0%B0-%D0%BF%D0%BE%D0%B4-%D1%82%D0%B5%D0%BF%D0%B5%D1%82%D0%B0%D1%82%D0%B0-news746053.html", "text": "Официалният старт на Велосезон 2018 в Пловдив ще бъде даден днес на площад \"Съединение“. Колоната с велосипедисти ще бъде водена от кмета на Пловдив Иван Тотев, заместник-кмета Георги Титюков, олимпийските медалисти Николай Бухалов, Асен Златев и други изявени спортисти. И тази година се очаква да се включат много участници в мероприятието, което се организира от Община Пловдив за четвърти пореден път. Записването на желаещите ще става на място на площада от 9:00 часа, като всеки ще получи свой уникален номер, с който ще участва в томбола с награди. Велошествието ще стартира в 10:30 часа, като ще премине по маршрут бул. „Марица Юг“, влизане в района на Гребна база, обиколка на Гребен канал от северния през южния бряг и финал на паркинга пред Финален комплекс на Гребната база. От 11:00 до 13:00 часа ще се проведе детско велосипедно състезание на алеята зад старите трибуни в три възрастови групи – деца до 6 години, до 8 години и до 10 години. В същият интервал от време ще има и празнична програма на сцена, ситуирана на паркинга на Финален комплекс при Гребна база. Сподели:", "date": "2018.04.28", "title": "Кметът на Пловдив открива велосезона под тепетата "}
{"url": "http://pik.bg/%D0%BD%D0%B0-%D0%B4%D1%8A%D0%BD%D0%BE%D1%82%D0%BE-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D1%85%D1%83%D0%BB%D0%B8%D0%B3%D0%B0%D0%BD%D0%B8%D1%82%D0%B5-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD%D0%B0-%D1%87%D0%B0%D0%BB%D0%B3%D0%B0%D1%80%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BF%D1%80%D0%B5%D0%B2%D0%B7%D0%B5-%D1%84%D1%83%D1%82%D0%B1%D0%BE%D0%BB%D0%B0-news746109.html", "text": "Журналистите Георги Атанасов и Ивайло Цветков коментираха в студиото на сутрешния блок на БТВ ескалацията на футболното хулиганство в страната напоследък. „От друго поколение съм и като малък не съм имал проблеми по стадионите – коментира Георги Атанасов. - Не съм участвал в сблъсъци. Сега обаче получавам непрекъснато заплахи. Притесняват ме лумпени като този, който сега удари с бомбичка полицайката Гергана Зашева. Те живеят с мисълта, че насилието е панацеята и рамката на обществото. Три десетилетия върви чалгаризация на обществото. Полицията вероятно щеше да залови момчето, хвърлило бомбичката по Гергана и преди да се беше предал. Но към този тероризъм се върви отдавна. Има фашизация в българския футбол. Летят бомбичка и се веят свастики. Цялата ни страна е нашарена със свастики. Има фашизация на българския футбол, която се прояви още на 6 септември 2000 година, когато Младен Младенов бе убит. Тогава хванаха двама за това убийство, но те бяха оправдани. Не трябва да подминаваме и това, както направиха от Българския футболен съюз сега. Глоба за Левски от 4 000 лв. и един мач без публика. Това е морално престъпление, показващо политическа поръчка. Георги Атанасов бе категоричен, че става дума за политика. „У нас нищо няма да се получи като във Великобритания – коментира Атанасов. - Тук всичко го има в закона, но вижте как се прилага. Как да се оправим, когато половината изнасилвачи и убийци са на улицата, а другите бягат от чистачката. Ние сме в глобален разпат. Олигархията, която ръководи света, е превърнала отклонението в норма. Песимист съм, че нещо ще се оправи.  трябва да е ясно, че има политически чадър, заради който нещата не могат да се оправят. Това на министрите с превръзките бе пълна бутафория. Трябваше и двете очи да си завържат. Много добре знаят за какви ядра става дума и какви хора. Те си казват, че ги знаят всички поименно, но не могат да ги пипнат. Има наслагване на омразата. Духът е пуснат от бутилката. Имам страх, че бомбата на Гергана Зашева ще избухне в главата ми“. „Като слушам колегата Атанасов излиза, че Левски са виновни за всичко в последните години. Това обаче може да се случи с всички агитки – на ЦСКА, на Ботев – реагира Ивайло Цветков. – Като малък, като фен съм правил доста глупости. Бил съм се. Но след това станах зрял. Родното футболно хулиганство не е уникално. Има го почти в целия свят. В последните 30 години Англия са по-светлия пример. Русия, Полша – там правят много по-страшни неща – побоища, расизъм. Тук сме в периферията. Хубавото е, че Гергана е добре. Ако продължават нещататака обаче, очаквам следващ инцидент. Имам предвид как действа държавата ни. Неинтелигентната държава следва събитията, а не опитва да ги предотврати. Две големи нещастия през 80-те години на миналия век около Ливърпул отключиха в Англия тази война срещу футболните хулигани. Англичаните махнаха преградните огради по стадионите, защото големите нещаствия идваха от притиснати хора. Всички стадиони станаха само със седалки, като едва чак сега се говори за евентуално връщане на правостоящи. Като се добави и специалното законодателство по въпроса от 1989 година, в  който е изброено какво и как може. Освен това основните хулигани се снимат и преди мач отиват в полицията и се разписват. Тук проблем е и малоумна практика с шествията на агитките преди мач. Те парализират центъра. Това спокойно може да се случи в парк. Иначе сега аз рядко ходя на български мачове по естетични причини. Няма как да се получи това да се ходи с деца на мач, докато не се въведат всички мерки. Иначе от полицията спокойно могат да пратят във Великобритания хора, които на място да им обяснят как се правят нещата“. Сподели:", "date": "2018.04.28", "title": "НА ДЪНОТО! Ексклузивно за хулиганите на стадиона: Чалгаризацията превзе футбола!"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B3%D0%B2%D0%B0%D1%82%D0%B5%D0%BC%D0%B0%D0%BB%D0%B0-news746082.html", "text": "Бившият президент на Гватемала Алваро Арзу, който влезе в историята с това, че сложи край на гражданската война в страната, почина на 72 години,предаде Франс Прес, цитирана от „Фокус“ Арзу бе кмет на столицата Гватемала Сити до смъртта си. Бившият президент е починал в болница след сърдечен инфаркт, който е получил, докато е играел голф. През декември 1996 година ръководеното от него правителство и партизаните от Гватемалското национално революционно обединение подписаха мирно споразумение, слагащо край на 36-годишния конфликт, отнел живота на 200 хиляди души. Споразумението доведе до признаване на пълните граждански права на коренното население, което представлява 60 процента от населението на страната. Сподели:", "date": "2018.04.28", "title": "Почина бивш президент на Гватемала"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D0%BB%D1%83%D0%B4%D0%BE%D1%81%D1%82-%D0%BC%D1%8A%D0%B6-%D1%81-%D0%BD%D0%BE%D0%B6-%D1%83%D0%B1%D0%B8-%D0%B4%D0%B5%D0%B2%D0%B5%D1%82-%D0%B4%D0%B5%D1%86%D0%B0-%D0%B2-%D0%BA%D0%B8%D1%82%D0%B0%D0%B9-news746083.html", "text": "Въоръжен с нож нападател уби девет деца в Китай, съобщи Франс Прес, цитирана от „Фокус“. При нападението са убити седем момичета и две момчета, а още десет деца са ранени. Според информацията, 28-годишен, въоръжен с нож е нападнал децата, когато са се прибирали от училище в Северен Китай, окръг Мижи. Ранените деца са настанени в болница. Арестуваният мъж е признал, че като дете е бил тормозен в същото училище, в което са учили децата, въоръжил се е с нож и е решил да убива. Сподели:", "date": "2018.04.28", "title": "Кървава лудост! Мъж с нож уби девет деца в Китай"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-6-%D1%87%D0%B5%D1%88%D0%BC%D0%B8-%D0%B2-%D0%BF%D0%B5%D1%80%D0%BD%D0%B8%D1%88%D0%BA%D0%BE-%D0%B1%D1%8A%D0%BA%D0%B0%D1%82-%D0%BE%D1%82-%D0%BC%D0%B8%D0%BA%D1%80%D0%BE%D0%B1%D0%B8-%D0%B5%D0%B4%D0%BD%D0%B0%D1%82%D0%B0-%D0%B5-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-news745953.html", "text": "Инспектори на РЗИ – Перник са изследвали водата от централен водоизточник на 21 чешми. При шест от пробите са констатирани отклонения от качеството за питейни и битови нужди. Чешма в магазин в центъра на село Дебели лаг, Радомирско, е с микробно число със значими колебания спрямо обичайната стойност на показателя на съответната вода. Със същия проблем са и чешми в частни домове в селата Велковци и Арзан в община Брезник, както и чешмата в гробищния парк на село Видрица, Брезнишко. Водата от чешма в магазин в село Блатешница, Земенско, и в частен дом на Земен също е със значими отклонения на показателите за микробно число. На управителя на “ВиК” ООД – Перник са връчени предписания за предприемане на мерки във връзка с отклоненията в качеството на питейната вода в Дебели лаг, Велковци, Видрица, Блатешница и Земен, съобщава Струма БГ. Предписание е връчено и на кмета на Брезник за вземане мерки във връзка с отклонението от нормите на питейната вода в село Арзан. Сподели:", "date": "2018.04.28", "title": "ВНИМАНИЕ! 6 чешми в Пернишко бъкат от микроби, едната е в магазин"}
{"url": "http://pik.bg/%D1%84%D0%BE%D0%BB%D0%BA%D0%BB%D0%BE%D1%80%D0%BD%D0%BE-%D0%BD%D0%B0%D0%B4%D0%B8%D0%B3%D1%80%D0%B0%D0%B2%D0%B0%D0%BD%D0%B5-%D0%B7%D0%B0-%D0%BB%D1%8E%D0%B1%D0%B8%D1%82%D0%B5%D0%BB%D0%B8-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2-%D0%BF%D0%B5%D1%80%D0%BD%D0%B8%D0%BA-news746087.html", "text": "За пети пореден път Перник е домакин на фолклорното надиграване за любителски клубове „Приятели чрез танца”, съобщи БНР. 26 любителски фолклорни състава с 540 участници от Перник, София - град, София - област, Варна, Козлодуй, Ботевград, Самоков и Дупница ще се борят за наградата на кмета - тъпан. Задължително условие за съставите е да могат да играят характерните за Граово хора - граовско, четворно и сватбарско. Те ще се изпълнят от всички групи при откриването на надиграването на площад „Кракра“. Организатори на проявата са община Перник и танцова къща “Приятели чрез танца” към сдружение „Дай, бабо, огънче!“. Сподели:", "date": "2018.04.28", "title": "Фолклорно надиграване за любители ще се проведе в Перник"}
{"url": "http://pik.bg/35-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-abba-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%BE%D1%82%D0%BD%D0%BE%D0%B2%D0%BE-%D0%BD%D0%B0%D0%BF%D1%80%D0%B0%D0%B2%D0%B8%D1%85%D0%B0-%D0%B4%D0%B2%D0%B5-%D0%BD%D0%BE%D0%B2%D0%B8-%D0%BF%D0%B5%D1%81%D0%BD%D0%B8-news745994.html", "text": "35 години след раздялата си Агнета, Бени, Бьорн и Ани-Фрид се събират отново за подготовката на виртуално ABBA турне. Докато работят по новия си проект, легендарните музиканти решават да влязат заедно в студиото. И го правят. И усещането им е, че времето е спряло и са били разделени за кратка ваканция. Много е забавно!\", споделят те. А резултатът са две нови песни, едната от които, \"I Still Have Faith In You\", ще бъде представена от холограми на четиримата музиканти в специално ТВ предаване, продуцирано от NBC и BBC, което ще бъде излъчено през декември, 2018 г. \"Ние може и да сме остаряли, но песента е нова... И е хубава\", казват легендарните музиканти. Култовата шведска група е основана през 1972 година. Официалният тираж на албумите им е 400 млн., което ги прави най-продаваната група след \"Бийтълс\". Пробивът им е на Евровизия '74 с хита \"Ватерло\". За 10 години групата AББA издава осем албума. АВВА се разпадат в края на 1982 г. и за последно пеят заедно през 1986 г. в специално телевизионно участие. Компилацията “ABBA Gold”, издадена през 1992 г., е най-продаваният албум за всички времена във Великобритания АББА продължава да продава 2-3 милиона копия от албумите си годишно. Създадената през 1999 г. мюзикъл \"Mamma Mia!\", в основата на който са песните на групата, е гледан от около 60 милиона души по света. Последният съвместен концерт на Бьорн Улвеус, Бени Андершон, Агнета Фелтскуг и Ани-Фрид Люнгста беше през 1980 година, а за последен път четиримата бяха заедно през 2008 година на премиерата на филма \"Мама миа\". Сподели:", "date": "2018.04.28", "title": "35 ГОДИНИ СЛЕД РАЗДЯЛАТА! ABBA се събраха отново, направиха две нови песни"}
{"url": "http://pik.bg/%D0%B7%D0%BD%D0%B0%D0%B5-%D1%81%D0%B8-%D1%86%D0%B5%D0%BD%D0%B0%D1%82%D0%B0-%D0%B0%D0%B7%D0%B8%D1%81-%D0%BF%D0%B5%D0%B5-%D0%B7%D0%B0-100-%D0%B1%D0%BE%D0%BD%D0%B0-%D0%BD%D0%B0-%D1%84%D1%80%D0%B5%D0%BD%D1%81%D0%BA%D0%B0-%D1%81%D0%B2%D0%B0%D1%82%D0%B1%D0%B0-news746054.html", "text": "Азис лети за Франция, за да пее на сватба. Около 50 000 евро е хонорарът за подобни участия на частни партита. Азис вече е международна звезда и котировките му са космически за нашите стандарти. В Македония например, където го канят често, ставката не пада под 20 000 евро. Не е известно какви хонорари му дават в Турция, но със сигурност огромният интерес към него и многото му участия гарантират прилична заработка, твърди \"Слава\". Известен от Тунис до Сен Тропе и от Дубай до Индонезия, с милиони гледания в социалните мрежи, Азис е единствената българска международна попзвезда. Както ПИК писа вчера, последният му хит \"Мотел\" вече събра 50 милиона гледания в \"ЮТюб\", а \"Хабиби\" е с 25 милиона повече. Сподели:", "date": "2018.04.28", "title": "ЗНАЕ СИ ЦЕНАТА! Азис пее за 100 бона на френска сватба"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B7%D0%BB%D0%BE%D0%B4%D0%B5%D0%B9%D1%81%D1%82%D0%B2%D0%B0%E2%80%9D-%D0%B2-%D1%81%D1%80%D1%8A%D0%B1%D1%81%D0%BA%D0%B8-%D0%BA%D0%BE%D0%BD%D0%BA%D1%83%D1%80%D1%81-%D0%B7%D0%B0-%D1%83%D1%87%D0%B5%D0%BD%D0%B8%D1%86%D0%B8-news746052.html", "text": "Скандални твърдения за „български злодейства“ в сръбска обява за литературен и артистичен ученически конкурс разгневи наши сънародници от Западните покрайнини. Техническото училище “Никола Тесла” и църковната община в сръбския град Сурдулица обявиха конкурс “Отечеството и свободата - минало, сегашно и бъдеще” сред учениците в основните и средните училища в Република Сърбия. В обявата се уточнява, че “Сурдулишките мъченици са страдали от българските злодейства през Първата световна война на територията на Югоизточна Сърбия, Вардарска Сърбия и Косово”. „Поканата за участие в конкурса, изглежда, е изпратена до различни сръбски училища. Освен че се споменава никога несъществувалото наименование „Вардарска Сърбия“, обявата се отнася за манипулативно поднесени исторически събития от Първата световна война“, обяви и председателят на КИЦ – Босилеград, Иван Николов. „За огромно съжаление в нашата съседка Република Сърбия все още явно инерцията от миналото не е забравена. Това, което в момента се прави в Сурдулица, е изключително лош опит от миналото - да се обявяват конкурси в училищата за това колко са били лоши “българските злодеи” и какво били направили. Аз категорично протестирам срещу опита отново да бъде използван такъв говор на омразата срещу България, срещу българите, да се манипулира историята. Това не е европейско поведение. Тези остатъци от миналото трябва да бъдат преодолени по пътя на европейската интеграция. Недопустимо е православната църква на Сърбия да участва в такива актове заедно с училищата“, обяви в свое изявление и евродепутатът Андрей Ковачев, който протестира срещу използвания език на омразата срещу България. Сподели:", "date": "2018.04.28", "title": "Скандал с \"български злодейства” в сръбски конкурс за ученици"}
{"url": "http://pik.bg/%D0%BF%D1%80%D0%B8%D1%81%D0%BF%D0%B0%D1%85%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%BF%D0%BE%D0%BB%D1%8F%D1%80%D0%BD%D0%B0-%D0%BC%D0%B5%D1%87%D0%BA%D0%B0-%D1%80%D0%BE%D0%B4%D0%B5%D0%BD%D0%B0-%D0%B2-%D1%82%D1%80%D0%BE%D0%BF%D0%B8%D1%86%D0%B8%D1%82%D0%B5-news745989.html", "text": "Служители в зоопарка в Сингапур приспаха Инука - първата родена в тропиците бяла мечка, предаде ТАСС. До това решение се стигна поради тежкото заболяване на 27-годишното животно. Решението бе взето по хуманни съображение, след като Инука мина обстоен медицински преглед, поясниха от зоопарка. Ветеринари установиха, че мечката е засегната от артрит, сериозна ушна инфекция и има стоматологични проблеми. Инука бе сред талисманите на зоопарка. Родителите й бяха доведени в Сингапур от Канада и Германия през 1978 г. Експерти отбелязват, че продължителността на живота на белите мечки в дивата природа е 15-18 години, а в плен - 25 години. В природата са останали едва 22 000 бели мечки, сочат данни на Световния фонд за дивата природа. Сподели:", "date": "2018.04.28", "title": "Приспаха първата полярна мечка, родена в тропиците"}
{"url": "http://pik.bg/%D0%BC%D1%83%D1%81%D0%BA%D1%83%D0%BB%D0%B8-%D1%83%D0%B4%D0%B0%D1%80%D0%BD%D0%B0-%D0%B3%D1%80%D1%83%D0%BF%D0%B0-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D1%81%D0%B0%D1%89-%D0%BD%D0%B0%D0%B2%D0%BB%D0%B5%D0%B7%D0%B5-%D0%B2-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-news745993.html", "text": "Самолетоносачната ударна група на ВМС на САЩ, водена от атомния самолетоносач \"Хари Труман“ е влязла около 15:00 часа българско време във водите на Средиземно море, предава \"Интерфакс\", позовавайки се на данните от системата за международен мониторинг на придвижването на морските съдове. Според британските наблюдатели край Гибралтар заедно с \"Хари Труман“ в Средиземно море са влезли ракетният крайцер „Нормандия“, ескадреният миноносец „Форест Шърман“, както и германската фрегата „Хесен“. По-рано тази седмица в Средиземно море влязоха разрушителите „Бълкли“ и „Арли Бърк“ от състава на групата на „Хари Труман“. Според данните на Шести флот на ВМС на САЩ в състава на групата влизат ракетните разрушители „Фарагут“, „Джейсън Денъм“ и „Съливанс“, които ще влязат по-късно в Средиземно море, предава още \"Фокус\". Всички американски кораби са снабдени с крилати ракети „Томахоук“, които имат обхват от около 2500 км. Сподели:", "date": "2018.04.28", "title": "МУСКУЛИ! Ударна група на военноморските сили на САЩ навлезе в Средиземно море"}
{"url": "http://pik.bg/%D0%BD%D0%BE%D0%B2%D0%B0-%D0%B8%D0%B7%D0%B2%D1%80%D0%B0%D1%82%D0%B5%D0%BD%D0%B0-%D0%BC%D0%BE%D0%B4%D0%B0-%D0%BF%D0%B0%D0%BD%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE%D1%81%D1%82-%D1%81%D1%82%D0%B0%D0%BD%D0%B0-%D0%B5%D0%B4%D0%BD%D0%B0-%D0%BE%D1%82-%D0%BD%D0%B0%D0%B9-%D1%82%D1%8A%D1%80%D1%81%D0%B5%D0%BD%D0%B8%D1%82%D0%B5-%D0%B4%D1%83%D0%BC%D0%B8-%D0%B7%D0%B0%D1%80%D0%B0%D0%B4%D0%B8-%D0%B4%D0%B6%D0%B0%D0%BD%D0%B5%D0%BB-%D0%BC%D0%BE%D0%BD%D0%B5-news746020.html", "text": "Електронното издание на речника \"Мериам-Уебстър\" посочи, че търсенето на думата \"пансексуален\" на сайта му се е увеличило с 11 000 процента. Джанел Моне е на 32 години. Тя стана известна преди десетина години. Песните ѝ са смесица от класически соул, джаз и психеделичен рок. Тя се изяви и като актриса в наградения с Оскар филм \"Лунна светлина\", както и в \"Скрити числа\". Американската певица Джанел Моне се определи като пансексуална в интервю за сп.  \"Ролинг стоун\" и увеличи търсенето на думата в интернет, съобщи АФП. След като дълго време отговаряше двусмислено на въпроси за сексуалната си ориентация, Джанел Моне разкри душата си пред американското списание преди да излезе в продажба новият ѝ албум. Тя обясни, че първоначално се е смятала за бисексуална, защото е имала връзки и с мъже, и с жени. \"Но по-късно прочетох за пансексуалонстта и си казах \"О, това са неща, с които също се идентифицирам\", каза Джанел Моне . В Google комбинацията \" пансексуалност \" и Джанел Моне е сред петте най-популярни за четвъртък в САЩ. Пансексуалните хора се характеризират със сексуално влечение независимо от пола, посочва речникът. Джанел Моне не е първата, определила се като пансексуална. В интервю от 2015 г. певицата Майли Сайръс използва тази дума, като изтъкна освободената си сексуалност и феминизма си. Първият албум на Джанел Моне от пет години - \" Dirty Computer \", излиза в продажба днес. Първоначално той е продуциран от Принс , който почина през април 2016 г. Сподели:", "date": "2018.04.28", "title": "НОВА ИЗВРАТЕНА МОДА! Пансексуалност стана една от най-търсените думи заради Джанел Моне"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B8%D0%BA%D1%82%D0%BE%D1%80-%D0%BA%D0%B0%D0%BB%D0%B5%D0%B2-%D0%BE%D1%82%D0%BA%D0%B0%D0%B7%D0%B0%D0%BB-9-%D0%B1%D0%BE%D0%BD%D0%B0-%D0%B4%D0%B0-%D0%B6%D1%83%D1%80%D0%B8%D1%80%D0%B0-%D0%B2-%D0%BA%D0%B0%D0%BF%D0%BA%D0%B8%D1%82%D0%B5-news744552.html", "text": "Славата, която натрупа след самоотлъчването си от екипа на Слави Трифонов, тотално е замъглила разсъдъка на Виктор Калев. Актьорът трупа луди пари от гастролите из страната с моноспектакъла си \"Грамофонът\", а наскоро дори предприе и турне до Америка. Началото на пътуването до Страната на неограничените възможности съвпадна със старта на петия сезон на \"Като две капки вода\". Миналата година комикът бе в звездното жури заедно с Хилда Казасян и Димитър Ковачев-Фънки. Продуцентът на формата Магърдич Халваджиян много настоявал да продължи съвместната си работа с Калев, тъй като публиката го заобича, а и с него двамата водещи Рачков и Зуека не смеят да се гаврят така, както с шефа си, когато заема третия стол зад банката на „журето“. При подготовката за настоящия сезон обаче дори и печен дипломат като Магърдич не успял да убеди Виктор Калев да продължи работата си в \"Капките\". Всенародният любимец от Златоград се възмутил от \"ниското възнаграждение\", според собствените му разбирания, предложено от арменския продуцент. Офертата на Халваджиян била за 3000 лева, и то само за 4 работни дни в месеца - колкото са лайфовете от студиото. Сумата обаче се видяла смешно ниска на Калев, дори самият той си го призна от сцената при първото предаване, в което Рачков го покани, за да обясни защо тази пролет няма да раздава оценки с Фънки и Хилда. \"Еми не съм в журито, щото не плащат. Аз съм скъп актьор, но тук не се плаща. По 30 лева на месец, кво да правиме...\", присмя се актьорът, като спести две от нулите. Калев се пробвал да обърне разговорите с Халваджиян в пазарлък. Комикът изтъкнал, че \"Капките\" не са му изгодни, тъй като само за две представления в Америка ще захлеби повече, отколкото тримесечното му възнаграждение в шоуто, възлизащо на 9000 лв. Усетил накъде бие, Магърдич не се вързал на намеците на Калев да му вдигне хонорара, бил отбой и така си спестил едни девет хиляди лева. Сега мястото на Калев в журито излиза без пари на арменеца, тъй като обикновено то се заема или от брат му Джуди, или от Герасим Георгиев-Геро. С него Магърдич минава метър, понеже му плаща солидни пачки в другия си проект - \"Полицаите от края на града\". Сподели:", "date": "2018.04.28", "title": "САМО В ПИК И \"РЕТРО\"! Виктор Калев отказал 9 бона да журира в \"Капките\""}
{"url": "http://pik.bg/350-%D0%B4%D0%B5%D1%86%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D0%BF%D1%80%D0%B5%D0%B3%D0%BB%D0%B5%D0%B4%D0%B0%D0%BD%D0%B8-%D0%BE%D1%82-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BE%D1%82-%D0%B4%D0%B5%D1%82%D1%81%D0%BA%D0%BE-%D0%B7%D0%B4%D1%80%D0%B0%D0%B2%D0%B5---%D0%BF%D0%B8%D1%80%D0%BE%D0%B3%D0%BE%D0%B2-news746107.html", "text": "350 деца във Видин прегледа екипът ни от специалисти към Национална Програма \"Детско здраве - Пирогов\". УНГ, ортопеди, уролог, хирург и очен лекари проведоха профилактични прегледи в крайдунавския град през целия петъчен ден. По списък имаше за преглеждане над 200 деца. Както винаги, не бяха върнати всички желаещи, които са извън списъка. От тази седмица програмата официално е под патронажа на Комисията по здравеопазване към Народното събрание. Обещанието, което ни даде председателят на ресорната комисия д-р Даниела Дариткова преди месец, вече е факт. Сподели:", "date": "2018.04.28", "title": "350 деца във Видин прегледани от специалисти от \"Детско здраве - Пирогов\""}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D0%B4%D0%B0%D1%85%D0%B5%D1%80-%D0%B4%D0%B0%D1%85%D0%B5%D1%80-%D1%81%D0%B8%D1%80%D0%B8%D1%8F-%D0%BD%D0%B5-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%BF%D0%B0%D1%80%D0%B8-news746038.html", "text": "„Никой не го интересува дали Асад е на власт. Аз съм от християнското малцинство в Сирия и нас ни интересува държавата да е секуларна\", сподели той. \"В момента се финансират панислямски групи, които ни поставят под унищожение, особено християните”, обърна внимание върху един от най-големите проблеми на хората, останали да живеят в раздираната от война страна блогърът. \"Трябва да се престане да се използва радикалният ислям като инструмент в Близкия изток\", категоричен е Дахер. Сирия не се нуждае от пари. Трябва да се спрат продажбите на оръжие там, най-вече на т. нар. бунтовнически групи, които избиват нормалните хора. Това каза по Би Ти Ви блогърът Дахер Дахер, който е зам.-председател на Асоциацията на сирийците в България. Сподели:", "date": "2018.04.28", "title": "ЕКСПЕРТНО МНЕНИЕ! Дахер Дахер: Сирия не се нуждае от пари"}
{"url": "http://pik.bg/%D0%BE%D0%BE%D0%BD-%D1%89%D0%B5-%D0%BF%D0%BE%D0%BC%D0%BE%D0%B3%D0%BD%D0%B5-%D0%B7%D0%B0-%D0%BF%D0%BE%D0%BC%D0%B8%D1%80%D1%8F%D0%B2%D0%B0%D0%BD%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news746041.html", "text": "Генералният секретар на ООН Антонио Гутереш приветства „историческата“ среща на високо равнище между лидерите на Северна и Южна Корея, отбелязвайки договореностите, постигнати а срещата. Той е готов да окаже помощ в процеса на примирие между двете страни, а също така и за подобряването на отношенията между Пхенян и Вашингтон, предава ТАСС, цитирана от \"Фокус\". \"Генералният секретар приветства смелостта и лидерските качества, които позволиха да се постигнат важните задължения и да се съгласуват действията, изложени в мирната декларация от Пханмунджом. Той очаква, че тези постижения ще бъдат развитие на срещата между лидерите на САЩ и Северна Кория, която трябва да се състои скоро. Генералният секретар обещава и занапред да помага за тези важни процеси“, пише в официално заявление на ООН. Сподели:", "date": "2018.04.28", "title": "ООН ще помогне за помиряването между Северна и Южна Корея"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%BE%D1%81%D1%82-%D0%B0%D0%BB%D0%BA%D0%BE%D1%85%D0%BE%D1%81%D0%BF%D0%B8%D1%81%D0%B8-%D0%B7%D0%B0%D0%BB%D0%B8%D0%B2%D0%B0%D1%82-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news746033.html", "text": "Хосписите, където на възрастните хора се разрешава употребата на алкохол, стават все по-популярни в Германия, предаде ТАСС. Според създателя на първата такава институция, намираща се в западния град Дюселдорф, заради повишения интерес му се налага да отвори още няколко клона. На пациентите им се разрешава да консумират бира или вино. \"Ако някой преди да дойде при нас е пиел по бутилка вино на ден, ние не го лишаваме от напитката. Ние само разпределяме това количество така, че човекът да не изпива едно шише от питието наведнъж\", разказа собственикът на институцията. \"Пиенето се съчетава с други дейности: танци, спорт и игри\", посочва още той. Алкохосписи вече има и в други градове – Фрайбург и Регенсбург, допълва медията. Сподели:", "date": "2018.04.28", "title": "ОГРОМНА ПОПУЛЯРНОСТ! Алкохосписи заливат Германия"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D1%81%D0%B0%D0%B3%D0%B0-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D1%81%D0%B5-%D0%B2%D1%80%D1%8A%D1%89%D0%B0-%D0%B2%D1%8A%D0%B2-%D1%84%D1%83%D1%82%D0%B1%D0%BE%D0%BB%D0%B0-%D0%B4%D0%BE%D0%BD-%D1%81%D0%B8%D0%BB%D0%B2%D0%B8%D0%BE-%D0%BC%D0%BE%D0%B6%D0%B5-%D0%B4%D0%B0-%D0%BA%D1%83%D0%BF%D0%B8-news746037.html", "text": "Бившият собственик на Милан Силвио Берлускони разпали въображението на почитателите на тима. Политикът заяви, че накрая ще вземе да купи италианския футболен гранд обратно от китайците, на които го продаде. Дон Силвио бе в Удине по политически дела, а на въпрос дали отстъплението на партията му \"Форца Италия\" не е свързано и с Милан, отговори шеговито: \"Всичко ще свърши, когато купя клуба отново\". По този повод в днешния си брой \"Гадзета дело Спорт\" излиза със заглавие на първа страница: \"Берлускони, пак ли ти?\". Сподели:", "date": "2018.04.28", "title": "ФУТБОЛНА САГА! Берлускони се връща във футбола? Дон Силвио може да купи..."}
{"url": "http://pik.bg/%D0%BE%D1%82%D0%B8%D0%B2%D0%B0-%D0%BB%D0%B8-%D1%81%D0%B8-%D1%80%D0%B0%D1%8F%D1%82-%D0%BE%D1%82-%D0%B7%D0%B5%D0%BC%D1%8F%D1%82%D0%B0-%D1%81%D0%B5%D0%B9%D1%88%D0%B5%D0%BB%D0%B8%D1%82%D0%B5-%D0%B8-%D0%BC%D0%B0%D0%BB%D0%B4%D0%B8%D0%B2%D0%B8%D1%82%D0%B5-%D0%BF%D1%80%D0%B5%D0%B4-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B5-%D0%B4%D0%BE-%D0%BD%D1%8F%D0%BA%D0%BE%D0%BB%D0%BA%D0%BE-%D0%B3%D0%BE%D0%B4%D0%B8%D0%BD%D0%B8-news746032.html", "text": "Учени увериха, че желаещите да посетят някои от най-популярните места за отдих на нашата планета имат на разположение не повече от 10 години, за да го сторят, съобщи \"Лайф\". Към 2030 г. голяма част от островите в Индийския и Тихия океан ще станат непригодни за живот. До този неутешителен извод стигнали учени от Хавайския университет и Американския геоложки институт. Промените в морското ниво край Маршаловите острови и изследвания на геоложки особености накарали учените да заключат, че настъплението на морето към сушата е неизбежно, а заливането на териториите на островни държави с морска вода няма да е единственият проблем през следващото десетилетие, предава БТА. Освен със заливането на архипелази с морска вода, хората ще се сблъскат с остър недостиг на питейна вода, чието количество на островите ще намалее вследствие на глобалното затопляне. При това запасите от сладка вода постепенно ще намалеят, а силният й недостиг ще започне да се усеща още в началото на 30-те години на този век. По мнението на учените, същата участ очаква и други големи архипелази, като островите Спратли и Хавайските острови. Сподели:", "date": "2018.04.28", "title": "ОТИВА ЛИ СИ РАЯТ ОТ ЗЕМЯТА? Сейшелите и Малдивите пред изчезване до няколко години"}
{"url": "http://pik.bg/%D1%82%D1%83%D1%81%D0%BA-%D0%B8-%D0%B7%D0%B0%D0%B5%D0%B2-%D1%81%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D1%8F%D1%85%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%B5-%D0%B1%D0%B8%D0%BB%D0%B0-%D1%82%D0%BE%D0%BB%D0%BA%D0%BE%D0%B2%D0%B0-%D0%B1%D0%BB%D0%B8%D0%B7%D0%BE-%D0%B4%D0%BE-%D0%BF%D0%BE%D0%BB%D1%83%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%B4%D0%B0%D1%82%D0%B0--news746044.html", "text": "„24 Вести“, цитиран от \"Фокус\". Председателят на Европейския съвет Доналд Туск заяви, че Македония никога не е била по-близо до получаване на дата за преговори с ЕС. Той посочи, че Македония трябва да остане ангажирана с преговорите за името с Гърция и с изграждането на добри съседски отношения. Туск заяви, че е крайно време ЕС да помогне на страната, тъй като Македония помогна на ЕС по случая „Скрипал“, предава скопският телевизионен канал Министър-председателят на Македония Зоран Заев оцени пристигането на Туск в Скопие като положителен сигнал, че страната е на прав път и че препоръчаната от ЕК препоръка е заслужена. Те се споразумяха, че преговорите за името трябва да продължат да се водят, следвайки примера на споразумението за добросъседски отношения с България. „Имаме конкретна цел пред нас, никога не сме били по-близо до датата за започване на преговорите за членство в ЕС. Ние оставаме заедно фокусирани върху решаването на дългогодишния проблем. Работим върху разрешаването на спора за името“, заяви Заев. Сподели:", "date": "2018.04.28", "title": "Туск и Заев се споразумяха: Македония никога не е била толкова близо до получаване на дата за преговори с ЕС"}
{"url": "http://pik.bg/%D1%82%D0%B5%D0%B7%D0%B8-%D0%B7%D0%BE%D0%B4%D0%B8%D0%B8-%D0%B2%D0%B8%D0%BD%D0%B0%D0%B3%D0%B8-%D1%81%D0%B5-%D0%B2%D0%BB%D1%8E%D0%B1%D0%B2%D0%B0%D1%82-%D0%B2-%D0%BD%D0%B5%D0%BF%D0%BE%D0%B4%D1%85%D0%BE%D0%B4%D1%8F%D1%89%D0%B8%D1%8F-news745844.html", "text": "Когато сме привлечени от дадена личност искаме тя да отговори на нашите емоции. Но в любовта невинаги получаваме това, което искаме. Склонни ли сме лесно да се откажем, когато някой не споделя чувствата ни? Тук отново поглеждаме към звездната карта, защото се оказва, че зодиакалният знак, под който сме родени може да окаже влияние на отношението ни към любовта. Този силен зодиакален знак има слаба страна. Често представителите на зодията се влюбват в личности, които не се интересуват от тях. На Овена му трябва повече време, за да види истината. Романтичната му природа го кара да мисли, че отсрещната страна рано или късно ще осъзнае колко са специални и ще отговори на чувствата им. Не се заблуждавайте, скъпи Овни, в любовта трябва и да получавате, не само да давате В любовта един от зодиакалните знаци, който определено има голямо самочувствие е Скорпионът. Когато хареса дадена личност, той атакува смело, като е твърде сигурен в това че няма начин да не бъде забелязан. За него е немислимо да бъде отхвърлен, затова не се отказва до последно от това да получи желаното в любовта. Е, на финала обикновено е шокиран, че не е желан. За щастие Скорпионите бързо си намират нещо ново в любовта, което да ги забавлява. Телците проявяват своята упоритост във всеки аспект от живота и почти винаги успяват да получават това, което желаят. В любовта нещата не са по-различни, освен когато попадат на човек, който няма интерес към тях, а това не е рядкост. Представителите на този знак са толкова упорити, че се случва отсрещната страна да прибегне до по-резки мерки, за да покаже, че няма интерес. Но мотото на Телците е „Поне се опитах!“. Представителите на зодия Стрелец са непоправими романтици. В любовта проблемите им могат да дойдат от това, че се влюбват в неподходящи личности. Случили се да изпитат силни емоции, в главата им веднага се появяват планове за общо бъдеще, любовна идилия, а нерядко казват че имат човек до себе си въпреки че връзка реално няма, а само неангажиращи взаимоотношения. Любовта за представителите на зодия Риби е твърде важна за тях и те са готови да я търсят дори на погрешните места. Любовните емоции карат тези вечни мечтатели да се чувстват изпълнени, завършени. Рибите търсят голямата любов, истинския партньор и не се отказват, докато не го намерят. Но понякога попадат на човек, който не може да откликне на техните емоции, а рибите са лесно раними. Зодия Овен Зодия Скорпион Зодия Телец Зодия Стрелец Зодия Риби Сподели:", "date": "2018.04.28", "title": "Тези зодии винаги се влюбват в неподходящия"}
{"url": "http://pik.bg/%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D0%BA%D0%BE%D0%BA%D0%BE-%D0%B4%D0%B8%D0%BD%D0%B5%D0%B2-%D0%BD%D0%B5-%D0%B5-%D0%B1%D0%B0%D1%89%D0%B0-%D0%BD%D0%B0-%D1%81%D0%B8%D0%BD%D0%B0-%D0%BD%D0%B0-%D0%BD%D0%B5%D0%BB%D0%B8%D0%BD%D0%B0-%D1%82%D0%B0%D0%B7%D0%B8-%D1%81%D0%BD%D0%B8%D0%BC%D0%BA%D0%B0-%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0-%D0%B2%D1%81%D0%B8%D1%87%D0%BA%D0%B8-%D1%81%D0%BB%D1%83%D1%85%D0%BE%D0%B2%D0%B5-news746062.html", "text": "Фолк певицата Нелина показа вече порасналият си син Кристиан. Тийнейджърът придружаваше известната си майка на столично парти. Това е първата светска изява на майка и син, преди това изпълнителката го беше представяла единствено чрез снимки от личния им албум и то като по-малък, разкрива \"Хотнюз\". С появата им, Нелина опроверга и една от най-големите клюки в живота й, а именно, че бизнесменът Коко Динев е баща на детето й. Младежът не само е одрал кожата на пайнерката, но и е с две глави по-висок от нея. А всички знаем, че Динев е нисък и набит... Очевидно гените нямат нищо общо с тези на прочутия осеменител на фолк певици. Преди време Нелина беше споделила, че детето й е изключително музикално и нищо чудно да поеме по нейния път. В чалгата напоследък се забелязва нашествие на наследниците на известни изпълнители. Симона Загорова на Глория, Лоренцо на Софи Маринова, Фики и Емрах на Тони Стораро са ярък пример за това. Нищо чудно скоро да видим и Крис на Нелина по \"Планета тв\". Сподели:", "date": "2018.04.28", "title": "ДОКАЗАНО! Коко Динев не е баща на сина на Нелина! Тази СНИМКА опроверга всички слухове..."}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BF%D0%BE%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B4%D1%8A%D0%BD%D1%87%D0%B8%D0%BB%D0%B0-news746039.html", "text": "За решението за преместването тогава първо съобщи лидерът на управляващите социалдемократи Ливиу Драгня, а президентът се оказа в неведение. Тази седмица пък Дънчила и Драгня направиха двудневно посещение в Израел, за което бе съобщено в последната минута, припомня БНТ. Днес Йоханис нарече меморандума голяма грешка, визитата пълна със странности, а за премиера каза, че е предпочела да изпълнява партийни заповеди и не се справя с поста. Президентът няма правомощия да уволни премиера. От управляващата партия заявиха, че никой няма да подава оставка. Дънчила пое поста само преди три месеца. Седмица след скандала с приетия от румънското правителство секретен меморандум за преместване на посолството на страната от Тел Авив в Ерусалим президентът Клаус Йоханис поиска оставката на премиера Виорика Дънчила. Сподели:", "date": "2018.04.28", "title": "Криза в Румъния? Президентът поиска оставката на премиера Дънчила"}
{"url": "http://pik.bg/%D1%88%D0%B2%D0%B5%D0%B4%D1%81%D0%BA%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%BF%D0%BE%D0%B4%D0%B3%D0%BE%D0%BD%D0%B8-%D0%B0%D0%BA%D0%B0%D0%B4%D0%B5%D0%BC%D0%B8%D1%8F%D1%82%D0%B0-%D0%B4%D0%B0%D0%B2%D0%B0%D1%89%D0%B0-%D0%BD%D0%BE%D0%B1%D0%B5%D0%BB%D0%BE%D0%B2%D0%B0%D1%82%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0-news745999.html", "text": "Специализирана шведска прокуратура започна разследване на Шведската кралска академия, предаде ТАСС. Обвинението се самосезира след като в медиите се появи информацията, че членове на институцията, която определя носителите на Нобеловата награда за литература, са издавали имена на лауреатите на най-престижния приз в областта на словесното изкуство преди официалното обявяване на нобелистите. \"С оглед на широкия обществен интерес ние започнахме разследване на случая. Ние обаче няма да даваме изявления пред медиите, докато не разполагаме с всички необходими факти и доказателства\", заявиха от прокуратурата. Сподели:", "date": "2018.04.28", "title": "Шведска прокуратура подгони академията, даваща Нобеловата награда за литература"}
{"url": "http://pik.bg/%D0%B0%D1%80%D0%BC%D0%B5%D0%BD%D1%81%D0%BA%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B5%D0%BD-%D0%BB%D0%B8%D0%B4%D0%B5%D1%80-%D0%B0%D0%BA%D0%BE-%D0%BD%D0%B5-%D1%81%D1%82%D0%B0%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D1%89%D0%B5-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-news745983.html", "text": "Близък съюзник на Русия, Армения е в разгара на политическа криза след продължили две седмици антиправителствени протести, които в понеделник доведоха до оставката на министър-председателя Серж Саркисян. Лидерът на протестите в Армения Никол Пашинян каза, че опозицията ще бойкотира евентуални предсрочни избори, ако парламентът не го избере за министър-председател , предаде агенция Ройтерс, цитирана от \"Дарик\". Депутатите трябва да изберат нов временен премиер идната седмица и Пашинян вече каза, че той е единственият легитимен избор за поста, въпреки че не е член на управляващата партия, която разполага с парламентарно мнозинство. Арменски политици вече говорят за произвеждане на предсрочни избори след избирането на временен министър-председател. Междувременно Пашинян каза, че ще продължи да призовава за антиправителствени протести , след като изпълняващият длъжността премиер Карен Карапетян отказа да преговаря с него. Сподели:", "date": "2018.04.28", "title": "Арменски опозиционен лидер: Ако не стана премиер, опозицията ще бойкотира изборите"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D1%81%D0%B5%D0%BA%D1%81-%D0%BD%D0%B0-%D0%B1%D0%B8%D0%B0%D1%82%D0%BB%D0%BE%D0%BD%D0%B8%D1%81%D1%82%D0%BA%D0%B0-%D1%83%D0%B2%D0%BE%D0%BB%D0%BD%D0%B8%D1%85%D0%B0-%D0%B3%D0%BE-news746055.html", "text": "Руски треньор по биатлон беше отстранен от националния отбор, след като беше разкрито, че е предложил на 17-годишна спортистка място в състава срещу секс. Спортният министър на Столичния регион Роман Терюшков заяви, че треньорът Сергей Тутмин е предложил на състезателка \"закрила и бъдеще в националния отбор\", ако тя приеме неговите условия. Терюшков добави, че Тутмин е уволнен, отстранен завинаги от професията и предаден на прокуратурата. Терюшков завърши с думите, че биатлонистката ще получи \"пълна подкрепа\" и ще продължи кариерата си. Сподели:", "date": "2018.04.28", "title": "Треньор предложи секс на биатлонистка, уволниха го"}
{"url": "http://pik.bg/%D0%B3%D0%BB%D0%BE%D0%B1%D0%B8%D1%85%D0%B0-%D1%81-1000-%D0%BB%D0%B2-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D1%82%D1%8A%D1%80%D0%B3%D0%BE%D0%B2%D0%B5%D1%86-%D0%BD%D0%B0-%D0%B7%D0%B0%D1%85%D0%B0%D1%80%D0%B5%D0%BD-%D0%BF%D0%B0%D0%BC%D1%83%D0%BA-news745978.html", "text": "Незаконен търговец на захарен памук и други лакомства е бил засечен от инспектори на Областната дирекция по безопасност и контрол на храните в Пазарджик в парк“ Стадиона“. За него сигнализирала майка на дете, която забелязала, че в металната каравана, където се правело лакомството, гъмжало от мухи и оси и било мръсно от полепнала захар. Освен това, когато децата изяждали памука и хвърляли дървените клечки в кошчетата, търговецът ги събирал обратно и ги ползвал повторно, в разрез с всякакви хигиенни изисквания. Инспекторите по храните веднага реагирали на обаждането и отишли на място, където установили, че мъжът няма никакви документи, нито условия да поддържа елементарна хигиена. Нямал дори питейна вода за изплакване на ръцете. Оказало се, че не за пръв път го санкционират, информира \"Монитор\". Глобата му ще бъде над 1000 лв., а от агенцията по храните са категорични, че оттук нататък ще го следят зорко дали продължава да разполага караваната си до детската площадка в парка и да продава. В парк „Стадиона“ е доста оживено и е пълно с майки и баби с деца, които се лепят на лакомствата, предлагани от амбулантни търговци и затова контролът върху тяхната дейност трябва да бъде засилен. Сподели:", "date": "2018.04.28", "title": "Глобиха с 1000 лв. нелегален търговец на захарен памук"}
{"url": "http://pik.bg/%D1%81%D1%8A%D0%BB%D0%B7%D0%B8-%D0%BD%D0%B0-%D0%BA%D0%B0%D0%BC%D0%BF-%D0%BD%D0%BE%D1%83-news746027.html", "text": "Капитанът на Барселона Андрес Иниеста официално разкри, че си тръгва от “Камп Ноу”. Навършващият през май 34 години футболист започна днешната пресконференция с взетото решение. “Това е последният ми сезон в Барселона”, заяви със сълзи на очи фамозният халф. Героят на Испания си тръгва от Кан Барса след 22 години в каталунския клуб. До този момент Андрес е натрупал 31 трофея с екипа на \"блаугранас\", а в неделя може да прибави още една шампионска титла. “Искам да благодаря на клуба и на Ла Масиа, защото ми дадоха всичко на мен и моето семейство. Благодаря на моите съотборници, на всички… Благодаря на всички хора, на всички привърженици, които винаги са ми помагали. Преди 22 години дойдох тук с една кола, а сега стоя тук пред вас. 22 години по-късно стоя тук с най-прекрасния човек, който срещнах в живота си - моята жена”, сподели той. “Имах възможността да изживея вълшебни моменти, но най-специален остава мигът, в който дебютирах за Барса - срещу Брюж. След това мечтите ми се превърнаха в реалност. Единствената ми цел беше да триумфирам с Барса и успях”, призна Андрес. “Решението ми е добре обмислено, резултат от дълъг процес, месеци наред. Имаше дни, в които имах повече съмнения, в други - по-малко. Целият ми живот е преминал тук и не беше лесно решение. Когато преподписах новия си договор, клубът ми даде възможност сам да избера в кой сезон да си тръгна”, заяви испанският национал. Иниеста не разкри къде ще продължи кариерата си, но беше категоричен, че няма да играе в европейски клуб. “Още нищо не е ясно, има още да говорим. Единственото, което винаги съм казвал, е, че няма да премина в отбор, който може да играе срещу Барселона. Възможни са дестинациите извън Европа. В края на сезона или когато се случи ще избера”, разкри магьосникът от Фуентеалбийя. Запитан дали не съжалява, че не е спечелил “Златната топка”, Андрес каза: “Самият факт, че на церемонията бях с Лео (Меси) и Чави беше вълшебство. Моето разбиране за футбол или щастието ми нямаше да е по-голямо, ако бях спечелил “Златната топка”. Всеки обича да печели награди, но това не е нещо, което би променило мисленето ми”. Героят на Испания ще играе за националния отбор на започващото след месец и половина Световно първенство. Сподели:", "date": "2018.04.28", "title": "Сълзи на \"Камп Ноу\""}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BD%D0%B5-%D0%B5-%D0%B7%D0%B0-%D0%B2%D1%8F%D1%80%D0%B2%D0%B0%D0%BD%D0%B5-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%81%D0%B5-%D0%BE%D0%B1%D0%BB%D0%B5%D1%87%D0%B5-%D0%B0-%D0%BE%D1%82-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B0-%D1%89%D0%B5-%D0%BE%D0%BD%D0%B5%D0%BC%D0%B5%D0%B5%D1%82%D0%B5%D1%81%D0%BD%D0%B8%D0%BC%D0%BA%D0%B8-news746057.html", "text": "От анатомията на Николета отдавна няма нищо скрито-покрито и всеки сантиметър от тялото й е ставал достояние освен на добре познаните господа, били в леглото й, така и на всеки, отварял поне веднъж профилите й в социалните мрежи. Голяма част от публикуваното в него е със съдържание за възрастни, но ето, че плеймейтката стори нещо, за което няма как да не я аплодираме. Николета просто се... облече! А резултатът определено е толкова добър, че ни се иска да виждаме в профилите повече кадри като тези, които следват по-долу, отколкото втръсналите на всички силикони и, разбира се, дупе - задължително на всеки трети пост. Облечена, плеймейтката определено има какво повече да покаже. В нея има и стил, и класа... А какво класно може да има в едно вирнато дупе, особено от една майка?!... Новите снимки на Ни Ло, в които й партнира дъщеря й Никол спокойно могат да бъдат \"заковани\" на челно място в класацията за най-добрите й фотосесии. Сподели:", "date": "2018.04.28", "title": "БРАВО! НЕ Е ЗА ВЯРВАНЕ! Николета се облече, а от резултата ще онемеете...(СНИМКИ)"}
{"url": "http://pik.bg/11-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%89%D0%B0%D1%81%D1%82%D0%BB%D0%B8%D0%B2%D0%B8%D1%82%D0%B5-%D1%85%D0%BE%D1%80%D0%B0-%D0%BF%D1%80%D0%B0%D0%B2%D1%8F%D1%82-news745843.html", "text": "Проучвания на психолози са установили, че има 11 неща, които щастливите хора правят различно от останалите и които носят още по-голяма радост и спокойствие в живота им. Независимо на какъв етап от собствения си живот се намирате в момента, тези навици ще ви помогнат да се чувствате по-добре. Щастливите хора… Те оценяват това, което вече имат, вместо да се фокусират само върху липсите. В каквато и ситуация да изпаднат, щастливците успяват да видят нещо положително, което да извлекат от нея. Постоянните сравнения могат да се превърнат в отровни мисли на завист. Никой няма нужда от тях. Често правят дребни жестове, с които показват загриженост, или подават ръка на нуждаещи се. Всяка връзка – приятелска, романтична, служебна – има нужда от грижа, за да се съхрани. И щастливите хора знаят това. Те са креативни и могат да се измъкнат от заплетени ситуации, като разчитат само на себе си. Умеят да изтласкват негативните емоции и да се поставят на мястото на другия. Щастливите хора се отдават на разнообразни и обогатяващи хобита, вместо да прекарват уикендите си на дивана пред телевизора. Знаят как да забавят темпото, за да оценят малките радости. И не очакват друг да ги постигне вместо тях, а са готови да работят упорито. Ако не сте в добра форма физически, това ще се отрази и на мислите и емоциите ви. Научно доказано е, че физическата активност помага в борбата с депресията и негативизма. 1. … изразяват благодарност 2. … култивират оптимизъм 3. … не се сравняват с другите 4. … помагат на останалите 5. … подхранват социалните си контакти 6. ….си създават собствени стратегии за справяне с проблемите 7. … са се научили да прощават 8. … имат много и различни занимания през свободното време 9. … се наслаждават на живота 10. … са отдадени на целите си 11. … се грижат за тялото си Сподели:", "date": "2018.04.28", "title": "11 неща, които щастливите хора правят"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%BA%D0%B8%D1%82%D0%B0%D0%B9-%D0%B7%D0%B0-%D1%81%D1%82%D1%80%D0%B0%D1%85%D0%BE%D1%82%D0%BD%D0%B0%D1%82%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%BA%D0%BD%D0%B4%D1%80-news745963.html", "text": "AFP, цитирана от \"Фокус\". Президентът на САЩ Доналд Тръмп приветства „страхотната помощ“, предоставена му от неговия китайски колега Си Дзинпин по отношение на Северна Корея, която е тласната към дипломация след период на ракетни и ядрени изпитания, засилили регионалното напрежение, предава „Моля, нека не забравяме страхотната помощ, която моят добър приятел президентът Си Дзинпин даде на САЩ, особено по Северна Корея. Без него щеше да стане по-дълго и по-трудно“, заяви Тръмп на профила си в социалната мрежа „Туитър“. Китай е единственият голям партньор на Северна Корея, но подкрепи санкциите на ООН, наказващи Пхенян за изпитанията му. Сподели:", "date": "2018.04.28", "title": "Тръмп благодари на Китай за \"страхотната помощ\" за КНДР"}
{"url": "http://pik.bg/%D0%BF%D0%B0%D0%BC%D0%B5%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D0%B2%D0%B5%D1%87%D0%B5-%D1%89%D0%B5-%D1%81%D0%B5-%D0%BE%D1%85%D1%80%D0%B0%D0%BD%D1%8F%D0%B2%D0%B0-%D0%B4%D0%B5%D0%BD%D0%BE%D0%BD%D0%BE%D1%89%D0%BD%D0%BE-news746035.html", "text": "От днес МВР ще охранява денонощно паметника Бузлуджа, съобщи областният управителна Стара Загора Гергана Микова. Това е първият етап от проекта за възстановяване на монумента, посочи тя. \"Той ще бъде обезопасен заради хората, които под една или друга форма продължават да си позволяват \"лукса\", рискувайки собственото си здраве да проникват в паметника, защото знаете, че това не се случва през централния вход, а през въздуховоди - безкрайно опасно е, необезопасен е теренът, а да не говорим, че се намират и хора, които се опитват да се изкачат на пилона и оттам да си правят селфи снимки или пък да скачат с планери или с други и приспособления\", каза Гергана Микова. Паметникът на Бузлуджа стана част от програмата „7-те най-застрашени обекта“ на организацията за културно наследство на Европа „Европа Ностра“ и Института на Европейската инвестиционна банка, предава БНР. Така монументът става част от културното наследство на Европа и получава шанс да бъде реставриран. Сподели:", "date": "2018.04.28", "title": "Паметникът на Бузлуджа вече ще се охранява денонощно"}
{"url": "http://pik.bg/%D1%82%D1%80%D1%8A%D0%BC%D0%BF-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B8%D1%82%D0%B5-%D0%B2%D1%80%D1%8A%D0%B7%D0%BA%D0%B8-%D0%BC%D0%B5%D0%B6%D0%B4%D1%83-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%BC%D0%B8-%D1%89%D0%B0%D0%B1-%D0%B8-%D1%80%D1%83%D1%81%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5--news746045.html", "text": "The Hill, цитиран от \"Фокус\". Президентът на САЩ Доналд Тръмп обяви, че разследването на възможните връзки между неговия предизборен щаб и Русия „трябва да бъде прекратено веднага“, след като републиканците от Конгреса публикуваха доклад, в който доказват, че не е имало подобни отношения, пише „Пълен лов на вещици! Трябва да бъде прекратен веднага!“, написа Тръмп на профила си в социалната мрежа „Туитър“ след като конгресмените-републиканци от комисията по разузнаване публикуваха окончателния си доклад относно предполагаемата руска намеса. В него се подчертава, че не е открито „никакво доказателство, че предизборният щаб на Тръмп е бил във връзка, координация или конспирация с руското правителство“. Но същевременно в документа предизборната кампания е критикувана за лоша прецента и за зле преценени действия по отношение на свързани с Русия личности. Сподели:", "date": "2018.04.28", "title": "Тръмп: Разследването на възможните връзки между предизборния ми щаб и Русия трябва да бъде прекратено веднага"}
{"url": "http://pik.bg/%D0%BF%D1%80%D0%BE%D0%BB%D0%B5%D1%82%D0%BD%D0%BE%D1%82%D0%BE-%D0%BB%D1%8F%D1%82%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-30-%D0%B3%D1%80%D0%B0%D0%B4%D1%83%D1%81%D0%B0-news746064.html", "text": "В следобедните часове ще се развива купеста облачност, значителна над планините и планинските райони в Западна и Централна България. Само на отделни места ще превали и прегърми. Ще духа слаб, в източните райони до умерен вятър от изток-югоизток. Максималните температури ще са от 17-19° по морския бряг до 30° на места в Дунавската равнина. Такава е прогнозата за времето на Националния институт по метеорология и хидрология при БАН. Днес горещата пролет продължава. температурите ще останат ненормално високи за сезона. Ще бъде слънчево. Над Черноморието ще бъде предимно слънчево, но по-хладно. Ще духа слаб до умерен източен вятър. Дневните температури на въздуха ще достигнат 16-19°. Температурата на морската вода е 14-17°. Вълнението на морето ще е 2 бала. Над планините ще бъде предимно слънчево. Ще се развива предимно купеста облачност. На места в в масивите от Западна България след обяд ще има краткотрайни валежи с гръмотевици. Ще духа слаб вятър от източната четвърт. Максималната температура на височина 1200 метра ще е около 18°, на 2000 метра – около 11°. В неделя ще бъде предимно слънчево и без валежи. В страната вятърът ще е от изток, слаб и умерен. Дневните температури, повече в източните райони, ще се понижат. И в началото на следващата седмица ще се задържи предимно слънчево. В следобедните часове ще се развива купеста облачност, значителна над планините и планинските райони в Западна България. На отделни места ще има и краткотрайни валежи с гръмотевици. В понеделник, източният вятър малко ще отслабне, но във вторник ще стихне и отново в по-голямата част от страната дневните температури ще достигнат 25°-30°. Сподели:", "date": "2018.04.28", "title": "ПРОЛЕТНОТО ЛЯТО ПРОДЪЛЖАВА! Температурите скачат до 30 градуса"}
{"url": "http://pik.bg/%D0%B7%D0%B0-%D0%BD%D0%B8%D1%89%D0%BE-%D0%BD%D0%B0-%D1%81%D0%B2%D0%B5%D1%82%D0%B0-%D0%BD%D0%B5-%D0%B1%D0%B8%D0%B2%D0%B0-%D0%B4%D0%B0-%D0%BA%D0%B0%D0%B7%D0%B2%D0%B0%D1%82%D0%B5-%D1%82%D0%B5%D0%B7%D0%B8-7-%D0%BD%D0%B5%D1%89%D0%B0-%D0%BD%D0%B0-%D1%81%D0%B0%D0%BC%D0%BE%D1%82%D0%BD%D0%B0-%D0%BC%D0%B0%D0%B9%D0%BA%D0%B0-news745604.html", "text": "В представите на повечето хора едно семейство традиционно се състои от мама, тати и децата. Идеята за сама майка с дете/деца е трудна за възприемане, защото се смята, че майката няма да се справи достатъчно добре с възпитанието, финансовото задоволяване на нуждите на детето и като цяло жонглирането с работа, домакинство и деца. Ето защо самотните майки често биват подтиквани отново да се омъжат, дори и сами да се справят блестящо. Без дори да знаят причината за раздялата с бащата на детето ви, мнозина са склонни да обвинят майката, че причината за раздялата е в нейния грешен избор на мъж, без да вземат под внимание много други фактори. Или иначе казано кой ще ви помага с домашните ремонти, ще точи ножовете, ще прави скара и прочие мъжки дейности. Наистина ли мъжът е всичко, което прави една майка успешна в работата, като родител или домакиня? Дори и да сте видимо преуспяващи във всяко едно отношение, пак ще получавате съвети като този и то навярно от жени, които не си се представят и се страхуват как биха се справяли сами. Ако някои съжаляват самотните майки, други ги възприемат като заплаха. Емоционалната им необвързаност и нежеланието им за такава ги прави безкрайно привлекателни в очите на много мъже... дори семейни такива. Дискриминацията на работното място е особено осезаема при самотните майки. Те се смятат, че не могат да бъдат отдадени на професията си, защото просто нямат време. Или иначе казано околните искат да ви намекнат колко безразсъдна сте била да се сдобиете с дете без стабилен мъж до себе си, а може би пък детето е продукт на една нощ само. Сподели:", "date": "2018.04.28", "title": "За нищо на света не бива да казвате тези 7 неща на самотна майка"}
{"url": "http://pik.bg/%D1%81%D0%B5%D0%BB%D1%81%D0%BA%D0%B8-%D0%BA%D0%BC%D0%B5%D1%82%D1%81%D1%82%D0%B2%D0%B0-%D0%BD%D0%B0%D0%B5%D1%85%D0%B0-%D1%85%D0%BE%D1%80%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BA%D0%B0%D1%82%D0%BE-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%86%D0%B8-news746034.html", "text": "20 души с увреждания намериха своето, макар и временно, работно място като технически сътрудници в селските кметства на община Благоевград. Инициативата е на самите кметове. Това са хора с различни професии и различни увреждания, но с обща съдба. Те искат да са пълноценни и да работят, но трудно намират такава възможност. Димитър Безински е на 34 години и е счетоводител. Той страда от диабет, засегнал и зрението му. От месец насам той отключва вратата на кметството в село Изгрев, разказва историята му БНР. Вероника Николова скоро ще стане на 35. Работила е на няколко места, носейки със себе си тежките последствия на диабета и унизителното отношение на работодатели. Тя разказа: „Наблюдавам при млади хора – те крият, че са с диабет само и само за да си намерят работа. Не искат да наемат хора с диабет или друго заболяване, защото те знаят какво ще им коства“. Иван Трендафилов е баща на две деца и от 12 години е без работа. Той се радва, че е нает по проекта като технически сътрудник в село Еленово. Много са проблемите на селата, особено тези, които са близо до областния център. Нараства интересът на млади семейства да живеят в тях, но проблемите с уличната инфраструктура, електрозахранването и комуникациите отлежават с години. Затова кметовете на 22 села в общината преди две години създават своя асоциация и търсят заедно решение на проблемите. Този - за назначаването на технически сътрудници, които да им помагат и в същото време да дадат шанс на хора с увреждания, е първата малка, но благородна стъпка, споделя Чанко Чанев. Двигател на обединението на селските кметове и автор на първите проекти е кметът на Дъбрава Росен Георгиев. Той се надява на голяма част от хората, които в момента работят в кметствата, да бъде намерена постоянна работа. Сподели:", "date": "2018.04.28", "title": "Селски кметства наеха хора с увреждания като технически сътрудници"}
{"url": "http://pik.bg/%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B8-%D0%BD%D0%B5%D0%B2%D0%BE%D0%BB%D0%B8-%D1%87%D0%B0%D1%81%D1%82%D0%B5%D0%BD-%D0%B8%D0%BC%D0%BE%D1%82-%D1%81%D0%BF%D1%80%D1%8F-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%BF%D0%BE%D0%B4-%D1%82%D0%B5%D0%BF%D0%B5%D1%82%D0%B0%D1%82%D0%B0-news745968.html", "text": "Строителството на бул. \"Северен\"  временно е спряно, докато Община Пловдив уреди прехвърлянето на частен имот, който попада в уличната регулация. \"Със собственика сме постигнали споразумение, изготвен е предварителен договор и за следващата сесия ще бъде внесен за гласуване в Общинския съвет\", обясни кметът Иван Тотев. Общината няма да плаща пари за имота. До окончателното завършване на трасето остават 500 метра до моста на Адата, уточнява \"Марица\". Сподели:", "date": "2018.04.28", "title": "Строителни неволи: Частен имот спря изграждането на булевард под тепетата"}
{"url": "http://pik.bg/%D1%80%D1%83%D1%81%D0%B8%D1%8F-%D0%B5-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D0%BB%D0%B0-%D0%B0%D1%82%D0%B0%D0%BA%D0%B8-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-news746056.html", "text": "Руската служба за вътрешна сигурност съобщи днес, че е осуетила планове на групировката \"Ислямска държава\" да извърши серия от зрелищни атаки в района на Москва, където това лято ще се играят мачовете от Световното първенство по футбол, предаде Ройтерс. Федерална служба за сигурност (ФСС) каза, че е прекъснала дейността на четиричленна спяща клетка на ИД, която получавала инструкции от някого в Сирия чрез месинджъра Телеграм. Службата не разкри подробности за кога са били планирани атаките, нито кои са били конкретните мишени. В комюнике ФСС уточни, че спящата клетка била от Сибир и че при специална операция в град Нови Уренгой (на около 2300 км североизточно от Москва) са били задържани 20 души. Службата отбеляза, че при претърсванията в града са били открити пропагандни материали на \"Ислямска държава\". От 14 юни до 15 юли Русия, която оказва военно съдействие на сирийското правителство срещу бунтовническите сили, ще бъде домакин на Световното първенство по футбол, поради което мерките за сигурност стават все по-засилени. Сподели:", "date": "2018.04.28", "title": "Русия е предотвратила атаки на \"Ислямска държава\" в Москва"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BD%D0%B0-%D0%BF%D0%B5%D1%82%D0%BE%D0%BB%D1%8A%D1%87%D0%BA%D0%B0%D1%82%D0%B0-%D0%BC%D0%BB%D0%B0%D0%B4-%D0%BC%D1%8A%D0%B6-%D1%81-%D0%BA%D0%B8%D0%BB%D0%BE%D0%B3%D1%80%D0%B0%D0%BC-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news746058.html", "text": "Сливенският окръжен съд задържа под стража мъж за притежание на килограм марихуана. Това съобщиха от Окръжната прокуратура, по чието искане е взета мярката. 26-годишният Никола Н. е обвиняем, че на 18 април на пътен възел \"Петолъчката\" без надлежно разрешително държал с цел разпространение високорисково наркотично вещество - марихуана с тегло 1 кг. Според прокурора, Никола Н. може да се укрие или да извърши друго престъпление. Определението на Окръжен съд - Сливен може да бъде обжалвано пред Апелативен съд - Бургас. Сподели:", "date": "2018.04.28", "title": "Задържаха на \"Петолъчката\" млад мъж с килограм марихуана"}
{"url": "http://pik.bg/%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%BD%D0%B0-1-%D0%BC%D0%B0%D0%B9-%D0%B7%D0%B0%D1%80%D0%B0%D0%B4%D0%B8-%D0%B1%D1%81%D0%BF-news746022.html", "text": "Във връзка провеждане на първомайско шествие–митинг, организирано от Софийски градски съвет на БСП се въвеждат следните промени в организацията на движение, информират от Столична община. От 8:00 часа до приключване на мероприятието на 01.05.2018 г. се забраняват престоят и паркирането на пътни превозни средства, с изключение на автобусите превозващи участниците в митинга, както следва: - на северната дъга на пл. \"Св. Александър Невски” - на моста пред Националния стадион \"Васил Левски” Сподели:", "date": "2018.04.28", "title": "Промени в движението в София на 1 май заради БСП"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D0%B7%D0%B0%D1%89%D0%BE-%D1%82%D1%80%D1%8A%D0%BC%D0%BF-%D0%B5-%D0%B4%D0%BE%D1%81%D1%82%D0%BE%D0%B5%D0%BD-%D0%B7%D0%B0-%D0%BD%D0%BE%D0%B1%D0%B5%D0%BB%D0%BE%D0%B2%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0-%D0%BC%D0%B8%D1%80-news746088.html", "text": "Сенаторът републиканец Линдзи Греъм заяви, че в случай на урегулиране на ситуацията на Корейския полуостров президентът на САЩ Доналд Тръмп трябва да получи Нобелова награда за мир. \"Тръмп убеди КНДР и Китай, че той е напълно сериозен по отношение на промените. Ние още не сме ги постигнали, но ако те се случат, то президентът заслужава Нобелова награда за мир\", заявява Греъм пред тв канала Фокс Нюз. Сенаторът предполага, че без действията на Тръмп затоплянето на отношенията на Корейския полуостров никога нямаше да се случат. Припомняме, че по-рано в Пханмунджом се проведе историческата среща на върха между лидерите на Северна и Южна Корея, които решиха да сложат край на дългогодишната си вражда. Сподели:", "date": "2018.04.28", "title": "МЪЛНИЯ! Защо Тръмп е достоен за Нобелова награда за мир"}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B7%D0%B0-%D1%86%D1%81%D0%BA%D0%B0-news745952.html", "text": "Възстановяването продължава и за тримата футболисти, които пропуснаха мача в сряда - Георги Китанов, Александър Дюлгеров и Укра. Част от тях ще пропуснат гостуването на Ботев в Пловдив в неделя. Срещата ще започне в 20:15 часа. Александър Барт има хематом в бедрото, получен след силен удар от противников футболист. Станислав Манолев страда от проблем в адукторите. Енрике Рафаел ще премине обстойни медицински прегледи, след които ще стане ясно какво е неговото състояние. Александър Дюлгеров е със счупен пръст на крака. Китанов и Укра продължават възстановяването си по план. На базата в Панчарево днес отборът се събра за първа тренировка след дербито. Въпреки разочароващото отпадане от турнира за Купата и илюзорните шансове за първото място в Първа лига, всички в тима са категорични, че ще се борят за трите точки във всеки мач до края на сезона и ще опитат да се реваншират на феновете, като ги зарадват с победа навръх 70-годишния юбилей на ЦСКА на 5 май. ЦСКА обяви, че общо 7 играчи са с контузии след дербито с Левски. Освен Фернандо Каранга с травми са още Александър Барт, Енрике Рафаел и Станислав Манолев. Сподели:", "date": "2018.04.28", "title": "Нови проблеми за ЦСКА"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%B2%D0%B7%D0%B5-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%B5%D0%BD-%D0%BF%D0%B0%D1%80%D0%BA-%E2%80%9E%D1%81%D1%82%D1%80%D0%B0%D0%BD%D0%B4%D0%B6%D0%B0%E2%80%9C-news746132.html", "text": "Директорът на природен парк „Странджа\" е уволнен от Изпълнителната агенция по горите заради нарушения на финансовата и трудова дисциплина, съобщава БГНЕС, позовавайки се на земеделския министър Румен Порожанов. Трудовото правоотношение на директора на природния парк е прекратено със заповед от 10 април 2018 г. По думите на Порожанов към настоящия момент Изпълнителната агенция по горите не е подавала сигнали до прокуратурата за извършени престъпления, тъй като одитните доклади не съдържали факти и доказателства в тази насока. Според проверките до момента от Изпълнителната агенция по горите и Регионална дирекция по горите в Бургас, в чийто териториален обхват попада парк „Странджа\", няма нарушения при усвояването на средствата по оперативни програми, съфинансирани от ЕС, както и присвояването им от длъжностни лица. Установен е размерът на неверифицираните средства на природен парк „Странджа\" по Оперативна програма „Околна среда 2007-2013 г.\" По единия от проектите сумата на предоставената безвъзмездна финансова помощ е в размер на 734 058 лева, като от тях сумата на неверифицирани разходи по проекта е в размер на 105 859,06 лева и не подлежи на обжалване, тъй като Изпълнителната агенция по горите е била информирана след законовия срок за подаване на възражение. По втория проект предоставената безвъзмездна финансова помощ е в размер на 7 821 000 лева, като след незабавно предприетите мерки от страна на Изпълнителната агенция по горите и възражение, остатъкът на неверифицираните разходи е в размер на 115 548,22 лева за 2014 г. и 2015 г., се казва в писмен отговор на министъра. Сподели:", "date": "2018.04.28", "title": "ИЗВЪНРЕДНО! Порожанов взе главата на директора на природен парк „Странджа“"}
{"url": "http://pik.bg/%D0%BD%D0%B0%D0%BF%D0%B0%D1%81%D1%82-k%D0%BE%D0%BC%D0%B0%D1%80%D0%B8-%D0%BA%D0%BE%D0%BB%D0%BA%D0%BE%D1%82%D0%BE-%D0%B2%D1%80%D0%B0%D0%B1%D1%87%D0%B5%D1%82%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D1%81%D0%B5%D0%BB%D0%BE-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news745992.html", "text": "Комари с размер над 5 сантиметра нападнаха близкото до Пловдив село Граф Игнатиево и околностите му. Хората са крайно обезпокоени и разтревожени. Те се притесняват да не би тези комари да са преносители на болести като марсилска треска или малария и да станат жертви на коварните заболявания, пише \"Марица\". Комарите в последните дни се навъдиха сериозно и в самия Пловдив и сериозно са се заели с задачата да хапят безпощадно всичко, върху което успеят да кацнат. Сподели:", "date": "2018.04.28", "title": "НАПАСТ! Kомари колкото врабчета нападнаха село край Пловдив"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%BF%D0%BE%D0%B8%D1%81%D0%BA%D0%B0-%D0%BC%D0%BE%D1%80%D1%81%D0%BA%D0%B8%D1%8F%D1%82-%D0%B3%D1%80%D0%B0%D0%B4-%D0%B4%D0%B0-%D0%B1%D1%8A%D0%B4%D0%B5-%D0%BE%D0%B1%D1%8F%D0%B2%D0%B5%D0%BD-%D0%B7%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news746063.html", "text": "Кметът Димитър Николов прие волейболния отбор на \"Нефтохимик 2010\", който стана шампион на страната, и поздрави състезателите и ръководството на клуба за постигнатия успех. С този успех Бургас може да бъде обявен за столицата на волейбола в България. Община Бургас ще продължава да оказва подкрепа на отбора. На следващата сесия на Общинския съвет ние ще внесем за гласуване едно решение за отпускането на финансова помощ на клуба за летния сезон\" \"Благодаря на Община Бургас за подкрепата, която ни указва. Благодаря и на нашите спонсорите. Надявам се да изградим един по-силен отбор, който да продължи да радва спортната общественост на Бургас и да бъдем истинска реклама на града не само в България, а и в Европа. Надявам се тези момчета, които са в отбора, да останат и през следващата година и с още няколко попълнения да изградим такъв отбор, с който да постигне големи успехи\", Бургазлии спечелиха още Супер купата и Купата на България, с което оформиха златния си требъл. \" , каза при срещата си с ръководството и волейболистите на \"Нефтохимик 2010\" Димитър Николов. Николов допълни, че интересът към волейбола в Бургас вече е значително по-голям и много ученици го практикуват активно в часовете по физическо. Кметът изрази своята увереност, че на волейболните мачове в залата ще идват още повече хора, за да се наслаждават на играта и победите на отбора. каза мениджърът на \"Нефтохимик 2010\" Огнян Томов. През тази есен \"Нефтохимик 2010\" за втора поредна година ще играе квалификации за влизане в групите на Шампионската лига по волейбол. Сподели:", "date": "2018.04.28", "title": "Кметът на Бургас поиска морският град да бъде обявен за столицата на волейбола в България"}
{"url": "http://pik.bg/%D1%87%D0%B0%D0%BA%D0%B0-%D1%80%D0%B0%D0%BA%D0%B0-%D0%B2%D0%B8%D0%BA%D1%82%D0%BE%D1%80-%D0%BA%D0%B0%D0%BB%D0%B5%D0%B2-%D0%B8-%D0%BA%D0%B0%D0%BC%D0%B5%D0%BD-%D0%B2%D0%BE-%D0%BC%D1%8F%D1%82%D0%B0%D1%82-%D0%BA%D1%8E%D1%87%D0%B5%D1%86%D0%B8-%D1%81-%D0%B0%D0%B7%D0%B8%D1%81-%D0%BA%D1%83%D0%BB%D1%82%D0%BE%D0%B2%D0%B8%D1%82%D0%B5-%D0%B0%D0%BA%D1%82%D1%8C%D0%BE%D1%80%D0%B8-%D0%B7%D0%BD%D0%B0%D1%8F%D1%82-%D0%BD%D0%B0%D0%B8%D0%B7%D1%83%D1%81%D1%82-%D0%BC%D0%BE%D1%82%D0%B5-news745896.html", "text": "Камен Воденичаров, който в последно време изчезна от публичното пространство напомни за себе си миналата нощ. Заедно с колегата си Виктор Калев, актьорът се появи в \"Мегами\" в разгара на участието на Азис. Камен и Виктор показаха, че могат да се забавляват и се раздадоха на макс. И двамата знаеха всички хитове на Азис, а щом изпълнителят похвана \"Мотел\" буквално пощуряха. Пееха с цяло гърло, мятаха салфетки и се превърнаха в атракция за купонджиите. Камен и Азис са стари дружки и в миналото често се забавляваха в обща компания, в която неизменно присъства и Катето Евро. Докато Азис водеше собствено шут, Воденичаров му е гостувал поне два пъти. Това обяснява донякъде и любовта на актьора към лекия жанр. Виктор Калев също има вкус към ориенталските ритми, който години наред възпитаваше в \"Шоуто на Слави\", пише \"Хотарена\". Сподели:", "date": "2018.04.28", "title": "ЧАКА РАКА! Виктор Калев и Камен Во мятат кючеци с Азис! Култовите актьори знаят наизуст \"Мотел\" (СНИМКИ) "}
{"url": "http://pik.bg/%D0%B2-%D0%B3%D0%B8%D0%BD%D0%B5%D1%81-%D1%8F%D0%BF%D0%BE%D0%BD%D1%81%D0%BA%D0%B0-%D1%80%D0%B0%D0%BA%D0%B5%D1%82%D0%B0-%D0%B1%D0%B5%D1%88%D0%B5-%D0%BE%D0%B1%D1%8F%D0%B2%D0%B5%D0%BD%D0%B0-%D0%B7%D0%B0-%D0%BD%D0%B0%D0%B9-%D0%BA%D0%BE%D0%BC%D0%BF%D0%B0%D0%BA%D1%82%D0%BD%D0%B0%D1%82%D0%B0-%D0%B2-%D1%81%D0%B2%D0%B5%D1%82%D0%B0-news746089.html", "text": "Японската ракета-носител SS-520, която през февруари тази година успешно изведе в орбита телекомуникационен  микро спътник, попадна в Книгата на рекордите на Гинес като най-компактната в света, предаде ТАСС, цитирана от БНР. Ракетата е с размери 9,54 метра дължина и диаметър от 52 сантиметра, като масата й е 2,6 тона. През януари миналата година първото й изстрелване приключи с неуспех заради недостатъчна защита в конструкцията й на електрическите кабели. На 3 февруари тази година SS-520 стартира успешно и беше изведен в орбита микро спътникът TRICOM-1R, който тежеше само 3 килограма. Благодарение на използването на общодостъпни акумулаторни батерии японското космическо ведомство успя значително да  снижи стойността на разработката и старта на SS-520. Общите разходи по проекта не надвишиха 3,6 милиона долара. Сподели:", "date": "2018.04.28", "title": "В Гинес! Японска ракета беше обявена за най-компактната в света"}
{"url": "http://pik.bg/%D0%B2%D0%B5%D0%B3%D0%B0%D0%BD%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%B5%D0%B4-%D1%81%D0%B8%D0%BD%D0%BE%D0%B4%D0%B0-%D1%81-%E2%80%9E%D0%B4%D1%80%D1%8A%D0%B7%D0%BA%D0%B0-%D0%B8-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0%E2%80%9D-%D0%B0%D0%BA%D1%86%D0%B8%D1%8F-news746110.html", "text": "Още един протест в столицата днес. Организиран е от Българския вегански съюз. В писмо до медиите организаторите предупреждават, че акцията ще бъде „дръзка и извънредна”. Ще се състои пред сградата на Светия синод. Веганите ще протестират срещу църквата като институция заради „мълчаливото ѝ безразличие към всички жертвоприношения на животни за Гергьовден, Великден, Никулден и ред други нейни празници”. „Протестираме срещу апатията”, казват инициаторите на днешния протест. Те обясняват акцията си с цитират на една от десетте божи заповеди – „Не убивай!” Сподели:", "date": "2018.04.28", "title": "Вегани на протест пред Синода с „дръзка и извънредна” акция "}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%87%D0%B0%D1%81%D1%82%D0%B8%D1%87%D0%BD%D0%B8-%D1%80%D0%B5%D0%BC%D0%BE%D0%BD%D1%82%D0%BD%D0%B8-%D0%B4%D0%B5%D0%B9%D0%BD%D0%BE%D1%81%D1%82%D0%B8-%D0%BF%D0%BE-%D0%B3%D0%BB%D0%B0%D0%B2%D0%B5%D0%BD-%D0%BF%D1%8A%D1%82-%D0%B5-79-%D0%BA%D1%80%D0%B0%D0%B9-%D1%81%D0%B5%D0%BB%D0%B0%D1%82%D0%B0-%D0%BE%D1%89%D0%B0%D0%B2%D0%B0-%D0%B8-%D0%B4%D1%8A%D0%B1%D0%BD%D0%B8%D1%86%D0%B0-news746097.html", "text": "Движението по главен път Е-79 София – Кулата в участъка от отклонение за село Ощава до село Ново Делчево от км 392 до км 426 се осъществява в една лента за движение, поради частични ремонтни дейности на асфалтовата настилка, съобщава радио „Фокус“- Пирин, като се  позовава на информация от Областно пътно управление – Благоевград. Участъкът е сигнализиран с пътни знаци. Водачите да се движат с повишено внимание и съобразена скорост в свободната лента, съобразно създадената организация на движение до 29 април. Същата организация на движението е в сила и за третокласен път – 1972 село Дъбница – село Фъргово поради частични ремонтни дейности по асфалтовата настилка. Участъкът е сигнализиран с пътни знаци. Сподели:", "date": "2018.04.28", "title": "Важно! Частични ремонтни дейности по главен път Е-79 край селата Ощава и Дъбница"}
{"url": "http://pik.bg/%D0%BE%D1%82-%D0%B3%D1%80%D1%8A%D1%86%D0%BA%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B4%D0%B0-%D1%81%D0%B2%D0%B8%D0%BA%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news746098.html", "text": "Хвърляйки ръкавицата към министър-председателя Алексис Ципрас, председателят на основната гръцка опозиционна партия „Нова демокрация“ Кирякос Мицотакис заяви, че, ако правителството не е сигурно дали ще успее да излезе от международната спасителна програма през август, тогава трябва да свика предсрочни парламентарни избори през септември, за да може хората да отсъдят, съобщава Ekathimerini, цитирани от „Фокус“ „Ако партньорите в управляващата коалиция казват това, което смятат, те трябва да бъдат поставени на изпитание. Ако виждат растеж, трябва да видят какво мислят и хората“, каза Мицотакис и допълни, че, ако правителството не се страхува от „Нова демокрация“, тогава „най-накрая трябва да се запъти към урните“. Същевременно опозиционерът заяви, че правителството е опасно и не се справя с външната политика, давайки като пример двамата гръцки войници задържани в Турция и объркването около наемането на двете фрегати от Франция. Сподели:", "date": "2018.04.28", "title": "От гръцката опозиция призоваха премиера на страната да свика предсрочни избори"}
{"url": "http://pik.bg/%D0%BA%D0%BE%D0%B8-%D1%81%D0%B0-%D0%BF%D0%B5%D1%80%D1%84%D0%B5%D0%BA%D1%82%D0%BD%D0%B8%D1%82%D0%B5-%D1%86%D0%B2%D0%B5%D1%82%D0%BE%D0%B2%D0%B5-%D0%B7%D0%B0-%D0%BF%D1%8A%D1%80%D0%B2%D0%B0-%D1%81%D1%80%D0%B5%D1%89%D0%B0-news746112.html", "text": "Хората, търсещи нова любов, е препоръчително да носят черно на първа среща, пише в. \"Дейли експрес\", позовавайки се на резултатите от британско проучване. За целите на изследването психолози са анализирали избора на цвят на дрехи на 546 участници в риалити шоуто \"Първи срещи\". Специалистите са установили, че се увеличава броят на необвързаните индивиди, които залагат на черни дрехи за първата си среща с потенциален партньор. Тъмните тонове са предпочитани дори пред традиционно смятаното за цвят на любовта и чувствеността червено. Експертите са установили, че черният и червеният цвят са предпочитани както от хетеросексуални индивиди, така и от хора с хомосексуална ориентация. По-неутрална роля при избора на дрехи за първа среща играе синият цвят. \"Червеното по традиция се смята за цвят на любовта, но скорошни проучвания установиха, че хората намират за също толкова привлекателно и черното“, обяснява психологът д-р Робин Крамър, цитиран от БТА. „И двата цвята въздействат върху различни възприятия. Червеното влияе върху възприятието за привлекателност чрез еволюционни механизми, докато черното оказва по-скоро културно и социално въздействие. Оказва се, че в наши дни този ефект играе по-съществена роля върху човешките възприятия, отколкото еволюционният“, допълва психологът. Сподели:", "date": "2018.04.28", "title": "Кои са перфектните цветове за първа среща"}
{"url": "http://pik.bg/%D0%B7%D0%B4%D1%80%D0%B0%D0%B2%D0%B5%D0%BD-%D0%B3%D0%B5%D0%BD%D0%BE%D1%86%D0%B8%D0%B4-%D1%87%D0%B8%D0%BD%D0%BE%D0%B2%D0%BD%D0%B8%D1%87%D0%BA%D0%B8-%D0%BE%D1%82-%D0%BD%D0%B7%D0%BE%D0%BA-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%BA%D0%BE%D1%8F%D1%82%D0%BE-%D0%BD%D0%B5-%D0%BF%D0%BE%D1%81%D1%82%D0%B0%D0%B2%D0%B8%D1%85%D0%B0--news746138.html", "text": "Столичната здравно-осигурителна каса извърши проверка на 26 и 27 април съвместно с експерти от НЗОК. При проверката се установи, че пациентката има три пролежавания в болницата, първото е от 27 до 30 март, второто е от 30 март до 2 април, и третата хоспитализация е на 21 април, когато пациентката почива. При проверката са констатирани нарушения. Най-сериозното нарушение е, че ехо-кардиографията е извършена от лекари без специалност. Това обясни в студиото на „Събуди се” Оля Василева, контрол на медицинските дейности в Столичната здравно-осигурителна каса. Причина за изказването й беше смъртта на жена с кардиологичен проблем, която е била приета в тежко състояние в болница, където лекарите установили, че трябва да й се постави клапа. Нещо скъпо, което не всеки може да си позволи. Пациентката обаче си отиде, преди лекарите да успеят да й помогнат. Казват, че просто не са имали в склада това скъпо медицинско изделие. „В случая категорично не е ставало въпрос за пари. Това го потвърди и д-р. Джоргова, коя то е началник на отделението, както и директорът на болницата. От действието на списъка от миналата година от 1 април до 31 март 105 пациента са оперирани, от които 7 са починали”, заяви на свой ред Павлина Иванова, началник отдел „Лекарства и контрол” в НЗОК. Чиновничките стриктно се придържаха към \"точки, клаузи и запетаи\", но на въпроса \"Ако на тази жена е била поставена въпросната клапа, ако болницата е имала тази клапа в складовете си\", двете дами вдигнаха рамене. \"Не можем да кажем. Самите лекари не могат да кажат. Миналата година със същата диагноза са били оперирани 105 пациенти, от които 7 са починали\", коментира Иванова. Сподели:", "date": "2018.04.28", "title": "ЗДРАВЕН ГЕНОЦИД! Чиновнички от НЗОК проговориха за смъртта на жената, на която не поставиха сърдечна клапа "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B3%D0%BE%D1%82%D0%B2%D0%B8-%D0%BC%D0%B5%D0%BA%D0%B8%D1%86%D0%B8-%D0%BD%D0%B0-%D0%B2%D0%BD%D1%83%D1%87%D0%BA%D0%B0%D1%82%D0%B0-%D0%B8-%D1%8F-%D1%83%D1%87%D0%B8-%D0%BD%D0%B0-%D1%80%D1%8A%D1%87%D0%B5%D0%BD%D0%B8%D1%86%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B8--news744555.html", "text": "Председателят на Народното събрание Цвета Караянчева е мъжкото момиче на ГЕРБ, но за близките си е грижовна майка, баба, дъщеря и съпруга. Най-голямата слабост на шефката на парламента е нейната 3-годишна внучка Теодора, която е дете на единствената ѝ дъщеря Калина и нейния съпруг Атанас. Във всеки възможен свободен момент Караянчева пътува до Кърджали, за да посещава малката Теди и роднините си. През миналото лято изкарала цялата си отпуска с внучката, като първо за седмица я завела в Котел, за да опознава от ранна възраст красотата и фолклора на България, а после ѝ подарила и 7-дневна ваканция край морето в Аркутино – нейният любим закътан и южен курорт. Когато Теди оставала при баба си през почивните дни, най-много обичала Цвета да ѝ приготвя мекички, които правела по рецепта, завещана от нейната баба. Двете обичали да пеят и танцуват, а най-голямото желание на първата дама на парламента било да предаде на внучка си любовта към фолклорните танци. Само като ѝ кажела „Иху“, и Теди започвала да играе ръченица. Караянчева записвала любопитните моменти с камерата на телефона си, а после показвала с гордост на колегите си в парламента колко е даровита нейната наследничка. Най-стилната дама в Народното събрание всъщност била бунтар по душа, но държала на патриархалните ценности. Със съпруга ѝ Илия са женени от 30 години, а той е ученическата ѝ тръпка. Освен любовта, събрала ги и рок музиката. Двамата и до ден днешен намирали време да посещават концертите на любимите си банди – световните титани „Айрън Мейдън“ и българските им колеги Б.Т.Р. Преди да влезе в политиката и да шашне колегите си с безупречен стил, Цвета се носела неглиже и почти не слагала високи токчета. В продължение на 5 години била директор на завода за инструментална екипировка в Кърджали, а преди да заеме шефското място, извървяла цялата стълбица и работела наравно с мъжете на машините. Сподели:", "date": "2018.04.28", "title": "САМО В ПИК И \"РЕТРО\"! Цвета Караянчева готви мекици на внучката и я учи на ръченица (УНИКАЛНИ СНИМКИ)"}
