{"url": "http://pik.bg/%D0%BD%D0%B0%D0%B4-180-%D0%B2%D1%80%D0%B0%D1%87%D0%B0%D0%BD%D0%B8-%D1%82%D1%80%D1%8A%D0%B3%D0%B2%D0%B0%D1%82-%D0%BF%D0%BE-%D1%81%D1%82%D1%8A%D0%BF%D0%BA%D0%B8%D1%82%D0%B5-%D0%BD%D0%B0-%D0%B1%D0%BE%D1%82%D0%B5%D0%B2%D0%B0%D1%82%D0%B0-%D1%87%D0%B5%D1%82%D0%B0-news753270.html", "text": "Повече от 180 врачани ще участват в 72-ия Национален туристически поход \"По стъпките на Ботевата чета. Козлодуй-Околчица\", който тръгва утре сутринта от брега на Дунав край Козлодуй. По традиция кметът на Враца и председател на Ботевския организационен комитет Калин Каменов заедно с областния управител Малина Николова изпратиха днес туристическите групи от общината, които ще се присъединят към останалите участници в най-голямата туристическа проява в страната. \"Днес всеки от вас приема дълга да бъде част от паметните стъпки, довели до Освобождението на България\", обърна се към походниците Калин Каменов. Той им пожела, изминавайки пътя на Ботевите четници от Козлодуй до Околчица, да научат нови истории за техния подвиг, за да бъде съхранена в сърцата паметта за героичните събития от май 1876 година. Церемонията по изпращането на групите от общината започна с изпълнение на баладата \"Хаджи Димитър\" и рапорт на ръководителя Националния поход \"По стъпките на Ботевата чета\" Евгени Филипов. Повече от 1160 ученици, студенти и граждани ще преминат над 100 километра по стъпките на героичната чета по трасето на Мемориалния комплекс \"Ботев път\", каза в приветствието си към походниците областният управител Малина Николова. Двамата с кмета на Враца подариха по традиция по китка здравец на групите. Отслужен бе и водосвет за успех и благополучие по време на туристическата проява. След поднасянето на венци и цветя пред паметника на поета и революционер, походниците се отправиха към Козлодуй, където заедно с останалите групи от цялата страна ще участват в тържествения митинг-проверка по повод 142-годишнината от слизането на Ботевата чета на родния бряг. Преди това председателят на Народното събрание Цвета Караянчева, почетен патрон на националния туристически поход, ще го открие официално. Сподели:", "date": "2018.05.27", "title": "Над 180 врачани тръгват по стъпките на Ботевата чета"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D1%80%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BD%D0%B0-%D0%B6%D0%BF-%D0%BF%D1%80%D0%B5%D0%BB%D0%B5%D0%B7-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news753286.html", "text": "Трима българи загинаха, след като товарен влак удари автомобила им на жп прелез в Испания. Сънародниците ни са работили временно в страната, съобщава испанската медия Еl Pais. Колата е преминавала през прелез без бариера. Имало е светофар, който по думите на кмета на град Фонтанар, където е станал инцидентът, е работил. В този град има много сезонни работници, които се занимават със събиране на аспержи. Инцидентът е станал в подножието на полето и затова се предполага, че българите са отивали на работа преди да се случи тежкия инцидент. Автомобилът им е бил със софийска регистрация. Местните власти поднасят съболезнования на близките на загиналите българи. Сподели:", "date": "2018.05.27", "title": "ТРАГЕДИЯ! Трима българи загинаха на жп прелез в Испания (СНИМКИ)"}
{"url": "http://pik.bg/230-%D1%88%D0%B8%D0%B2%D0%B0%D1%87%D0%BA%D0%B8-%D1%87%D0%B0%D0%BA%D0%B0%D1%82-%D0%B7%D0%B0%D0%BF%D0%BB%D0%B0%D1%82%D0%B8-%D0%BE%D1%82-%D1%84%D0%B0%D0%BB%D0%B8%D1%80%D0%B0%D0%BB%D0%B0-%D1%84%D0%B8%D1%80%D0%BC%D0%B0-news753242.html", "text": "Останалите без заплати от март до момента 230 шивачки от два цеха на австрийска фирма в гр. Раковски и Кричим ще си вземат парите 100%. Сумите ще бъдат изплатени от Фонда за гарантиране на вземанията, но едва когато съдът обяви дружеството в несъстоятелност. За работничките се застъпи Мая Манолова. „Преди една година и 3 месеца ситуацията изглеждаше безнадеждна, изглеждаше, че няма какво да се направи, така че да си получите честно заработените пари и работодателят да си получи заслуженото. Наистина направихме и невъзможното, защото се оказва, че да убеждаваш парламента, е много трудна работа“, каза Манолова. Сподели:", "date": "2018.05.27", "title": "230 шивачки чакат заплати от фалирала фирма"}
{"url": "http://pik.bg/%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%B8%D0%B7%D0%BF%D0%B8%D1%81%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-news753240.html", "text": "Президентът на Палестина Махмуд Аббас остава засега в болница, въпреки появилите се информации, че днес ще бъде изписан, съобщава РИА Новости, като се позовава на пресслужбата на Аббас. 83-годишният Аббас от седмица е в болница, като се лекува от пневмония, с която бе диагностициран малко след като претърпя операция на ухото. „Изписването на президента се отлага“, се посочва в официалното съобщение на пресслужбата на Аббас. По информация на „Асошиайтед Прес“ и „Франс Прес“, които се позовават на лекари, е много вероятно Аббас да бъде изписан ден по-късно. По данни на хора от обкръжението на Аббас, той се чувства добре и продължава работата си от болничната стая. Сподели:", "date": "2018.05.27", "title": "Лекарите отложиха изписването на президента на Палестина"}
{"url": "http://pik.bg/%D1%82%D1%80%D0%B8%D1%82%D0%B5-%D0%B7%D0%BE%D0%B4%D0%B8%D0%B8-%D0%B3%D0%BE%D1%82%D0%BE%D0%B2%D0%B8-%D0%BD%D0%B0-%D0%B2%D1%81%D0%B8%D1%87%D0%BA%D0%BE-%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D0%BB%D1%8E%D0%B1%D0%BE%D0%B2%D1%82%D0%B0-news753238.html", "text": "Всички 12 зодии обичат и изпадат в прекрасни и необуздани чувства, когато са влюбени. Но има едни 3 специални зодиакални знака, с които връзките са истинска приказка. Те знаят, че връзката е двустранен процес и винаги са готови да дадат всичко в името на любовта. За тях тя е най-висшата сила на света. И ако имате любовни взаимоотношения с една от тях, то сте истински късметлии. Телец Тази зодия определено е олицетворение на перфектната половинка. Търпелива, изпълнена с хармония и добро настроение, готова да отдаде цялата си любов на правилния човек и да го направи най-щастливият на света. Връзката с Телец е истински романтичен филм, който не само завършва с хепи енд, просто целия любовен живот с тази зодия е една непрестанна радост. Водолей Зодията е съвършена за връзка. Даваща свобода, насърчаваща добрите качества в партньора си, мотивираща и отдаваща любов. Водолеите са перфектните партньори за всички, които искат сигурна и зряла връзка без ревност, в която половинките имат доверие един в друг и могат да разчитат на любимия в трудни моменти. Дева Тази зодия е направо велика. За всички романтични, мечтателни и емоционални хора Девите са истинско съкровище. Те разбират, поставят се на мястото на любимия, успокояват, лекуват раните на сърцето и винаги са готови да помогнат. С тях животът е като любовен роман - изпълнен с много нежност, красота и топлина в душата. Сподели:", "date": "2018.05.27", "title": "Трите зодии, готови на всичко в името на любовта"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%BA%D1%80%D0%B8%D0%B7%D0%B0-%D0%B4%D0%B6%D1%83%D0%B7%D0%B5%D0%BF%D0%B5-%D0%BA%D0%BE%D0%BD%D1%82%D0%B5-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D1%81%D0%B8-%D0%B7%D0%B0-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news753288.html", "text": "Кандидатът за министър-председател на Италия Джузепе Конте се отказа в неделя от своя мандат за сформиране на правителство, след като преговорите с президента са се провалили, съобщават от президентството на страната, предава Франс прес. „Джузепе Конте се отказа от мандата си за сформиране на правителство, даден му на 23 май“, заявиха от президентството. В същия ден лидерът на „Северната лига“ Матео Салвини заяви, че ако от президентството се налагат условия, тогава няма да има ново правителство. Сподели:", "date": "2018.05.27", "title": "Политическа криза! Джузепе Конте се отказа от кандидатурата си за премиер на Италия"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B3%D0%B5%D1%80%D0%B1-%D0%BF%D0%B5%D1%87%D0%B5%D0%BB%D0%B8-%D0%BA%D0%BC%D0%B5%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D0%B3%D0%B0%D0%BB%D0%B8%D1%87%D0%B5-news753287.html", "text": "По първоначални данни кандидатът на ГЕРБ Страхил Страхилов печели кметските избори в с. Галиче, община Бяла Слатина, съобщава „Фокус“. Правото си на глас през днешния ден са упражнили 986 души от общо 1498 избиратели. За Страхилов за гласували 497 души. Опонентът му от БСП Веселин Тушинов е получил 470 гласа. До изборите се стигна, след като през февруари съдът прекрати правомощията на предишния кмет на населеното място - Ценко Чоков, защото от 2016 г. е в ареста и не може да изпълнява задълженията си. Преди малко повече от седмица Чоков, който заемаше кметския пост в Галиче 20 години, бе признат от Специализирания съд за виновен за отвличане, побой и палеж на автомобил и бе осъден на 4 години и 6 месеца затвор, от които 2 години ще му бъдат приспаднати заради престоя му в ареста. Сподели:", "date": "2018.05.27", "title": "ОТ ПОСЛЕДНИТЕ МИНУТИ! ГЕРБ печели кметските избори в Галиче"}
{"url": "http://pik.bg/%D0%BA%D1%8A%D0%B2%D0%B0%D0%BD%D1%87-%D1%82%D0%B0%D1%82%D0%BB%D1%8A%D1%82%D1%83-%D1%81-%D0%BD%D0%BE%D0%B2-%D0%B1%D0%B8%D0%B7%D0%BD%D0%B5%D1%81-news753248.html", "text": "Турската звезда Къванч Татлъту и съпругата му Башак Дизер са започнали нов бизнес. Актьорът почти е преустановил участието си в сериали и филми и вече ръководи ресторант. Идеята му била да превърне заведението си във верига, но за момента с жена му менажирали само едно, намиращо се в Нишанташъ. Всъщност Къванч отдавна се стремял към ресторантьорския бизнес, затова в последните няколко години инвестирал почти всичко, което печелел, в закупуването на недвижими имоти в различни турски градове – големи магазини, апартаменти и други помещения. Плановете му обаче били провалени от неговия личен финансист, който преди няколко месеца го обра и изчезна. Тогава се заговори, че става дума за сума, по-голяма от един милион турски лири, които счетоводителят присвоил от звездата и едва не го докарал до фалит. Сподели:", "date": "2018.05.27", "title": "Къванч Татлъту с нов бизнес"}
{"url": "http://pik.bg/%D0%B4%D0%B0%D0%B2%D0%B0%D1%82-100-%D0%B1%D0%BE%D0%BD%D0%B0-%D0%B7%D0%B0-%D1%80%D0%B0%D0%B7%D0%BA%D0%BE%D0%BF%D0%BA%D0%B8-%D0%B2-%D1%80%D1%83%D0%BF%D0%B8%D1%82%D0%B5-news753243.html", "text": "100 хил. лв. отпусна правителството за продължаване на археологическите проучвания на Хераклея Синтика в местността Рупите край Петрич. Това е единственият гръко-македонски град в България, изследван археологически. Той е разположен на границата между древните области Тракия и Македония. Разкопките започват през 2007 г. Откритите до този момент находки са превърнали античния град в привлекателна туристическа дестинация. Сподели:", "date": "2018.05.27", "title": "Дават 100 бона за разкопки в Рупите"}
{"url": "http://pik.bg/%D0%BC%D0%B0%D0%B7%D0%B8%D0%BB%D0%BA%D0%B0-%D0%BE%D1%82-%D1%81%D0%B3%D1%80%D0%B0%D0%B4%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%B5%D0%B4%D0%B2%D0%B0-%D0%BD%D0%B5-%D1%83%D0%B1%D0%B8-%D0%B6%D0%B5%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news753193.html", "text": "Огромно парче мазилка се откърти от сграда на улица „Гладстон”, срещу Домa на техниката в центъра на Пловдив, като то се стоварило в краката на пловдивчанка пред фризьорски салон, съобщава Трафикнюз. Парчето ударило дамата по ръката. Това е поредният инцидент, свързан с въпросната сграда. Преди месец отново по време на буря, част от мазилката на кооперацията падна на тротоара, само на няколко сантиметра от пешеходка. Тогава кмета на район „Централен” Георги Стаменов съобщи, че незабавно ще бъде назначена проверка и на собствениците на сградата ще им бъдат връчени предписания. Мерки обаче не са предприети и фасадата продължава да се руши. „Спаси ме чадъра, който забравих в салона за красота – разказва случката потърпевшата жена. - Върнах се за него и точно на излизане мазилката се изсипа отгоре. Една крачка ме делеше от фатален инцидент. Малка отломка само ме удари по ръката. Много се уплаших, но по-страшен е фактът, че под компрометираната сграда минават и деца от близката детска градина. Ученици от гимназията, също се прибират по този маршрут. Това е недопустимо в центъра на Пловдив”. Търговците на улицата многократно са молили живущите да вземат мерки и да обезопасят сградата. Те обаче правели скандали и проблеми при молбите. „Направена е нова проверка и са издадени предписания на част от собствениците. Още в понеделник ще издам заповед да се съставят наказателни постановления”, коментира кметът на район „Централен” Георги Стаменов. Сподели:", "date": "2018.05.27", "title": "Мазилка от сграда в центъра на Пловдив едва не уби жена (СНИМКА)"}
{"url": "http://pik.bg/%D1%80%D0%B0%D0%B1%D0%BE%D1%82%D0%B8%D0%BC-%D0%B7%D0%B0-1107-%D0%BB%D0%B5%D0%B2%D0%B0-%D0%BD%D0%B0-%D0%BC%D0%B5%D1%81%D0%B5%D1%86-news753244.html", "text": "1107 лева е средната брутна работна заплата за България, съобщиха от Националния статистически институт. Възнаграждението нараства със 7,1% през първото тримесечие на 2018 г. спрямо първото на предходната. Увеличението обаче е по-малко в сравнение с четвъртото тримесечие на 2017-а с 1,6 процента, става ясно от данните на статистиката. Най-много скачат заплатите в образованието, в добивната промишленост и в строителството. Сподели:", "date": "2018.05.27", "title": "Работим за 1107 лева на месец"}
{"url": "http://pik.bg/%D1%81%D0%B0%D0%BC%D0%BE%D1%82%D0%BD%D0%B8%D0%BA-%D0%BD%D1%8F%D0%BC%D0%B0-1000-%D0%BB%D0%B2-%D0%B7%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BD%D0%B0-%D0%BE%D1%87%D0%B8%D1%82%D0%B5-news753253.html", "text": "Мой близък наскоро се пенсионира като помощник-фармацевт. Останал е обаче съвсем сам – без роднини, с ниска пенсия, без странични доходи. А спешно му се налага операция на очите заради глаукома в напреднал стадий. Има реална опасност да ослепее напълно. За операцията само на едното око са нужни най-малко 1000 лева. Той ги няма. От „Социални грижи” в Свиленград са му казали, че могат да му отпуснат помощ само след представяне на документ, че операцията е извършена и фактурирана цена. Добре познавам човека. Той цял живот се е трудил честно и всеотдайно с идеята да помага на всеки с каквото може. Голямото ми желание е аз, на свой ред, да му помогна, но и аз нямам пари. Затова ви моля да публикувате писмото ми, пък дано някой откликне. Недялка ДЕМИРЕВА, Свиленград (Адресът на нуждаещия се мъж се пази в редакцията.) Сподели:", "date": "2018.05.27", "title": "Самотник няма 1000 лв. за операция на очите"}
{"url": "http://pik.bg/%D1%81%D0%BE%D0%BB%D0%B5%D0%BD%D0%B8-%D0%B4%D0%B0%D0%BD%D1%8A%D1%86%D0%B8-%D0%B7%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BC%D0%BD%D0%BE%D0%B3%D0%BE-%D0%B8%D0%BC%D0%BE%D1%82%D0%B8-news753247.html", "text": "Собствениците на повече от две жилища, които седят необитавани, ще бъдат принудени да плащат по-високи данъци или пък да предоставят имота на общината за социални цели. Подобна идея заяви Фьодор Салмов, директор на дирекция „Жилищна политика“ в Министерството на регионалното развитие и благоустройството. Така, ако наистина бъде предложена подобна промяна и бъде приета, ще можем да избираме - или да даваме повече пари на общинската хазна, или да получаваме наем. По думите на Салмов данъчните промени в областта на жилищния сектор са абсолютно задължителни. Той поясни, че близо 28% от жилищата в България са незаети. Сподели:", "date": "2018.05.27", "title": "Солени данъци за собствениците на много имоти"}
{"url": "http://pik.bg/%D0%BD%D0%B0-%D0%B1%D0%B0%D0%BB-%D0%BC%D0%BE%D0%BC%D1%87%D0%B5%D1%82%D0%B0%D1%82%D0%B0-%D0%BF%D0%BE%D1%80%D0%B0%D1%81%D0%BD%D0%B0%D1%85%D0%B0-%D0%BC%D0%B8%D0%BB%D0%BA%D0%BE-%D0%BA%D0%B0%D0%BB%D0%B0%D0%B9%D0%B4%D0%B6%D0%B8%D0%B5%D0%B2-%D0%B8%D0%B7%D0%BF%D1%80%D0%B0%D1%82%D0%B8-%D0%B1%D0%BB%D0%B8%D0%B7%D0%BD%D0%B0%D1%86%D0%B8-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%B8-%D1%81%D0%BD%D0%B8%D0%BC%D0%BA%D0%B8-news753167.html", "text": "Близнаците на попфолк легендата Милко Калайджиев станаха абитуриенти. В деня на бала момчетата и гордият им татко разказаха пред Нова телевизия за плановете, които стоят пред тях. Антонио вече е приет да следва архитектура в София. Алекс ще кандидатства медицина във Варна. И двамата са категорични, че никога не са били глезени от баща си. Напротив - \"Израснахме като в казарма\", казва Антонио, но и той, и брат му са убедени, че строгото бащино възпитание им е дало повече, отколкото им е взело. Самият Милко също не крие, че не е ок родителите, които дават мило и драго за наследниците си. \"Питат ме - каква кола им подари за бала! Как ще им подаря кола?! Те сами ще си изкарат пари и ще си купят! Защо ли? Ами защото така ще им е мило, ще я пазят\", заяви певецът. Милко е категоричен, че Антонио, който ще следва в София, няма да си наеме квартира, а ще живее в общежитие. Спартанският дух на Калайджиев-старши е непоколебим - момчетата не бива да се отпускат и всичко трябва да печелят сами. Сподели:", "date": "2018.05.27", "title": "НА БАЛ! Момчетата пораснаха! Милко Калайджиев изпрати близнаци абитуриенти (СНИМКИ) "}
{"url": "http://pik.bg/%D0%BC%D0%BE%D1%80%D0%B3%D0%B0%D0%BD-%D1%84%D1%80%D0%B8%D0%B9%D0%BC%D0%B0%D0%BD-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news753260.html", "text": "Холивудският актьор Морган Фрийман отхвърли отправените срещу него обвинения в сексуални посегателства. Той не отрече, че понякога се шегува доста неудачно с жените и им отправя неуместни комплименти, съобщава телевизионният канал Ен Би Си, цитиран от БТА. По-рано тази седмица Си Ен Ен огласи журналистическо разследване, според което няколко жени са обвинили Фрийман в посегателства и неприлично поведение. Актьорът отговори, че \"всички жертви на сексуални посегателства заслужават да бъдат изслушани\". Той изтъкна, че не трябва да бъдат приравнявани ужасните случаи на насилие от сексуален характер с неуместните комплименти и хумора. \"Ясно е, че шегите ми не винаги се получават, както би ми се искало. Поради тази причина се извиних и продължавам да се извинявам на засегнатите и огорчените\", заяви актьорът. Сподели:", "date": "2018.05.27", "title": "Морган Фрийман отхвърли обвиненията в сексуален тормоз"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D0%B2%D0%BB%D0%B0%D1%81%D1%82%D0%B5%D0%BB%D0%B8%D0%BD%D1%8A%D1%82-%D0%BD%D0%B0-%D0%BF%D1%80%D1%8A%D1%81%D1%82%D0%B5%D0%BD%D0%B8%D1%82%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%B1%D0%B8%D1%82%D0%BA%D0%B0-%D1%81-%D1%8F%D0%B9%D1%86%D0%B0-%D0%B2%D0%B8%D0%B4%D0%B5%D0%BE-news753232.html", "text": "Актрисата Кейт Бланшет участва във вечерното шоу на популярния американски тв водещ Джими Фелън. По време на шоуто звездата от \"Властелинът на пръстените\" и \"Странният случай на Бенджамин Бътън\" предложи на домакина си да играят в \"яйчна рулетка\". Идеята на играта е следната: в кутия има 12 яйца, 4 от които са сурови, а другите сварени. Участниците по ред удрят в челото си яйце. Побеждава този, който е счупил по-малко сурови яйца. Бланшет излиза победителка, тъй като не попада на нито едно сурово яйце. Фелън обаче разбива две в челото си. Сподели:", "date": "2018.05.27", "title": "Звезда от \"Властелинът на пръстените\" участва в битка с... яйца (ВИДЕО)"}
{"url": "http://pik.bg/%D0%BF%D0%B0%D0%BB%D0%BC%D0%BE%D0%B2%D0%BE%D1%82%D0%BE-%D0%BC%D0%B0%D1%81%D0%BB%D0%BE-%D0%B2%D0%B4%D0%B8%D0%B3%D0%B0-%D0%BA%D1%80%D1%8A%D0%B2%D0%BD%D0%B0%D1%82%D0%B0-%D0%B7%D0%B0%D1%85%D0%B0%D1%80-news753256.html", "text": "Палмовото масло намира широко приложение в съвременната хранителна индустрия. Това обаче е свързано с редица рискове за здравето, предупреждават все повече здравни експерти. Използва се широко, защото е евтино, лесно за индустриална обработка и производство на готови храни. Съдържа се в повечето готови бисквити, вафли, различни сладкиши, сладоледи, някои сирена и млечни продукти, бургери, пици и други бързи закуски, сосове, майонези, разтворими супи и спагети, маргарини. Слагат го и във фритюрниците за пържене по заведенията. Разбира се, пълният списък е още по-голям. В Европа производителите са длъжни да указват за това на етикета, но често това се прави с твърде ситен шрифт. Все пак справката си струва. Експертите отдавна обръщат внимание върху възможните последици за здравето от прекомерната употреба на продукти с палмово масло. Специалисти от Германия казват, че то води до затлъстяване на черния дроб и повишена кръвна захар. Последно това е доказано в експеримент с 14 доброволци на възраст между 20-40 години. Оказало се, че човешкото тяло може безопасно да се справи с еднократна порция от продукта, но честата му употреба оказва сериозно негативно влияние върху работата на всички вътрешни органи. Щетата за организма настъпва дори само след употребата на една чаша палмово масло. Тя попада в организма, ако изядем дори само едно меню в заведение за бързо хранене или 8 парчета пица от улицата. Палмитиновата киселина, която е компонент на палмовото масло, увеличава лошия холестерол. В кръвоносната система се възприема като биологичен отпадък и спомага за развитието на сериозни заболявания, включително проблеми със сърцето и съдовете. Сподели:", "date": "2018.05.27", "title": "Палмовото масло вдига кръвната захар"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D1%88%D0%BE%D1%84%D1%8C%D0%BE%D1%80-%D1%81-%D0%B1%D0%BC%D0%B2-%D1%88%D0%BE%D0%BA%D0%B8%D1%80%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D0%B2%D0%B8%D0%B4%D0%B5%D0%BE-news753266.html", "text": "Куриозен инцидент в Пловдив взриви социалните мрежи. Лек автомобил, който е тръгнал от бензиностанция, без да бъде изваден пистолета от колонката, беше заснет по пловдивския булевард „България“, предава Би Ти Ви. Според автора на клипа превозното средство потеглило от бензиностанция без водачът да забележи, че пистолетът не е върнат на колонката. Дори при движение по улиците на града не забелязал откъртения маркуч. Сподели:", "date": "2018.05.27", "title": "КУРИОЗ! Шофьор с БМВ шокира пловдивчани (ВИДЕО)"}
{"url": "http://pik.bg/%D1%82%D1%80%D0%B8-%D0%B4%D0%BE%D0%BC%D0%B0%D1%88%D0%BD%D0%B8-%D0%B5%D0%BB%D0%B5%D0%BA%D1%81%D0%B8%D1%80%D0%B0-%D0%B7%D0%B0-%D0%BF%D0%BE%D0%B4%D0%BC%D0%BB%D0%B0%D0%B4%D1%8F%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D0%B6%D0%B0%D1%82%D0%B0-news753208.html", "text": "Всяка жена иска да изглежда привлекателна на всяка възраст. Мнозина започват да се грижат много за лицето и зоната около очите. Обаче в същото време забравят за други области. Например, това е районът на шията и деколтето, който пръв издава възрастта. Ето защо се нуждае от специална грижа. И трябва да започнете да се грижите за тази област възможно най-скоро. Същото важи и за областта на брадичката. С напредването на възрастта тя започва да става отпусната. Въпреки това има няколко начина, които могат да се нарекат еликсири. Те успешно затягат кожата на шията, брадичката и деколтето. Отървете се от бръчките, гънките, увисването. С помощта на тези компоненти можете да овлажнявате кожата на тези зони. И също така ексфолирате мъртвите клетки! Грижа за зоната на врата и брадичката Има няколко доказани начина да се грижите за кожата на шията , брадичката, деколтето. Тези лекарства могат да възвърнат на кожата нейния здравословен и красив външен вид. Разбира се, процедурите трябва да се извършват редовно, съобщава \"За Жената\". Можете да редувате и провеждате курсове. Дерматолозите съветват да ги ползвате на всеки два-три дни. В този случай ефектът ще бъде не само забележим, но и дълготраен. 1.С морска сол Първият еликсир за кожата на шията може да се нарече солен компрес. Солта може да бъде морска или готварска. Експертите обаче съветват използването на естествена морска сол. Ето защо, след почивка на море, кожата на шията изглежда страхотно! За да приготвите солен компрес, имате нужда от няколко прости съставки. Необходимо е да разтворите една чаена лъжичка сол в чаша чиста топла вода. В това решение, трябва да навлажнете кърпа или марля. След това компресът трябва да се приложи към зоната на врата и деколтето. Компресът трябва да се държи около врата около половин час. Само два компреса веднъж седмично ще ви помогнат да постигнете отличен резултат. Кожата на врата и деколтето ще бъдат стегната, изгладена, ще стане свежа и по-млада. Освен това солта ще помогне да се премахнат мъртвите кожни клетки от тази област. 2. С картофено пюре Картофеното пюре е отличен еликсир срещу бръчките около врата. Освен това, то също е отлично хранително вещество! Пюрето съдържа огромно количество микроелементи, полезни за кожата на шията. Изисква минимум съставки и малко време. Трябва да сварите картофите и да направите картофено пюре. Температурата на маската трябва да е топла, но не и гореща. В картофеното пюре трябва да се добави една чаена лъжичка глицерин. И също така една чаена лъжичка ленено семе или сусамово масло. Сместа трябва да се смеси добре. След това трябва да поставите сместа върху плат или полиетилен. Нанесете върху областта на шията, фиксирайте с еластична превръзка. След 20-25 минути изплакнете с топла вода. Нанесете обичайния овлажнител. 3. С алкохол и лимонов сок Тази смес е и еликсир за зоната на врата! Помага за затягане, освежаване и забележимо подмладяване на кожата. Ще имате нужда от малко съставки. В една чаша вода трябва да разбъркате супена лъжица лимонов сок. Добавете супена лъжица медицински алкохол. Разбъркайте с една чаена лъжичка сол. Преди да приложите сместа, шията трябва да бъде третирана с почистваща течност. Нанесете сместа върху памучен тампон. Маската, която сте нанесли на шията не трябва да се измива. Необходимо е да изчакате да изсъхне. Нанесете подхранващ крем или серум. Процедурата трябва да се провежда 2-3 пъти седмично. За един месец кожата на врата ще се подобри забележимо! Сподели:", "date": "2018.05.27", "title": "Три домашни елексира за подмладяване на кожата"}
{"url": "http://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%B8%D0%BB%D1%8F%D0%B4%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%BF%D1%80%D0%BE%D0%B5%D1%81%D1%82%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D0%B5%D1%84%D0%BE%D1%80%D0%BC%D0%B8%D1%82%D0%B5-%D0%BD%D0%B0-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news753206.html", "text": "Десетки хиляди души в цяла Франция се включиха в протестите, свикани от синдикати и леви партии срещу непопулярните реформи на президента Еманюел Макрон, съобщава БТВ. Според синдикатите, в протеста в Париж са участвали поне 80 000 души, а според полицията те са били около 20 000. Седем полицаи са били леко ранени при потушаване на размирици, съобщи вътрешният министър Жерар Колон. За да избегне ексцесии, полицията превантивно задържа 39 души от радикални групи по подозрение в планиране на безредици и носене на оръжие. Сподели:", "date": "2018.05.27", "title": "Десетки хиляди се включиха в проестите срещу реформите на Еманюел Макрон във Франция"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BD%D0%B5%D1%80%D0%B5%D0%B4%D0%BE%D0%B2%D0%B5%D0%BD-%D1%88%D0%BE%D1%84%D1%8C%D0%BE%D1%80-%D1%81%D0%BB%D0%B5%D0%B4-%D0%B1%D1%8F%D1%81%D0%BD%D0%B0-%D0%B3%D0%BE%D0%BD%D0%BA%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news753190.html", "text": "41-годишният жител на село Люти дол Б.Г. е бил задържан за 24 часа след бясна гонка с полицията, съобщават от ОД на МВР във Враца, цитирани от Конкурент.. Според информацията, инцидентът е станал в ранните часове днес, малко след полунощ. Автопатрул опитал да спре за проверка „Шкода Фелиция“ край Мездра, но въпреки подадените сигнали – звукови и светлинни, шофьорът дал мръсна газ и офейкал по международен път Е-79. Той бил проследен и спрян в село Люти дол. Ченгетата установили, че зад волана е 41-годишния Б.Г., който отказал да даде проба за алкохол. Водачът е отнесъл 3 акта и два протокола, след което бил отведен да преспи в ареста на РУ – Мездра. Сподели:", "date": "2018.05.27", "title": "Арестуваха нередовен шофьор след бясна гонка във Врачанско"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D1%87%D1%83%D0%BF%D1%80%D0%B5%D0%BD%D0%B5-%D0%BF%D1%80%D0%BE%D0%BF%D0%B8%D1%89%D1%8F%D1%85%D0%B0-%D0%BE%D1%82-%D0%BF%D0%BE%D0%B3%D0%BE%D0%BB%D0%BE%D0%B2%D0%BD%D0%B0-%D1%81%D0%B5%D1%87-%D0%BD%D0%B0-%D0%B3%D0%BE%D1%80%D0%B8-%D1%81%D0%BD%D0%B8%D0%BC%D0%BA%D0%B0-news753152.html", "text": "Жителите на малката община Чупрене, която се намира във Видинска област, пропищяха от поголовната сеч, на която са подложени вековните им гори, съобщава Конкурент. От около месец в Балкана над Чупрене работят две фирми - местна и секачи от Врачанско, които са оголили доста големи територии. Според местните, сечта е не 20-30%, а достига до 75-80%. \"Не става дума изобщо за санитарна сеч, защото режат основно дървета, които имат търговски вид и могат да се продават, а изсъхналите и болни дървета, оставят да стърчат\", твърдят местните жители. Снимка: Конкурент.бг Сподели:", "date": "2018.05.27", "title": "Жителите на община Чупрене пропищяха от поголовна сеч на гори (СНИМКА)"}
{"url": "http://pik.bg/%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4-%D1%81%D0%BB%D1%83%D1%85%D0%BE%D0%B2%D0%B5-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B5-%D1%87%D0%B5%D0%BD%D0%B3%D0%B5-%D0%BF%D0%BE%D0%B4-%D0%BF%D1%80%D0%B8%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE---%D0%BD%D0%B5%D1%81%D0%B5%D0%B1%D1%8A%D1%80%D1%81%D0%BA%D0%B8%D1%8F%D1%82-%D0%B1%D0%BE%D1%81-%D1%81%D0%BD-news753080.html", "text": "Митьо Очите е ченге под прикритие на високо ниво. Подземният бос е бил вербуван за ухо на полицаите, докато търкал наровете в затвора още през 2007 година, твърди столичен седмичник, като се позовава на отлично информиран източник. Димитър Желязков продължавал да снася информация за бандити по Черноморието, срещу което си осигурявал мощен чадър и собственото си спокойствие. Несебърският бос обещал на ченгетата, че през новия сезон няма да има проблеми в курорта. Той вече отново се чувствал господар в района, който бил разчистил от врагове и конкуренти. Веднага след престрелката в Слънчака, в която босът беше тежко ранен, разследващи бяха категорични, че и Желязков ще се сдобие с обвинение за екшъна, но това така и не се случи. Според думите на прокурорите тогава престрелката била резултат от спор за територия, която е източник на солидни доходи от престъпна дейност. Следователят от Несебър Иван Христов, който беше разпънал чадър над Желязков и хората му, беше уволнен и се сдоби с обвинение за злоупотреба със служебно положение, но Очите излезе от екшъна още по-наперен и е на път да се сдобие с чисто съдебно минало, за което е подал молба. Той не е единственият кримигерой, който пее на ченгетата. Мутри се натискали да стават агенти на полицията и спецслжубите, защото така успявали да избегнат правосъдие за тежки престъпления. Сподели:", "date": "2018.05.27", "title": "ЪНДЪРГРАУНД СЛУХОВЕ! Митьо Очите е ченге под прикритие на високо ниво - несебърският бос снася информация за бандити по Черноморието"}
{"url": "http://pik.bg/%D0%BC%D1%8A%D1%80%D1%82%D0%B2%D0%BE%D0%BF%D0%B8%D1%8F%D0%BD%D0%B8%D1%8F%D1%82-%D1%88%D0%BE%D1%84%D1%8C%D0%BE%D1%80-%D0%BF%D0%BE%D1%82%D1%80%D0%BE%D1%88%D0%B8%D0%BB-%D0%BA%D0%BE%D0%BB%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%B5-%D0%B2-%D1%80%D0%B5%D0%B0%D0%BD%D0%B8%D0%BC%D0%B0%D1%86%D0%B8%D1%8F-%D1%81-%D0%BC%D0%BE%D0%B7%D1%8A%D1%87%D0%B5%D0%BD-%D0%BA%D1%80%D1%8A%D0%B2%D0%BE%D0%B8%D0%B7%D0%BB%D0%B8%D0%B2-news753252.html", "text": "Водачът, който тази сутрин помете три коли във Велико Търново, е в реанимация, предаде Канал 3. Шофьорът е настанен в областната болница с травматичен кръвоизлив в една от мозъчните обвивки. Чавдар С. е контактен и няма пряка опасност за живота му, казаха от екипа на отделението. Срещу мъжа е образувано досъдебно производство. Катастрофата стана около 5:30 часа тази сутрин на ул. \"Полтава\" в старата столица. 39-годишният мъж е управлявал колата си пиян, като на място проверката с дрегер отчела 3,08 промила алкохол. Няма данни за други пострадали, но са нанесени сериозни материални щети на трите паркирани автомобила. Сподели:", "date": "2018.05.27", "title": "Мъртвопияният шофьор, потрошил коли във Велико Търново, е в реанимация с мозъчен кръвоизлив"}
{"url": "http://pik.bg/%D0%BD%D0%B8%D0%BD%D0%B0-%D0%BD%D0%B8%D0%BA%D0%BE%D0%BB%D0%B8%D0%BD%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-%D0%BD%D0%BE-%D0%BD%D0%B5-%D0%BA%D0%B0%D1%82%D0%BE-%D0%BF%D0%B5%D0%B2%D0%B8%D1%86%D0%B0-%D0%B0-%D0%BA%D0%B0%D1%82%D0%BE-news753194.html", "text": "Нина Николина е музикален продуцент и една от певиците в новия проект \"Магическите гласове на България\", чиято официална премиера беше на 9 март в престижната концертна зала \"Cité de la musique\" в Страсбург. Гласът й е част и от „Пендара Етно проджект”. „Това е един проект, в който сме се събрали голям екип професионалисти и приятели. Идеята беше на Георги Тошев. Много съм щастлива, че ми предложиха да заема и друга позиция в този проект – като музикален продуцент. Аз избирам песните, дирижирам, тъй като аз съм дипломиран диригент”, разказа фолклорната певица Нина Николина. Въпреки че от малка е израснала с българския фолклор, Нина Николина смята, че той трябва да се променя с годините, защото така най-лесно достига до днешната младеж. Но заема твърда позиция, че тази промяна трябва да се прави от професионалисти, защото не може с фолклора да се борави с лека ръка. И затова пази традицията на фолклора ни ревностно. „Колекционирам автентични носии”, похвали се Нина и разказа как понякога за представление давала на колежките си от носиите от своята колекция. Сподели:", "date": "2018.05.27", "title": "Нина Николина се завърна на сцената! Но не като певица, а като..."}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%81%D0%B2%D0%B0%D1%82%D0%B1%D0%B8-%D0%B8-%D1%80%D0%B0%D0%B7%D0%B4%D0%B5%D0%BB%D0%B8-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B5%D0%BF%D0%B8%D0%B7%D0%BE%D0%B4-%D0%BD%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-news753234.html", "text": "Феновете на най-успешния български медицински сериал ще видят на 29 май финалния епизод на „Откраднат живот: Критична точка“ от 20,00 ч. по Нова телевизия. Финалът ще бъде поднесен в двоен епизод, който ще представи сватба и събития, които ще доведат до нови разкрития. Булката ще бъде самата сестра Жекова, която ще се отправи към олтара, за да сбъдне мечтата си и да стане съпруга на Васко. Ина ще се изправи пред най-голямото решение – дали да задържи детето на Борис и дали да продължи живота си с него. Междувременно Албена ще разкрие чувствата си към Тони, който ще се бори за живота си и трансплантация, която да промени бъдещето. „Последният епизод на пети сезон отново ще покаже неочаквани ситуации, а някои от развръзките ще се развият минути преди финала. За някои щастието ще бъде заслуженият край след изпитанията, а други ще разберат, че този момент им се е изплъзнал“, загатват от продукцията. Доцент Мазов и д-р Хинова ще се озоват в критична ситуация със своето дете, която ще предреши семейното им бъдеще. Д-р Огнянова и д-р Ковачев ще трябва да решат дали имат смелостта да преодолеят страховете си или ще тръгнат в различни посоки. Данъчна измама и неподозирани роднински връзки ще преобърнат представите на лекарите в МБАЛ „Св. Кирил“. Сподели:", "date": "2018.05.27", "title": "ГОРЕЩО! Сватби и раздели в последния епизод на \"Откраднат живот\" "}
{"url": "http://pik.bg/%D1%87%D0%B5%D1%80%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B4%D0%BE%D0%B2%D0%B5%D0%B4%D0%B5%D0%BD%D0%B8%D1%8F%D1%82-%D1%81%D0%B8%D0%BD-%D0%BD%D0%B0-%D0%B5%D0%BC%D0%B8%D0%BB%D0%B8%D1%8F-news753259.html", "text": "Почина 19-годишното момче, което бе в тежко състояние след катастрофата с певицата Емилия и приятеля й Жорж Башур. Въпреки усилията на лекарите от болница „Света Анна”, Феди Башур не успя да се пребори за живота си. Синът на Жорж Башур беше зад волана на автомобила, който самокатастрофира заради превишена скорост. Инцидентът стана на 37-ия км на магистрала „Тракия”, посока Пловдив. Момчето е навлязло с висока скорост от суха на мокра настилка и се е получил аквапланинг. Синът на Жорж Башур получи черепно-мозъчна травма и бе с опасност за живота. Емилия и приятелят й получиха различни травми, но без опасност за живота. Сподели:", "date": "2018.05.27", "title": "ЧЕРНА ВЕСТ! Почина доведеният син на Емилия"}
{"url": "http://pik.bg/%D0%BA%D1%80%D0%B0%D0%B4%D0%B5%D1%86-%D0%B7%D0%B0%D0%B4%D0%B8%D0%B3%D0%BD%D0%B0-%D1%82%D1%80%D0%B8-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%BE%D1%82-%D1%81%D0%BF%D0%BE%D1%80%D1%82%D0%BD%D0%B0%D1%82%D0%B0-%D0%B7%D0%B0%D0%BB%D0%B0-%D0%BD%D0%B0-%D0%BC%D0%B0%D1%82%D0%B5%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news753197.html", "text": "Неизвестен мъж е успял да отмъкне три мобилни телефона от спортната зала на елитна гимназия във Враца, съобщават от Областна дирекция на МВР, цитирани от Булнюз. Жителка на Враца е подала сигнал в полицията за откраднатите смартфони. Жената се обадила на 26 май (събота) в неучебен ден в 13:00 часа. Тя заявила, че мобилните телефони са били оставени на масата в салона на престижната гимназия. По думите й, телефоните са били отраднати, докато децата играели в иначе охраняваната зала. Децата, чиито телефони са откраднати са непълнолетни. В Районното управление на Враца е образувано досъдебно производство по случая. Извършителят се издирва. Сподели:", "date": "2018.05.27", "title": "Крадец задигна три телефона от спортната зала на Математическата гимназия във Враца"}
{"url": "http://pik.bg/%D0%B0%D0%BA%D1%82%D0%BE%D0%B2%D0%B5-%D0%B7%D0%B0-%D0%B4%D0%B2%D0%B0%D0%BC%D0%B0-%D0%BD%D0%B5%D1%80%D0%B5%D0%B4%D0%BE%D0%B2%D0%BD%D0%B8-%D0%BC%D0%BE%D1%82%D0%BE%D0%BF%D0%B5%D0%B4%D0%B8%D1%81%D1%82%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news753200.html", "text": "Полицията спипа двама нередовни мотопедисти за ден при проверки във Врачанско, съобщават от ОД на МВР Враца, цитирани от Конкурент. На 26 май (събота) към 20:00 часа в белослатинското село Габаре бил спрян за проверка М.Г., на 41 г. от село Драшанс мотопед  „Симсон“. Машината била без номера и документи за собственик, а на всичкото отгоре мотопедистът бил неправоспособен, като затова е отнесъл акт. От полицията допълват, че по този случай е образувано бързо производство. Подобно наказание отнесъл и 34-годишният Т.Д. от Роман, който бил спрян за проверка от автопатрул същият ден преди обед. Той управлявал мотопед без номера. Отнесъл е акт по закона за движение по пътищата. Сподели:", "date": "2018.05.27", "title": "Актове за двама нередовни мотопедисти във Врачанско"}
{"url": "http://pik.bg/%D0%B2-%D0%BA%D0%B8%D1%82%D0%B0%D0%B9-%D1%81%D0%B5-%D0%BD%D0%B0%D0%B4%D1%8F%D0%B2%D0%B0%D1%82-%D1%87%D0%B5-%D1%81%D1%80%D0%B5%D1%89%D0%B0%D1%82%D0%B0-%D1%82%D1%80%D1%8A%D0%BC%D0%BF---%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%BF%D0%BE-%D0%BF%D0%BB%D0%B0%D0%BD-news753202.html", "text": "От Министерството на външните работки на Китай заявиха, че все още се надяват срещата на високо равнище между президента на САЩ Доналд Тръмп и севернокорейския лидер Ким Чен Ун, първоначално насрочена в Сингапур на 12 юни, да се проведе по план и да бъде успешна, предава „Ройтерс“, цитирани от „Фокус“. „Прекият диалог между лидерите на САЩ и Северна Корея е необходим за разрешаването на ядрения въпрос“, се посочва в официално  изявление на министерството. Сподели:", "date": "2018.05.27", "title": "В Китай се надяват, че срещата Тръмп - Ким Чен Ун ще се проведе по план"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B0%D0%BB%D1%8A%D0%BD-%D0%B1%D0%B8%D0%B9%D0%BD---%D1%87%D0%B5%D1%82%D0%B2%D1%8A%D1%80%D1%82%D0%B8%D1%8F%D1%82-%D1%87%D0%BE%D0%B2%D0%B5%D0%BA-%D1%81%D1%82%D1%8A%D0%BF%D0%B8%D0%BB-%D0%BD%D0%B0-%D0%BB%D1%83%D0%BD%D0%B0%D1%82%D0%B0-news753205.html", "text": "Американският астронавт Алън Бийн , четвъртият човек, стъпил на повърхността на Луната, почина в болница на 86-годишна възраст , предадоха световните агенции. Бийн се почувствал зле преди две седмици, когато бил в щата Индиана. Той бил настанен в болница в град Хюстън в щата Тексас и тук е починал в обкръжение на близките си. Алън Бийн попада в отряда на астронавтите през 1963 година, като преди това е бил военен летец. На Луната той стъпва през месец ноември 1969 година като член на екипажа на мисията \"Аполо-12\". Той е участвал в събирането на образци от лунната повърхност и за отправянето й на Земята. Астронавтът установява на Луната първия генератор с ядрено гориво. През 1973 година Бийн осъществява космически полет в рамките на програмата \" Скайлаб \". Той е бил командир на екипажа на една от експедициите на орбиталната станция. Общо той е изкарал в космоса 69 денонощия, 15 часа и 45 минути. В тях са включени и неговите 31 часа и 31 минути, през които е пребивавал на лунната повърхност. Бийн напуска НАСА през 1981 година и се отдава на живописта. Много от картините, нарисувани от астронавта, са на космическа тематика. Сподели:", "date": "2018.05.27", "title": "Почина Алън Бийн - четвъртият човек, стъпил на Луната"}
{"url": "http://pik.bg/%D1%83%D0%BC%D1%8A%D1%80%D1%82%D0%B2%D1%8F%D0%B2%D0%B0%D1%82-%D0%BF%D1%82%D0%B8%D1%86%D0%B8-%D0%B2-%D0%B4%D0%BE%D0%B1%D1%80%D0%B8%D1%87%D0%BA%D0%BE-%D0%B7%D0%B0%D1%80%D0%B0%D0%B7%D0%B5%D0%BD%D0%B8-%D1%81-%D0%BF%D1%82%D0%B8%D1%87%D0%B8-%D0%B3%D1%80%D0%B8%D0%BF-news753272.html", "text": "В село Стефаново, община Добричка, тече акция по умъртвяване на птици, заразени с птичи грип. Полицията не допуска хора в близост до птицефермата на Иван Кирилов, в която имаше огнище на птичи грип и преди няколко месеца. Не се знае със сигурност какъв вид е птичият грип, тъй като директорът на Областната дирекция по безопасност на храните в Добрич д-р Андонова все още не дава информация. В късния следобед в петък от БАБХ-София е изпратено потвърждение до Областната дирекция в Добрич. До този момент камионите с умъртвени птици са преминавали през селото въпреки забраната за преминаване на МПС над 5 тона. Кметът на селото Марин Хаджийски не е получил данни от властите за заразата. Той е разбрал за нея по време на семейната си разходка, когато видял служителите в защитно облекло край птицефермата. Кметът е потърсил връзка с областния управител на Добрич и е разпратил свои подчинени да призоват жителите на селото да приберат домашните си птици заради заразата. Екологичната комисия в Добрич ще бъде свикана в понеделник, когато се очакват и подробности. Сподели:", "date": "2018.05.27", "title": "Умъртвяват птици в Добричко, заразени с птичи грип"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D1%80%D0%B5%D0%BC%D0%BE%D0%BD%D1%82-%D0%BF%D0%BE-%D1%83%D0%BB-%E2%80%9E%D1%82%D0%BE%D0%B4%D0%BE%D1%80-%D0%BA%D0%B0%D0%B1%D0%BB%D0%B5%D1%88%D0%BA%D0%BE%D0%B2%E2%80%9D-news753145.html", "text": "Въвежда се временна организация на движението във връзка с рехабилитация и разширение на южното платно на ул. „Тодор Каблешков” в София, съобщават от пресцентъра на Столична община, цитирани от „Фокус“. До 24:00 часа на 5 юли се забранява влизането на пътни превозни средства в двете посоки по ул. „Тодор Каблешков” между локалното пътно платно на бул. „Цар Борис ІІІ” и ул. „Майор Горталов“, като ул. „Майор Горталов“ остава отворена за движение на превозни средства. От 00:00 часа на 6 юли до 24:00 часа на 25 юли се забранява влизането на превозни средства в двете посоки по ул. „Тодор Каблешков” между локалното пътно платно на бул. „Цар Борис ІІІ” и ул. „Майор Горталов“, като ул. „Майор Горталов“ е затворена за движение на превозни средства, както и по южната половина от пътното платно на ул. „Тодор Каблешков”, в участъка при вход-изхода за зареждане на магазин „Кауфланд”. От 00:00 часа на 26 юли до 24:00 часа на 27 август се забранява влизането на превозни средства по южното локално пътно платно на бул. „Цар Борис ІІІ” между ул. „Казбек“ и ул. „Тодор Каблешков”, както и в двете посоки по ул. „Тодор Каблешков” между бул. „Цар Борис ІІІ” и ул. „Майор Горталов“, като ул. „Майор Горталов“ остава отворена за движение на превозни средства. Сподели:", "date": "2018.05.27", "title": "Важно! Промени в движението в столицата във връзка с ремонт по ул. „Тодор Каблешков”"}
{"url": "http://pik.bg/%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8-%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D1%82%D0%B8%D1%80%D0%B0%D0%BD%D0%B0-news753212.html", "text": "Няколко хиляди привърженици на опозицията в Албания излязоха на протест в столицата Тирана днес и поискаха оставката на премиера на страната Еди Рама, недоволни от политиката на правителството, съобщава ABC, цитирани от „Известия“. Основните обвинения срещу Рама и правителството са за връзки с организираната престъпност. По време на протеста се стигна и до сблъсъци с полицията, като участници в протеста атакуваха служителите на реда с камъни и бутилки. Съобщава се за най-малко 11 ранени сътрудници на полицията. Сподели:", "date": "2018.05.27", "title": "Привърженици на опозицията в Албания излязоха на протест в Тирана"}
{"url": "http://pik.bg/%D0%BD%D0%B0%D0%B9-%D0%B5%D1%84%D0%B8%D0%BA%D0%B0%D1%81%D0%BD%D0%B8%D1%82%D0%B5-%D0%B4%D0%B8%D0%B5%D1%82%D0%B8-%D0%B7%D0%B0-%D0%B4%D0%B0%D0%BC%D0%B8%D1%82%D0%B5-%D0%BD%D0%B0%D0%B4-45-news753184.html", "text": "мляко и да ядете не повече от 400 г варено пилешко или пуешко месо. Такава хранителна система е предназначена за 3 хранения на ден. Можете да направите меню за себе си, като използвате разрешените продукти . Те включват: варени, свежи или задушени зеленчуци, супи без месо и мазнини, пресни плодове и сушени плодове, ядки, прясно изцедени сокове, риба, гъби и чайове. Категорично забранено е да се яде извара, яйца, месо и мазни риби, използвайте масло и пийте мляко Такива диети наистина ви помагат да отслабнете за кратък период от време, съобщава \"За Жената\" . Но трябва да помните, че към диетата си трябва да добавите минерално-витаминни комплекси, за да няма последици върху тялото ви. Това ще подобри състоянието на кожата ви и няма да позволи на тялото да страда без липсващите вещества. Ако ви хареса статията, споделете я с приятелите си! Със сигурност често сте чували за монодиети. Това е достатъчно ефективен начин да се отървете от малко количество допълнителни килограми, ако изведнъж забележите, че след дълги празници дрехите ви са станали малки. Тази диета се основава на принципите на редовното хранене. Има нужда на всеки 2-3 часа да се храните с мляко и 15 минути преди всяко хранене се препоръчва да изпиете чаша чиста топла вода или билков чай. Планирайте деня си, така че вечерята да се състои не по-късно от три часа преди лягане. Петък: използвайте менюто за сряда. Събота: Ден на разтоварване. Можете да пиете мляко, билкови чайове и чиста вода колкото искате Неделя: отново използвайте менюто в сряда. Сподели:", "date": "2018.05.27", "title": "Най-ефикасните диети за дамите над 45"}
{"url": "http://pik.bg/%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0-%D1%81%D0%B2%D0%BE%D1%8F-%D0%BF%D1%80%D0%B0%D0%B7%D0%BD%D0%B8%D0%BA-news753147.html", "text": "Асеновград отбелязва своя празник. На официална церемония в криптата на Асеновата крепост ще бъдат удостоени тазгодишните носители на званието Почетен гражданин и от там тръгва тържествено шествие към пл. „Акад. Николай Хайтов”, съобщава „Фокус“. Целият ден ще бъде изпълнен в много празнично настроение и културни мероприятия, съобщават от пресцентъра на Община Асеновград. В този час трябва да стартира церемонията по издигане на националния флаг, а кметът на Асеновград д-р Емил Караиванов ще поздрави своите съграждани и гости на града с празнично слово на пл. „Акад. Николай Хайтов”. Градският парк от 11:30 до 19:00 часа ще се превърне в своеобразен панаир на традиционни български занаяти и местни специалитети. Ще има щандове на асеновградски производители и занаятчии, училища и творчески формации от общината. Пак там след 11:30 часа ще започне концерт на представителния духов оркестър при ВВС- гр. Пловдив. След това от 12:00 часа е концертът на вокална група „Хорошее настроение” от побратимения град Стари Оскол, Русия. Празничният спектакъл на Капански фолклорен ансамбъл – Разград е от 13:00 часа, а от 16:30 часа ще има забавления за малки и големи с любими анимационни герои. Вечерната програма по случай Деня на Асеновград ще започне в 18:30 часа с музикалния етно-джаз проект „Glo Bal Kan” с участието на Недялко Недялков – кавал, Петър Миланов – китара, Стоян Янкулов- Стунджи – ударни, Боряна Петрова – вокал. Музикантите от „Шоуто на Слави” Борис Султарийски и Невена Цонева ще зарадват всички. Кулминацията на вечерта ще бъде първото за Асеновград 3D mapping show. Денят на Асеновград ще завърши с лазерно шоу и празнични илюминации. Сподели:", "date": "2018.05.27", "title": "Асеновград отбелязва своя празник"}
{"url": "http://pik.bg/%D0%BE%D1%82%D0%BA%D1%80%D0%B8%D0%BA%D0%B0-%D1%82%D1%80%D1%83%D0%BF%D0%BE%D0%B2%D0%B5%D1%82%D0%B5-%D0%BD%D0%B0-%D1%88%D0%B5%D1%81%D1%82-%D0%BE%D1%82%D0%B2%D0%BB%D0%B5%D1%87%D0%B5%D0%BD%D0%B8-%D0%B6%D0%B5%D0%BD%D0%B8-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news753146.html", "text": "Телата на шест жени, отвлечени в петък от въоръжени мъже, бяха намерени вчера в северната част на Мексико, съобщиха местните власти, цитирани от \"Франс прес\" и БТА. Те са били отвлечени в хранително-вкусово предприятие в щата Тамаулипас. Телата им са намерени недалеч от мястото, откъдето са отвлечени. Разследва се причината за престъплението. Мексико е залято от вълна от насилие, свързано с наркотрафика. Откакто през декември 2006 г. започна военна офанзива на федералното правителство срещу трафиканти, над 200 000 души бяха убити. Сподели:", "date": "2018.05.27", "title": "Открика труповете на шест отвлечени жени в Мексико "}
{"url": "http://pik.bg/%D0%B4%D0%B5%D0%BD-%D0%BD%D0%B0-%D0%BE%D1%82%D0%B2%D0%BE%D1%80%D0%B5%D0%BD%D0%B8%D1%82%D0%B5-%D0%B2%D1%80%D0%B0%D1%82%D0%B8-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%BE%D0%B1%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8%D1%8F-%D0%B2-%D1%80%D0%BE%D0%B6%D0%B5%D0%BD-news753149.html", "text": "За поредна година любителите на астрономията в България ще могат да се насладят на научно-популярна лекция на астрономите от обсерваторията в Рожен. Да разгледат наблюдателната техника и да научат по какви задачи работят професионалните астрономи в Роженската обсерватория, съобщава БНР. Днес отбелязваме и християнския празник Петдесетница, който е и празник на параклиса „Света Троица“, намиращ се в непосредствена близост до входа на наблюдателната кула на двуметровия телескоп в обсерваторията. По време на празника Националната астрономическа обсерватория Рожен, традиционно посреща стотици гости от страната. Денят на отворените врати ще продължи до 17:00  часа. Сподели:", "date": "2018.05.27", "title": "Ден на отворените врати в Националната астрономическа обсерватория в Рожен"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-37-%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%8E%D0%B6%D0%BD%D0%B0-%D0%B0%D0%BB%D0%B1%D0%B0%D0%BD%D0%B8%D1%8F-news753182.html", "text": "Земетресение с магнитуд 3.7 по скалата на Рихтер е регистрирано в Южна Албания, предава EMSC, цитирани от „Фокус“. Трусът е регистриран в 08:33 часа тази сутринта местно време (б.р 09:33 българско време). Епицентърът е бил на 21 км. югоизточно от град Вльора. Няма данни за жертви и разрушения. Сподели:", "date": "2018.05.27", "title": "Земетресение с магнитуд 3.7 е регистрирано в Южна Албания"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B3%D1%80%D0%BE%D0%B9%D1%81%D0%BC%D0%B0%D0%BD-%D0%BE%D1%82%D0%BA%D1%80%D0%B8%D1%85%D0%B0-%D0%B2-%D0%BA%D0%B8%D0%B5%D0%B2-%D0%BF%D0%BB%D0%BE%D1%89%D0%B0%D0%B4-%D0%BD%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%BF%D0%B5%D1%88%D0%B5%D0%B2-%D1%81%D0%BD%D0%B8%D0%BC%D0%BA%D0%B8-news753199.html", "text": "Министър-председателите на България и Украйна Бойко Борисов и Володимир Гройсман откриха площад „Димитър Пешев“ и паметна плоча за делото на българският политик. На церемонията присъстваха и кметовете на двете столици – Йорданка Фандъкова и Виталий Кличко. През месец март, във връзка със 75-годишнината от спасяването на българските евреи и по инициатива на посолството ни в Украйна, Киевската Рада приема решението, с което малък площад в центъра на столицата е кръстен на името на човека, допринесъл в най-голяма степен за спасяването на българските евреи. Паметна плоча ще напомня за заслугите на Димитър Пешев и приноса на българския народ. „България  е единствената държава, която е спасила своите евреи - над 50 хиляди. Ние по този начин искаме още веднъж да покажем колко хуманен и силен е българският народ и как в едни много мракобесни времена е успял да защити своите евреи“, каза премиерът Борисов и благодари на украинския народ, местната власт и на премиера Гройсман за осъществяването на тази инициатива. Украинският министър-председател подчерта, че направеното от Димитър Пешев трябва да се помни. „Пред всеки един човек изниква ситуация, в която трябва да реши как да действа. Ние знаем делото на Димитър Пешев и смелостта му да направи такава крачка във времена на тежки изпитания“, каза Володимир Гройсман. По време на събитията през 1943г. Димитър Пешев е заместник-председател на Народното събрание. Заедно с още 42-ма депутати, той изпраща протестно писмо до министър-председателя Богдан Филов срещу готвената депортация. Заплашван е от своите врагове, че ще бъде предаден в ръцете на Гестапо, но не променя позицията си. Изгонен е от Парламента, но целта е постигната. На 10 март 1943 г. композициите, подготвени за депортиране на българските евреи, не тръгват. Сподели:", "date": "2018.05.27", "title": "ПЪРВО В ПИК! Борисов и Гройсман откриха в Киев площад на името на Димитър Пешев (СНИМКИ)"}
{"url": "http://pik.bg/%D0%BA%D0%BE%D0%BB%D0%B5%D0%B3%D0%B8-%D1%88%D0%B0%D1%88%D0%BD%D0%B0%D1%85%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BB%D0%BE%D1%80%D0%B0-%D0%BA%D1%80%D1%83%D0%BC%D0%BE%D0%B2%D0%B0-%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-news753192.html", "text": "Бременната тв водеща Лора Крумова, която днес за последно бе в ефир преди излизането си по майчинство, бе изненадана от колегите си в последните минути от предаването \"Събуди се...\". На стената зад нея те изписаха \"Ще те чакаме, Лора\", а всички вкупом й поднесоха цветя и специална торта, върху която бе поставена мъничка бебешка количка. Неочакваната изненада свари неподготвена Лора и тя бе на косъм да се разплаче пред камерата. \"Ще ме разревете сега!\", каза Лора. \"Пожелаваме ти лека бременност и леко раждане! И те чакаме отново след година\", казаха колегите й, прегръщайки Лора с наедрялото коремче. \"Да, пак ще влизам в бизнеса с памперси\", пошегува се тя и отново благодари за прекрасната изненада. Сподели:", "date": "2018.05.27", "title": "Колеги шашнаха бременната Лора Крумова! Водещата на косъм от... "}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BA%D0%BB%D0%B8%D0%B5%D0%BD%D1%82-%D0%BD%D0%B0-%D0%BA%D0%B0%D0%B7%D0%B8%D0%BD%D0%BE-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news753151.html", "text": "Клиент на казино бе арестуван посред нощ в Кючука, в Пловдив. Причината – мъжът буйствал и обиждал персонала, охранителите и органите на реда, съобщава Трафикнюз. Екшънът се разиграл в края на миналата седмица в игрална зала на булевард „Никола Вапцаров”. След солидна почерпка и липса на печалба, клиента започнал да се държи грубо с персонала. Псувал и обиждал на сексуална ориентация, дори налетял на крупието. Притеснените служителите извикали охраната. Това обаче още повече ядосало подпийналия мъж.  Отново последвали нелицеприятни епитети, буйстване и заплахи. На място бил извикан екип на полицията, който отвел нарушителят в близкото районно. В сградата на полицейското управление нарушителят продължил да крещи и отправял обиди и закани за саморазправа към служителите на полицията, отказал да бъде тестван за употреба на алкохол, като след извършване на медицински преглед бил задържан за срок от 24 часа и му бил съставен акт за дребно хулиганство. Районният съд в Пловдив е потвърдил наказанието на хулигана. Магистратите са наложили 450 лева административна глоба на мъжа. Сподели:", "date": "2018.05.27", "title": "Екшън! Клиент на казино вдигна на крак полицията в Пловдив"}
{"url": "http://pik.bg/%D0%B4%D0%B6%D0%B5%D1%80%D0%B0%D1%80%D0%B4-%D0%B1%D1%8A%D1%82%D0%BB%D1%8A%D1%80-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BB%D0%B5%D0%B2%D1%81%D0%BA%D0%B8-%D0%B8-%D0%BA%D1%83%D1%87%D0%B5%D1%82%D0%BE-%D1%81%D0%B8-news753171.html", "text": "Страхотно е да съм в България. Изглежда напоследък прекарвам повече време тук и ми харесва. Колкото повече прекарвам тук, толкова повече разбирам и свиквам с енергията на това място.  Това заяви холивудската звезда Джерард Бътлър пред сутрешния блок на БТВ. „София е много приятен град за живеене – категоричен е актьорът. - Място, на което искаш да излезеш и да се разходиш. Хората са невероятни. Студиото в България също е прекрасно. Тук има много интересни неща и всеки след път, когато идвам, научавам нови. Невероятно е. Бил съм в София вече пет пъти. На третия се взех колело. Всеки път откривам ново място. Сега открих Военната академия. Предният път открих Рилските езера. Планината е невероятна. Обиколихме с хеликоптер, бе наистина впечатляващо. Ходил съм във Варна, Пловдив. Прекрасно е. Амфитеатърът ев Пловдив  фантастичен. Наистина е смайващо. Обичам Пловдив. Рилският манастир посетих преди 20 години. Бе прекрасно. Помня, че тогава около два часа имах нещо като урок по история. Разказваха ни. Беше зашеметително“. Бътлър говори и за посещението си на футболен мач в България. „С едно семейство бяхме на вечеря, а те бяха приятели на собственика на отбора на Левски, запознахме се с него – разказва Бътлър. - Гледах последните 20-ина минути. Атмосферата бе невероятна. Шотландец съм и съм наясно с футболните страни. След мача собственикът ме покани да поздравя отбора. Беше странно. Когато влязох, играчите започнаха да скачат и пеят. И аз се включих. Седмица след това, където и да отидех ми подвикваха: „Левски“, „Левски“. След това дори веднъж карах колело в парка и ме наобиколиха фенове на ЦСКА. Стана ми странно, защото изведнъж пред мен видях група момчета в червено. Преминах бързо с шапка на главата, за да не стане проблем“. Джерард Бътлър не крие, че е силно впечатлен от българите като хора. „Като цяло българите са много учтиви и мили – коментира актьорът. - На други места искат да се снимат, после благодарят и чао. А тук има едно наистина впечатляващо отношение. Благородно. Хората са много учтиви. Всички са много мили и се вълнуват. Правят комплименти за играта ми.  Впечатлен съм от почтеността и гордостта ви. Тук хората са приятелски настроени. Няма го цинизма от Америка, където всичко е автоматично. Има вълнение, дори и понякога да е малко в повече. Винаги е искрено. Хората ти желаят доброто и се вижда. Всеки ми казва, че ми желае късмет и успех в кариерата. Личи си, че са искрени. Това страшно ми харесва“. При едно от посещенията си в България Бътлър си взе и куче, с което вече не се разделя. „В Рила намерих бездомно куче и го спасих – разказва историята на срещата си с Шушка Бътлър. - . Взех я в Лос Анджелис, сега я взех тук за снимките. Сега пострада, след като бе ухапана от друго куче – един питбул. Стигна се и до малка разправия. Вече обаче е добре. Не бе сред най-приятните ми моменти в България. Иначе обичам питбулите. Те са прекрасни кучета, но не бях виждал как хапят. Иначе онзи мъж с питбула се държа арогантно. Може би щеше да е добре, да беше се извинил. Историята за това как намери Шушка е доста интересна. Снимахме сцени за филм с подводници на Рилските езера. Асистентката ми влезе в караваната и донесе кучето. До края на деня вече бях свикнал. Шушка бе кожа и кости тогава. Беше страшно гладна и жадна. Всички започнаха да я хранят, но тя продължаваше да идва при мен. Накрая на деня разбрах, че е бездомна. Отведох я на ветеринар. Не исках да я оставя, защото преди 11 години изгубих куче. Така я взех в Лос Анджелис. Докато пътувахме бе уплашена, но когато пристигнахме в Лос Анджелис и я пуснах на плажа започна да си играе. Направо полудя. Тя всъщност е рядка порода словашка хрътка, ловджийско куче. Когато види котка се вижда, че е ловджийско куче. Гоня я непрекъснато. Името го измисли асистент-режисьорът. Той й подвикваше „Шушка“ и така стана. Нямам представа какво означава. Дадоха ми 25 обозначения на това какво е Шушка“. Сподели:", "date": "2018.05.27", "title": "Джерард Бътлър ексклузивно за България, \"Левски\" и... кучето си"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BD%D0%B0-%D0%BA%D0%BC%D0%B5%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D0%B3%D0%B0%D0%BB%D0%B8%D1%87%D0%B5-%D0%B8-%D1%81%D0%B8%D0%B3%D0%BD%D0%B0%D0%BB%D0%B8-%D0%B7%D0%B0-%D0%BD%D0%B5%D1%80%D0%B5%D0%B4%D0%BD%D0%BE%D1%81%D1%82%D0%B8-news753203.html", "text": "Вторият кръг на кметските избори в село Галиче преминава при напрежение и сигнали за нередности, съобщава БТВ. Един срещу друг се изправят кандидатът на БСП Веселин Тушинов и този на ПП ГЕРБ Страхил Стоянов. На първи тур за Тушинов гласуваха 388 избиратели, а за Стоянов – 369. На първи тур на кметските избори гласуваха 61% от избирателите. До изборите се стигна, след като през февруари съдът прекрати правомощията на предишния кмет на населеното място - Ценко Чоков, защото от 2016 г. е в ареста и не може да изпълнява задълженията си. Преди малко повече от седмица Чоков, който заемаше кметския пост в Галиче 20 години, бе признат от Специализирания съд за виновен за отвличане, побой и палеж на автомобил и бе осъден на 4 години и 6 месеца затвор, от които 2 години ще му бъдат приспаднати заради престоя му в ареста. В Галиче днес са отворени три изборни секции, като право на глас имат около 1 500 души. До 12:00 часа днес активността е била над 40 процента. От щаба на един от кандидатите са подали сигнал, че през заден вход на училището, в което се гласува, са влезли избиратели. В сигнала се отбелязва, че 15 човека са влезли в училището като са били вкарани отвътре и са гласували. Изборите преминават при засилено полицейско присъствие Сподели:", "date": "2018.05.27", "title": "Напрежение на кметските избори в Галиче и сигнали за нередности"}
{"url": "http://pik.bg/%D1%87%D0%B5%D1%85%D0%B8%D1%8F-%D1%81%D0%BC%D1%8F%D1%82%D0%B0-%D1%81%D0%B2%D0%BE%D1%8F%D1%82%D0%B0-%D0%B2%D0%B0%D0%BB%D1%83%D1%82%D0%B0-%D0%B7%D0%B0-%D0%BF%D0%BE-%D0%B8%D0%B7%D0%B3%D0%BE%D0%B4%D0%BD%D0%B0-%D0%BE%D1%82-%D0%B5%D0%B2%D1%80%D0%BE%D1%82%D0%BE-news753150.html", "text": "Чехия смята своята валута за по-изгодна от еврото, заяви премиерът Андрей Бабиш, цитиран от ЧТК, предаде ДПА, цитирана от БТА. \"Много съм доволен от чешката крона и смятам, че тя е много полезна за нашата икономика, защото Чешката национална банка има възможността да се намеси в случай на проблем\", заяви вчера премиерът на откриването на фестивал в Бърно. Словашкият му колега Петер Пелегрини, който също бе на фестивала по случай 100 години от основаването на Чехословакия, каза, че страната му е много доволна от единната европейска валута. Еврото помогна на Словакия да увеличи икономическия растеж и да намали безработицата, каза той. Чехия пое ангажимент през 2004 г., когато влезе в ЕС с още девет страни, да въведе еврото, но няма график, който трябва да спазва в тази насока. Чехословакия е основана през 1918 г. и се разделя мирно през 1993 г. Сподели:", "date": "2018.05.27", "title": "Чехия смята своята валута за по-изгодна от еврото"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D1%87%D0%BE%D1%87%D0%BE-%D1%81%D0%B5-%D1%81%D1%82%D0%BE%D0%BF%D0%B8-news753178.html", "text": "Вдовицата на Чочо Попйорданов призна, че е отслабнала драстично след сериозните здравословни проблеми, които пребори успешно преди почти 2 години. Различният ѝ външен вид обаче не останал незабелязан от малцината му познати и приятели, които се появили на премиерата на филма, посветен на покойния актьор. Даниела споделила, че се е стопила до 45 килограма, но вече се чувствала добре и бавно започнала да си възвръща теглото, което поддържала от девойка до момента, в който научила за болестта и преминала през тежкото лечение. То се отразило зле на тялото ѝ, но все пак го понесла и вече посещавала болници и лекари само за профилактични прегледи. Все пак битката със страшната диагноза я уплашила. В онзи момент Даниела сподели, че за пръв път влязла в храм, за да се помоли за себе си. Първо запалила свещ на любимия си мъж, а след това - и за здраве. Била убедена, че висша сила ѝ е помогнала да премине през поредната житейска перипетия, в която я подкрепили и приятелите им. Върнала се на работа почти веднага след като си стъпила на краката си, защото мисълта да бъде изолирана у дома и да се самосъжалява я съсипвала. Най-много сили ѝ вдъхнала дъщеря им Катя, която вече уверено е поела по стъпките на баща си в театъра. Вдовицата на Попйорданов признава, че през 180-те дни на тежко лечение, през които преминала, неведнъж си помисляла колко по-лесно ще ѝ е да си отиде. „Там някъде на небето ме чакат Чочи и баща ми. Мен ме е страх от смъртта. Какво? Заминаваш си от тленното. Ами Катето. Стисках зъби и се връщах обратно. Заради нея“, споделя Даниела. Момиченцето знаело от почти две години, че е осиновено, като ѝ го съобщила лично майка ѝ, за да не се намерят недоброжелатели, които да го направят по неприятен начин. Сподели:", "date": "2018.05.27", "title": "САМО В ПИК И \"РЕТРО\"! Вдовицата на Чочо се стопи"}
{"url": "http://pik.bg/%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B0%D1%86%D0%B8%D1%8F-%D0%B0%D0%B3-%D0%B1%D0%BE%D0%BB%D0%BD%D0%B8%D1%86%D0%B0-%E2%80%9E%D1%88%D0%B5%D0%B9%D0%BD%D0%BE%D0%B2%D0%BE%E2%80%9C-%D1%81%D0%B5-%D1%81%D0%B4%D0%BE%D0%B1%D0%B8-%D1%81%D1%8A%D1%81-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B0-%D0%B0%D0%BF%D0%B0%D1%80%D0%B0%D1%82%D1%83%D1%80%D0%B0-news753156.html", "text": "Столичната АГ болница \"Шейново\" се сдоби със съвременна апаратура за образна диагностика и мамографски изследвания на обща стойност 192 000 лв, съобщава БНР. Средствата са осигурени от Столична община. С новия мамограф и ултразвук ще се подобри ранната диагностика при онкологични заболявания на млечната жлеза, разясни директорът на АГ \"Шейново\" д-р Румен Велев. Лечебното заведение участва в скрининговата програма на Столичната община за изследване на рак на млечната жлеза, която се провежда от няколко години в София. Само през 2016 и 2017 г. по тази програма в „Шейново“ са прегледани 700 жени, от които при 50 пациентки са открити доброкачествени тумори, а при 11 - карциноми. С решение на Столичния общински съвет през тази година за ремонти и оборудване на общински здравни заведения са предвидени над 5 млн. лв. От тези средства 855 000 лв. са за цялостно саниране на сградата на болница „Шейново“, ремонт на покрива и отоплителната инсталация. От 2015 до 2017 г. само в това лечебно заведение Столична община е инвестирала около 1 млн. лв. за ремонт и оборудване на родилните зали, закупуване на неонатални респиратори и апарати за патохистологична лаборатория, припомни кметът на София Йорданка Фандъкова. Специално създадени спални чувалчета замениха традиционните завивки на децата. Те са подарък за неонатологичното отделение на болницата като част от националната информационна кампания за безопасен сън на бебето, стартирала по инициатива на Angel Baby. Кампанията информира родителите за съвременните правила и препоръки за безопасност по време на сън с цел минимизиране на риска от Синдрома на внезапната детска смърт. Смъртността на децата до 1 година в България е почти 2 пъти по-висока от средната за Европейския съюз (6.5 спрямо 3.5 деца на 1000 по данни на Евростат), като най-застрашени са децата между 4-6 месеца. Подобни информационни кампании са част от политиката на много държави в света. Стартиралата в Германия през 1990 година инициатива води до забележителни резултати - смъртността на децата до 1 годинка спада от 1283 в началото, на 127 деца през 2015 година. Създателите на инициативата планират безвъзмездно да преоборудват всички неонатологични отделения в страната със специалните бебешки чувалчета, като заедно с лекарите ще обучават родителите на най-важните правила за безопасни грижи за бебето по време на сън, разказа д-р Донка Узунова, ръководител на Отделението по неонатология в АГ болница \"Шейново\". Всички болници, желаещи да се включат в програмата и да получат безплатни спални чувалчета, както и информационни материали за правилата за безопасен сън, могат да се свържат с организаторите на кампанията. Сподели:", "date": "2018.05.27", "title": "Модернизация! АГ болница  „Шейново“ се сдоби със съвременна апаратура"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BC%D1%8A%D1%80%D1%82%D0%B2%D0%BE%D0%BF%D0%B8%D1%8F%D0%BD-%D0%BE%D1%82%D0%BD%D0%B5%D1%81%D0%B5-%D1%82%D1%80%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news753195.html", "text": "Мъртвопиян 39-годишен мъж от Велико Търново е катастрофирал жестоко с голфа си, като потрошил три автомобила в града рано тази сутрин, съобщава Трафикнюз. Според информацята, инцидентът е станал около 05:30 часа на ул.\"Полтава\". На мястото незабавно са пристигнали полицаи и са тествали шофьора с дрегер. Апаратът отчел шокиращите 3.08 промила алкохол в кръвта. Мъжът е откаран в Спешното отделение на болницата в града, където към момента му се оказва помощ и се извършват изследвания. По първоначална информация няма пострадали, но материалните щети са големи. Във „Фейсбук“-групата, където е публикувана снимка от инцидента, свидетели разказват цветно за катастрофата - \"последователно нацели колите, оставени пред блоковете\". Снимка: Трафикнюз.бг Сподели:", "date": "2018.05.27", "title": "Екшън! Мъртвопиян отнесе три автомобила във Велико Търново"}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%80%D1%83%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2-%D1%81%D0%B8%D1%80%D0%B8%D1%8F-news753204.html", "text": "Руското министерство на отбраната съобщи, че двама руски военни съветници са загинали в Сирия след атака на терористите по позициите на сирийската армия в провинция Деир ез-Зор, предава Интерфакс, цитирани от „Фокус“. „Двама руски военни съветници са загинали на място. Още петима руски военни са получили наранявания и са оперативно докарани в руската военна болница“, съобщават от министерството. Сподели:", "date": "2018.05.27", "title": "Двама руски военни съветници загинаха в Сирия"}
{"url": "http://pik.bg/%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D0%BC%D0%B5%D1%81%D1%82%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news753154.html", "text": "Граждани на десет черногорски общини, включително на столицата Подгорица, избират представители на местното самоуправление, предава македонската медия „Макфакс“, цитирана от „Фокус“. 306 000 души имат право на глас, което е почти половината от общото население на страната. В столицата Подгорица право на глас имат 130 000 души – те избират между 10 кандидати. Местните избори се следят от наблюдатели от цялата страна. Сподели:", "date": "2018.05.27", "title": "В Черна гора се провеждат местни избори"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%B0%D0%BB%D0%B1%D0%B0%D0%BD%D0%B8%D1%8F-news753201.html", "text": "В рамките на разговора Илир Мета отбеляза, че за първи път в модерната история на Балканите мирът и стабилността са много близо до това да се превърнат в необратими. Той също така сподели, че се надява за разрешаването на спора с името на Македония, както и за ползотворни резултати от диалога между Прищина и Белград. „Това са две от най-важните предпоставки за трайното и устойчиво европейско развитие на региона“, коментира президентът на Албания. Срещата между Цветан Цветанов и Илир Мета се състоя по време на сутрешната сесия на регионалната Балканска молитвена закуска в Тирана, в която участваха и бившите президенти на Албания Алфред Моисиу и Бужай Нишани, както и бившият министър-председател и президент на Албания Сали Бериша. В своето изказване Бериша посочи, че благородната инициативата на молитвената закуска е особено важна в регион като Балканите, където не трябва да приемаме мира като даденост. Председателят на парламентарната група на ГЕРБ и зам.-председател на партията Цветан Цветанов проведе среща с президента на Албания Илир Мета. Те обсъдиха двустранните отношения между двете страни, положителното влияние на Българското председателство върху региона и европейската перспектива на страните от Западните Балкани, съобщават от пресслужбата на ГЕРБ. Сподели:", "date": "2018.05.27", "title": "Цветан Цветанов се срещна с президента на Албания"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%B2-%D0%B5%D1%83%D1%84%D0%BE%D1%80%D0%B8%D1%8F-%D1%81%D0%BB%D0%B5%D0%B4-%D1%82%D1%80%D0%B8%D1%83%D0%BC%D1%84%D0%B0-%D0%BD%D0%B0-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D0%BE%D1%82%D0%BD%D0%BE%D0%B2%D0%BE-%D1%81%D0%BC%D0%B5-%D0%BD%D0%B0-%D0%B2%D1%8A%D1%80%D1%85%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8-news753157.html", "text": "Министър-председателят на Испания Мариано Рахой поздрави президента на Реал (Мадрид) Флорентино Перес за спечелената от отбора 13-а титла в най-престижния клубен турнир в света, съобщава „Фокус“. Във финала на Шампионска лига, който се изигтра в Киев, Реал победи Ливърпул с 3:1 и спечели състезанието за трета поредна година. Премиерът на Испания заяви, че Реал (Мадрид) „отново е потвърдил своето лидерство на континента и със златни букви се е разписал в книгата на най-добрия футбол в историята“. Според Рахой, за пореден път Испания се е оказала на върха на световния спорт. Сподели:", "date": "2018.05.27", "title": "Премиерът на Испания в еуфория след триумфа на Реал (Мадрид): Отново сме на върха на световния спорт"}
{"url": "http://pik.bg/%D0%B2%D1%81%D0%B8%D1%87%D0%BA%D0%B8-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BA%D1%83%D0%B1%D0%B0-%D1%81%D0%B0-%D0%B8%D0%B4%D0%B5%D0%BD%D1%82%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B8-news753136.html", "text": "Всички жертви на самолетната катастрофа в Куба са идентифицирани, съобщава официалният кубински интернет портал Cubadebate, цитиран от TACC и „Фокус“. Самолетът Боинг 737-200 на мексиканската авиокомпания Global Air, изпълняваш вътрешен полет за кубинската национална авиокомпания Cubana Aviacion, се разби на 18 май непосредствено след излитането си от Хавана. На място загинаха 112 човека, между които пет деца и 11 чуждестранни граждани.Три пътнички бяха хоспитализирани, но две от тях починаха. Състоянието на третата оцеляла –19 годишната Майлен Диас, остава критично. Тя е на апаратно дишане и за живота й се борят двайсет лекари. Причината за катастрофата още не е установена, но двете черни кутии са намерени. В разследването вземат участие мексикански и американски специалисти. Сподели:", "date": "2018.05.27", "title": "Всички жертви на самолетната катастрофа в Куба са идентифицирани"}
{"url": "http://pik.bg/%D0%B6%D0%B5%D0%BB%D0%B5%D0%B7%D0%BD%D0%B8%D1%8F%D1%82-%D0%B1%D0%BE%D0%B5%D1%86-%D0%BF%D1%80%D0%BE%D1%85%D0%B0%D0%B7%D0%BA%D0%B0-%D1%81-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%80%D0%B5%D0%BA%D0%BE%D1%80%D0%B4-news753087.html", "text": "Роман Прохазка си тръгва от Левски с исторически статут. Словакът се превърна в чужденеца с най-много мачове с екипа на \"сините\" - 174, благодарение на които изпревари досегашния №1 Лусио Вагнер, пише \"Тема спорт\". Бразилецът с български паспорт изигра общо 173 срещи с екипа на Левски. Любопитно е да се отбележи, че според някои статистики Прохазка е със 172 двубоя за столичани, тъй като баражите са извън редовния сезон. Те обаче са с изключително важна стойност, така че е логично да се добавят към статистиката на словака. Той дебютира официално за Левски през юли 2012 година при победата с 1:0 над Сараево в мач от предварителния кръг на Лига Европа. Първият му гол за \"сините\" пък дойде срещу Локомотив (София) през август 2014 в двубой за първенство. Роман е под №3 при голмайсторите сред чужденците на \"Герена\". Първи е Гара Дембеле с 37 попадения във всички турнири, следван от Седрик Бардон с 29. Прохазка реализира 24 гола по време на престоя си при \"сините\". Сподели:", "date": "2018.05.27", "title": "Железният боец Прохазка с уникален рекорд"}
{"url": "http://pik.bg/%D0%B2-%D0%B3%D1%8A%D1%80%D1%86%D0%B8%D1%8F-%D0%B3%D0%BE%D1%82%D0%B2%D1%8F%D1%82-%D0%BD%D0%BE%D0%B2%D0%B8-%D0%BC%D0%B8%D1%82%D0%B8%D0%BD%D0%B3%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%BF%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news753102.html", "text": "Нови митинги се организират в Атина, Солун и други градове, след последните развития в преговорите за името с Македония, пише Protothema, цитирана от \"Фокус\". Членовете на организационния комитет вече са направили серия от контакти с представители на местните власти и са ги помолили да подкрепят на практика протестите на гръцките граждани срещу „предателството на името Македония от правителството“, се казва в прессъобщение. В следващите няколко дни комитетът, в сътрудничество с пан-македонските съюзи, ще обяви организацията на паралелни митинги в гръцки градове, освен тези в Атина и Солун. Събитията ще се състоят в избраните градове на 6 юни в 19:30 часа. Както се уточнява в съобщението, „чрез тези митинги комитетът желае да припомни на политическите служители на държавата, че гръцкият народ е направил своето решение за името на Македония и настоява то да бъде уважено“. Комитетът изяснява на гръцкото правителство, че „никакво решение включващо името „Македония“ няма да бъде прието от гръцка страна“. Сподели:", "date": "2018.05.27", "title": "В Гърция готвят нови митинги заради спора за името на Македония"}
{"url": "http://pik.bg/%D0%BC%D1%8A%D0%B6%D0%B5%D0%BC%D0%B5%D0%BB%D0%B0%D1%87%D0%BA%D0%B0-%D0%B0%D1%81%D0%B4%D0%B8%D1%81-%D1%80%D0%B0%D0%BD-%D0%B7%D0%B0%D0%B1%D0%B8-%D0%B1%D0%BE%D0%B3%D0%B0%D1%82%D0%BE-%D1%81%D1%82%D0%B0%D1%80%D1%87%D0%B5-%D0%B4%D0%B2%D0%BE%D0%B9%D0%BD%D0%B8%D0%BA-%D0%BD%D0%B0-%D0%B2%D0%BB%D0%B0%D0%B4%D0%BE-%D0%BF%D0%B5%D0%BD%D0%B5%D0%B2-news753078.html", "text": "Асдис Ран отново е влюбена. След като години наред исландската красавица бе самота, сега си хвана старче с бяла коса и брада. Новият й мъж е видимо много по-възрастен от нея. Той поразително прилича на българския актьор Владо Пенев. Двамата имат абсолютно еднакви чери на лицето. Все пак блондинката не е забила българин. Дядката е богаташ и я води на екзотични почивки. В момента ледената кралица е на топло из Канарските острови. Тя и новият й любовник събират тен върху черен вулканичен пясък в курорта Лас Америкас, пише столичен всекидневник. По всяка вероятност моделът на „Плейбой“ ще доведе секси старчето и и на българското море. Ледената кралица обича да прекарва лятото по родното Черноморие, а любимият й град е Созопол. Сподели:", "date": "2018.05.27", "title": "МЪЖЕМЕЛАЧКА! Асдис Ран заби богато старче двойник на Владо Пенев"}
{"url": "http://pik.bg/%D1%87%D0%B0%D1%81%D1%82-%D0%BE%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BF%D1%80%D0%BE%D0%BF%D1%83%D1%81%D0%BA%D0%B0%D1%82-%D0%BC%D0%BE%D0%BD%D0%B4%D0%B8%D0%B0%D0%BB-2018-news753090.html", "text": "Част от най-популярните футболисти в световен мащаб ще гледат Мондиал 2018 само по телевизията или като зрители на стадионите из Русия. Състезателите бяха пренебрегнати от национални селекционери, пише \"Топспорт\". Ето някои от най-известните имена: Алекс Сандро, Раджа Наинголан, Антони Марсиал, Александър Лаказет, Карим Бензема, Кингсли Коман, Адриен Рабио, Муса Сисоко, Мауро Икарди, Ерик Ламела, Хавиер Пасторе, Алваро Мората, Ектор Бейерин, Маркос Алонсо, Сеск Фабрегас, Хуан Мата, Хосе Кайехон и Андер Ерера. Сподели:", "date": "2018.05.27", "title": "Част от звездите, които пропускат Мондиал 2018"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%BE%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82-%D1%89%D0%B5-%D0%B2%D0%BE%D0%B4%D0%B8-%D0%BB%D0%B5%D0%BA%D1%86%D0%B8%D0%B8-%D0%B2-%D0%BD%D0%B0%D1%82%D1%84%D0%B8%D0%B7-news753103.html", "text": "Продуцентът на филмите \"Мулен Руж\" (2001), \"Ромео и Жулиета\" (1996) и \"Танцуващо сърце\" (1992) Мартин Браун ще работи със студентите в НАТФИЗ по покана на ректора проф. Станислав Семерджиев, съобщават от академията. От 4 до 8 юни гостът ще води часове със студенти от специалностите \"Мениджмънт в екранните изкуства\", \"Драматургия\", \"Филмова и телевизионна режисура\", \"Филмов и телевизионен монтаж\", \"Филмов и телевизионен звук\", \"Екранни изследвания и журналистика\" и \"Анимация\". Мартин Браун е продуцент на игрални и документални филми, копродукции, телевизионни програми и реклами за местния и международния пазар. Филмите му се реализират с бюджети между един милион и 100 милиона долара. През 2001 г. получава наградата за продуцентство \"Дарил Ф. Занук\" от американската продуцентска гилдия. Същата година е номиниран за \"Оскар\" за \"Мулен Руж\". Компанията му се занимава и с консултантска дейност - за развитието, продукцията, постпродукцията, субсидирането и инфраструктурата на местни и отвъдокеански проекти. Сподели:", "date": "2018.05.27", "title": "Световноизвестен продуцент ще води лекции в НАТФИЗ"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BD%D0%B0%D0%B4-20-%D1%81%D1%80%D1%8A%D0%B1%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B2-%D0%B0%D0%B2%D1%81%D1%82%D1%80%D0%B8%D1%8F-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news753019.html", "text": "Полицията на Австрия и Сърбия арестува 26 души за трафик на наркотици, съобщава вътрешното министерство на Сърбия, цитирано от македонската медия „Макфакс“ и „Фокус“. Те са заловени и задържани в Австрия. Сред тях има 24 граждани на Сърбия, един от Австрия и един от Черна гора. Полицията е открила 14 лаборатории за развъждане на марихуана и е конфискувала голям брой наркотици, твърди кратко изявление на МВР. Сподели:", "date": "2018.05.27", "title": "Операция! Над 20 сръбски граждани са арестувани в Австрия за трафик на наркотици"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B8-%D1%80%D1%83%D1%81%D0%B8%D1%8F-%D1%81%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D1%8F%D1%85%D0%B0-%D0%B7%D0%B0-10-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82%D1%81%D1%82%D1%8A%D0%BF%D0%BA%D0%B0-%D0%BD%D0%B0-%D0%B2%D0%BD%D0%BE%D1%81%D0%B0-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%B5%D0%BD-%D0%B3%D0%B0%D0%B7-news753105.html", "text": "Президентът на Турция Реджеп Тайип Ердоган обяви в събота, че Анкара и Москва са постигнали споразумение да намалят цената на природния газ, внасян от Русия, с 10,25 процента след дълги преговори, пише Дайли Сабах, цитиран от \"Фокус\". Говорейки по време на митинг на управляващата Партия на справедливостта и развитието в източната провинция Ерзурум, Ердоган заяви че Турция е изискала намаление на цената на природния газ от Русия чрез газопроводите „Син поток“ и западната линия през 2015 година. Президентът заяви още, че Турция ще получи обратно 1 милиард долара от покупките направени през последните две години, когато „Газпром“ първоначално се е съгласила на отстъпката през 2016 година. Турция, която е вторият най-голям консуматор на руски газ след Германия, внася около 30 милиарда кубични метра газ от Русия годишно чрез двата тръбопровода. Сподели:", "date": "2018.05.27", "title": "Турция и Русия се споразумяха за 10% процента отстъпка на вноса на природен газ"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B0%D1%82%D0%B0%D0%BA%D0%B0-%D0%BF%D1%80%D0%BE%D1%84-%D1%81%D1%82%D0%B0%D0%BD%D0%B8%D1%81%D0%BB%D0%B0%D0%B2-%D1%81%D1%82%D0%B0%D0%BD%D0%B8%D0%BB%D0%BE%D0%B2-%D0%BD%D0%B5-%D1%85%D0%B0%D1%80%D0%B5%D1%81%D0%B2%D0%B0%D0%BC-%D0%BD%D0%B8%D0%BD%D0%BE%D0%B2%D0%B0-%D1%82%D1%8F-%D0%B5-%D0%BF%D1%8A%D1%80%D0%B2-news753181.html", "text": "Проф. Станислав Станилов е неизменно народен представител от ПП „Атака“ от 40-ия до 44-тия парламент. Зам.-председател е на Комисията по култура и медии и член на Комисията по образование и наука. Роден е на 9 септември 1943 г. в Габрово. Завършил е Априловската гимназия в родния си град, а през 1968 г. се дипломира като историк във Великотърновския университет. Има два доктората, бил е ръководител на Секцията за средновековна археология в НАИМ - БАН. В качеството си на секретен сътрудник на ДС и агент с псевдоним Светлин е вербуван през 1986 г. Линиите, по които работи, вписани в досието му, са „възродителен процес“ и направлението „Югославия“. - Това наистина е много любопитно, защото преди по 9 септември бяха всенародни тържества и човек не можеше да си отпразнува рождения ден. А пък когато стана промяната 1989 г., бях в редколегията на най-синия вестник „Анти“. И отивам в централата на СДС на „Раковски“ 134, там беше редакцията в една стаичка на петия етаж. А долу едни сини баби проверяваха паспортите. Една ме отряза: „Господине, вие не може да влезете!“. Питам я: „Що, бе?“. А тя: „Защото сте роден на най-мръсната дата“. „Да – казвам, само че през 1943 година.“ - Да. До 1946-1948 г. България още не беше превърната в социалистическа държава в пълния смисъл на думата. Останах сирак на три години. Баща ми Тодор почина като главен майстор бояджия на текстил в едно голямо габровско предприятие. „Бъдъщност“ се казваше. И ме гледаха баби и дядовци по селата. Единият ми дядо живееше в село Презвитер Козма до Омуртаг. Имаше повечко земица. Нямаше ТКЗС. Помня го това време. Расъл съм на нивата. Всичко се произвеждаше вкъщи. Почти нищо не се купуваше. За храна имаше в изобилие, но като се платяха данъците през есента, по Нова година наставаше паника. Даже хората с много земя нямаха пари, защото за селскостопанското производство тогава нямаше пазар. Градовете бяха малки, малко бяха хората, които можеха да си позволят да купуват. Така беше до 1952-1953 г. После стана масираното коопериране. Отначало наистина беше кооперация. - Имаше, разбира се. Имаше хора, които ги убеждаваха – тук-там понабият някого, ако не иска да влезе. Цялата доктрина на този строй се свеждаше до насилие, може би затова самата идея умря. - Играехме на съвсем детски игри. Там почти нямаше играчки. Ритахме една парцалена топка. Като тръгнах на училище, се върнах при майка си Дешка. 1951 г. тя се омъжи за втори път. Вторият ми баща Петко Сотиров, който почина преди десетина години, се пенсионира като председател на една ТПК в Габрово. Беше много приличен, много добър човек. Той е от Йоглав, селото на Георги Мишев. Гледаше ме като собствено дете. Много се гордееше с мен. - Разбира се, освен това съм завършил Априловската гимназия. Повечето учители там бяха завършили университет преди войната. Преподаваше се и се изискваше на много високо ниво. - Нямах целенасочен интерес. Непрекъснато си сменях желанията като дете и юноша. Исках да ставам геолог, моряк, по едно време реших да ставам летец. Когато учех в гимназията, се записах да карам курсове за моторно летене в Казанлък. След това исках да ставам оперен певец. Взимах уроци. Там наистина ми вървеше. Бързо разбрах обаче, че не съм за актьор. - Преса не сме усещали, защото бяхме възпитани по друг начин, с други ценности. Училището след 9 септември наследи училището отпреди 9 септември. Вярно, стана реформа – махнаха класическите и полукласическите гимназии. Станаха реални гимназии. Някои бяха на по-високо, други – на по-ниско ниво. Тогава единствената английска езикова гимназия беше в Ловеч. В София нямаше езикова гимназия. Ходехме с униформи, с колани, с шапки, с вензели. На токите пишеше „АГ“ – Априловска гимназия. - Случайно. Най-напред се записах да уча право. Даже няколко седмици в Софийския университет. Прибрах се обаче в Габрово, не помня за какво, и ме среща писателят хуморист Данчо Хаджиев, адвокат. Разпита ме какво правя и вика: „Я стига с това право. Не ти трябва. Днес правото е мъртво. Ако майка ти и баща ти са комунисти, ще станеш един съдия, прокурор или ще идеш в милицията да биеш хора. Прехвърли се история. Ще преподаваш в гимназията. Ще ходим с теб да си пием кафето. Живот ще си живеем“. И аз, с всичкия си акъл, отидох и се отписах. Записах се в Търново не само защото е близо, а защото там тогава бяха събрани плеяда светила професори по история. Лятно и есенно време ходех на разкопки в Преслав. Ректорът Станчо Станчев извиняваше отсъствията от лекции на участниците в тези експедиции. - Освободиха ме от разпределение. Местата за археолози в музея бяха много малко. Много трудно се попадаше там. Спомням си как три-четири месеца живеех в таванската стая на музея във Велики Преслав. Работех на разкопките, докато се съгласят да ме назначат. Имаше и други претенденти за мястото, даже с протекции, но най-сетне ме назначиха. След три години и половина кандидатствах в академията за аспирант. - Малкият ми докторат е за етническия състав на населението в Долнодунавския басейн през Ранното средновековие. Днес всички нации в района са заплашени. Нашият народ е малоброен, затова е още по-заплашен от обезличаване. Но демографията няма линейно движение. Условията се променят, променя се и ходът на процесите. - Никога не са ме вербували. Никой не е говорил с мен. Аз съм от тази група хора – с картончета, дето им викат, които не са разпитвани. Никой не ме е използвал. Даже за втория ми мандат в Народното събрание Волен Сидеров извика на среща офицера, който е направил досието ми. Ние се познавахме от Софийския университет, където работеше жена ми. Оказа се, че началството им държало да отчитат колкото може повече агенти. И са записвали имената на хора, които няма да им направят беля. - Подполковник Борислав Рангелов, завърши кариерата си като зам.-началник на Националната служба за сигурност или нещо подобно. И досега се срещам с него. Тези, които говорят за агентури, които направиха този закон за досиетата, са от БСП. Така се отклонява вниманието от истинските крадци и разбойници на прехода, от тези, които наистина ограбиха страната. Например академиците по природни науки, на които викат сега феодални старци, бяха в техническото разузнаване. Така е по целия свят. Така се следи развитието на науките и технологиите. - Не, няма такова нещо, пък и как да бъда съпричастен, като самият аз бях изненадан. Бях на разкопки в село Ножарево, Силистренско. Възродителният процес беше предизвикан от определено развитие на обществото в България. Имаше много силно движение на турското разузнаване сред българските турци. Помните атентатите на гарите в Буново, Пловдив, Бургас, Варна. Обективно обаче този процес нямаше как да бъде резултатен. Веднъж в разговор с Николай Хайтов го питах какво мисли по въпроса. А той вика: „Аз пък питах Тодор Живков как се е осмелил. А се осмелил, защото друг нямало да го направи“. Живков се беше оградил с голяма група технократи – проф. Иван Попов, акад. Ангел Балевски, акад. Сендов, които го бяха убедили, че България, за да просперира, трябва да стане високотехнологична държава. Франц Йозеф Щраус, с когото Живков се срещаше, казваше за него, че българският министър-председател е един селски човек, който се бори страната му да стане високотехнологична държава. Живков се занимаваше и с културата, отглеждаше писатели, художници. Пари им даваше, на лов ги водеше. - Година и половина не съм писал нищо тогава. Ходех с екипа на невероятния Людмил Стайков по снимки. Тогава се запознах с големи актьори като бай Петьо Слабаков, Стойко Пеев, Стефан Гецов и много други. Тогава Сашо Диков се ожени за Аня Пенчева, една от главните героини във филма. Ако сега съм консултант на такъв филм обаче, ще е по-различно. Има нова научна информация. Освен това самият аз тогава бях само главен асистент. - Минчо Минчев, главният редактор на „Зора“. Бях му сътрудник, но той имаше и партия. Тогава „Атака“ беше коалиция. Не исках, ама ме сложиха втори в листата след Петър Берон в Пазарджик, за да се запълни мястото. Берон обаче влезе от София-област, освободи го и аз станах депутат. Като станах депутат, реших, че няма мърдане. - Основанието да го направим беше да няма избори. Аз съм дълбоко убеден, че мандатите трябва да се изкарват докрай. След това каквото каже народът, това става. Непрекъснатите сътресения и конфронтации разболяват обществото и му пречат да се развива. Това казаха избирателите, това правим, колкото и опозицията да крещи за нови избори и да иска намаляване на заплатите. - Не я харесвам като лидер заради първосигналността ѝ. Тя е първосигнален политик. Иска да намалява депутатските заплати, а защо, когато бяха на власт, не направиха минималните пенсии 500 лева. БСП нали са много социални. Не можело. Защо не промениха данъчната система, защо не падне плоският данък. Само приказва Корнелия. Тя нападна най-близкия ми приятел в Русия ген. Решетников. Нападна го несправедливо, нарече го корумпиран. А той е от най-почтените хора, които познавам. - Не. Беше в санаториум. Има болни бъбреци. Ще го питам по телефона дали е виждал Доган. И той със сигурност ще ми каже. Последно го чух, за да го поздравя за 9 май. Руснаците сега не работят, както работеха съветските разузнавачи. Работят открито – срещат се и говорят с политиците. Има идиоти у нас, които, като се яви Решетников, казват, че идва да сваля властта. Това са глупости. - Всеки човек се развива. Това ме питат и много избиратели. Какво е станало със Сидеров - след като се е оженил, след като му се е родил син? Той сам си казва какво му е. Вътрешно в себе си не мисля, че Волен много се е променил. Външният израз на неговия характер е нещо друго. Остава си много последователен политик във всяко едно отношение. - Всичките им опозиционни изпълнения сега са взети от програмата на „Атака“. Ние сме националисти, а националистът в една бедна страна като нашата трябва да е социален човек, когото у нас наричат ляв, макар че лично аз имам десни възгледи. Не съм написал и ред марксизъм като учен. Смятам, че държавата трябва да бъде дясна и консервативна, а не либерална. Т.е. да има повече държава, която да защитава интересите на гражданите си, а не на филанкишията, на мигранти, на хомосексуалисти. - Прилича на Тодор Живков, ама и на Борис Трети. Маневрира. Научи се, развива се. Понякога е самобитно, по шопския начин. Не е лесно, защото България е държава на една дезинтегрирана нация. - Съпругата ми Кръстина Станилова загина преди 20 години в автомобилна катастрофа. Тя беше доцент по нова история. Преподаваше история на БКП в една катедра с Иван Костов. Оттам го знам - преподаваше политикономия на социализма. - Истина например е, че е учил в Украйна, но това няма значение. Не го харесвам, защото от много либерализъм оплеска целия преход. Трябваше да се случат съвсем други неща. Разсърди се, че народът не му даде да управлява втори мандат. Това си е негова работа. Мисля обаче, че погромът, който се извърши над промишлеността, е дело не само на Иван Костов, но и на менторите му от Световната банка и Международния валутен фонд. - Едновременно работя археология и политика. Ставам сутрин към 4 часа. До 7 работя на компютъра. След това съм в парламента. Няма да се откажа, докато не мога съвсем. Почивам си, когато съм на разкопките. Откакто съм депутат, не съм ходил на море. През зимата ме оперираха, но се възстанових трудно, въпреки че манипулацията беше безкръвна. Беше доста тежко. Един месец отсъствах от парламента, но се върнах. Даже в началото идвах с катетъра на работа. Сега резултатите ми са много добри. - Най-много на тях се радвам. Станислав Станилов-младши е вече на 16 години. Учи в руското училище „Александър Пушкин“. Запален футболист е. Русофил е като мен и като баща си. Илина Станилова е на 8 и учи в първи клас на немско училище. Сподели:", "date": "2018.05.27", "title": "САМО В ПИК И \"РЕТРО\"! Депутатът от \"Атака\" проф. Станислав Станилов: Не харесвам Нинова, тя е първосигнален политик! (СНИМКИ)"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%BF%D0%BE%D0%B2%D0%B5%D1%87%D0%B5-%D1%81%D0%B5%D0%BA%D1%81-%D0%BF%D0%BE-%D0%B4%D0%BE%D0%B1%D1%80%D0%B0-%D0%BF%D0%B0%D0%BC%D0%B5%D1%82-news753106.html", "text": "Австралийски учени установиха, че правенето на повече секс се отразява благотворно върху паметта, когато сме на средна възраст, пише в. „Метро“, цитиран от тялото.бг. Проучването на специалистите от университета Уологонг обхванало 6000 души на възраст 50 години и повече и се разпростряло върху 2-годишен период. Изследването обхванало всички аспекти от живота на респондентите – от хранителния им режим до продължителността на съня им. От получените резултати станало видно, че хората, които правели по-често секс, постигали значително по-добри резултати в тестовете за памет. Половият живот стимулира растежа на невроните в хипоталамуса. Това е делът от мозъка, който се използва при дейности, свързани с временната и пространствената памет. Учените провели същите опити с мишки. Оказало се, че редовният секс подобрява уменията на гризачите при разпознаването на предмети и подобрява общото здраве на мозъка им. И хората и гризачите се отличават с много по-добра временна памет, ако редовно практикуват секс. Сподели:", "date": "2018.05.27", "title": "ПОЛЕЗНО! Повече секс, по-добра памет"}
{"url": "http://pik.bg/%D0%BA%D0%B0%D0%BF%D1%80%D0%B8%D0%B7%D0%B8%D1%82%D0%B5-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%B2-%D0%BD%D0%B5%D0%B4%D0%B5%D0%BB%D1%8F-%D1%89%D0%B5-%D0%B3%D1%80%D0%B5%D0%B5-%D1%81%D0%BB%D1%8A%D0%BD%D1%86%D0%B5-%D1%89%D0%B5-%D0%B2%D0%B0%D0%BB%D0%B8-%D0%B8-%D1%89%D0%B5-%D0%BF%D0%B0%D0%B4%D0%B0%D1%82-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-news753116.html", "text": "Днес преди обяд над по-голямата част от страната ще бъде слънчево. След обяд ще се развива купеста и купесто-дъждовна облачност и на много места ще има краткотрайни валежи, придружени с гръмотевици. Ще духа слаб до умерен североизточен вятър. Максималните температури ще са между 24° и 29°, за София – около 24°. В планините преди обяд ще е предимно слънчево, по върховете – мъгливо. Около и след пладне отново ще се развива купеста и купесто-дъждовна облачност, на места ще има краткотрайни валежи, придружени с гръмотевици. Ще духа умерен, временно силен вятър от североизток. Максималната температура на височина 1200 метра ще е около 18°, на 2000 метра – около 12°. По Черноморието ще бъде предимно слънчево. След обяд ще се развива купеста и купесто-дъждовна облачност и на места по южното крайбрежие ще превали. Ще духа слаб до умерен вятър от север-североизток. Максимални температури на въздуха – между 21° и 24°. Температурата на морската вода е 19-21°. Вълнението на морето ще е 2-3 бала. На 27.05.2018 слънцето ще изгрее в 05:54 часа и ще залезе в 20:54 часа. Продължителност на деня 15:00 часа. На 27.05.2018 луната ще изгрее в 18:40 часа и ще залезе в 04:58 часа. Осветеност на диска в 0h UT 93 %. Фаза на луната: пълнолуние. Сподели:", "date": "2018.05.27", "title": "КАПРИЗИТЕ НА ВРЕМЕТО! В неделя ще грее слънце, ще вали и ще падат гръмотевици"}
{"url": "http://pik.bg/%D0%B1%D1%80%D0%B0%D0%B2%D0%BE-%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-news753215.html", "text": "Мъжкият национален отбор приключи по най-добрия начин участието си в първия състезателен уикенд на Волейболната лига на нациите! В китайския град Нинбо тимът ни надигра Аржентина с 3-1 (19-25, 25-19, 25-21, 25-22) и се поздрави с втори успех в надпреварата! Далеч от родината, в трети пореден мач, нашите момчета бяха подкрепяни от малка, но много гласовита агитка. Сблъсъкът предложи много емоции от първата до последната точка, а \"Българските Лъвове\" отстъпиха в откриващия гейм с 19-25. В следващите три части състезателите водени от селекционера Пламен Константинов вдигнаха оборотите и успяха да стигнат до пълен обрат, който им осигури нови три точки. Така България приключи турнира в Нинбо с две победи и една загуба, след като в първия ден \"Трикольорите\" надиграха домакина Китай с 3-2, а в събота отстъпиха на САЩ с 1-3. Във втората седмица от Лигата на нациите сблъсъците ще се пренесат в България. От 1 до 3 юни националите ни, водени от Пламен Константинов, ще разчитат на подкрепата на родната публика в София. \"Лъвовете\" играят съответно срещу Сърбия, Австралия и Русия в столичната \"Арена Армеец\". От 15 до 17 юни националният отбор на България очаква гореща подкрепа и от емблематичните фенове във Варна. Тогава, в зала \"Конгресна\" в Двореца на културата и спорта в морската столица волейболистите ни се изправят срещу олимпийския шампион Бразилия, Франция и Канада, акцентира \"Гол\". Сподели:", "date": "2018.05.27", "title": "БРАВО! Страхотна победа за \"лъвовете\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%89%D0%B0%D0%B2%D0%B0%D0%BC%D0%B5-%D1%81%D0%B5-%D1%81-%D0%B3%D0%BE%D0%BB%D0%B5%D0%BC%D0%B8%D1%8F-%D1%81%D0%B2%D0%B5%D1%82%D0%BB%D0%B8%D0%BD-%D1%80%D1%83%D1%81%D0%B5%D0%B2-%D0%B2-%D0%BA%D0%B2%D0%B0%D0%B4%D1%80%D0%B0%D1%82-500-news753214.html", "text": "Голяма загуба за българската култура. Изключителен творец, който защитаваше най-добрите български автори и всичко ново, което се твори в българското изкуство. Това сподели опечален пред ПИК проф. Валентин Старчев по повод кончината на академик Светлин Русев. в сряда от 12 часа. \"Загубихме един невероятен човек с много дълбоки познания за цялата ни култура. Това е една огромна загуба!... Чухме се за последно преди 2 дни. Бе в отлична кондиция. Говорихме за последната му изложба, която бе в Москва. Помоли ме да му съдействам да връщането на картините му от там. И ето, сякаш изпълних последното му желание, защото утре картините се връщат тук. Дълбок поклон пред един невероятен майстор\", заяви пред ПИК бившият министър на културата, скулпторът Вежди Рашидов. Големият български художник, общественик и колекционер на произведения на изкуството Светлин Русев почина на 26 май на 84-годишна възраст. Академикът е издъхнал в дома си от тежък масивен инфаркт, научи ПИК. Художникът е бил открит от негов близък роднина, който е отишъл да го види. За пръв път поклонението ще бъде в \"българския Лувър\" - \"Квадрат 500\", научи още ПИК. Сбогуването със Светлин Русев ще бъде Сподели:", "date": "2018.05.27", "title": "ПЪРВО В ПИК! Прощаваме се с големия Светлин Русев в \"Квадрат 500\""}
{"url": "http://pik.bg/%D0%BC%D0%B8%D1%88%D0%B5%D0%BB-%D0%BF%D0%BB%D0%B0%D1%82%D0%B8%D0%BD%D0%B8-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%B2%D1%8A%D0%B2-%D1%84%D1%83%D1%82%D0%B1%D0%BE%D0%BB%D0%B0-%D1%84%D0%B8%D1%84%D0%B0-%D0%BE%D1%82%D0%BC%D0%B5%D0%BD%D0%B8-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D1%8F%D1%82%D0%B0-%D0%BC%D1%83-news753107.html", "text": "Бившият футболен ръководител Мишел Платини заяви, че обвиненията към него от страна на властите в Швейцария във връзка с предполагаеми злоупотреби с пари са снети. Французинът планира да се завърне във футбола, след като няма доказателства срещу него за извършване на неправомерни действия и получаване на нерегламентирани плащания от страна на ФИФА. \"След (три) години на разследване стана ясно, че съдът в Швейцария просто потвърди истината, като каза официално, че няма нищо незаконно в моите действия с ФИФА. Тази информация от съдебните власти показва моята невинност. Тези три години бяха болезнени и трудни. Бях ограбен с три години лишаване от право да работя. Ще се върна във футбола. Все още не мога да кажа кога, къде и как, твърде рано е\", заяви Платини. Легендарният французин, който заемаше поста президент на УЕФА, беше наказан с лишаване от права за извършване на всякакъв вид дейност във футбола. Санкцията беше свързана с плащане на ФИФА към Платини на стойност 2.02 милиона долара за работа, която французинът е извършил около десет години по-рано. Плащането е станало факт през 2011 година с разрешението на тогавашния президент на световната футболна централа Сеп Блатер. Сподели:", "date": "2018.05.27", "title": "Мишел Платини се завръща във футбола, ФИФА отмени наказанията му"}
{"url": "http://pik.bg/%D0%B3%D0%B0%D0%B7%D0%BF%D1%80%D0%BE%D0%BC-%D0%B4%D0%BE%D0%B3%D0%BE%D0%B2%D0%BE%D1%80%D0%B8-%D1%83%D0%B4%D1%8A%D0%BB%D0%B6%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-news753153.html", "text": "\"Газпром\" и властите в Турция подписаха протокол за сухопътния участък на втората отсечка на \"Турски поток\" и определиха условията и параметрите на строителството. Това се казва в събощение на руската компания. Със строителството на сухопътния участък ще се заеме съвместната проектна компания TurkAkim Gaz Tasima A. S., която ще бъде създадена на паритетна основа, съобщава ТАСС. Морският участък на газопровода \"Турски поток\" започна да се строи през май 2017 г. и завършването на първия участък приключва през май тази година. Газопроводът ще премине по дъното на Черно море до крайбрежието на Турция. По-нататък ще бъде изградена сухопътната транзитна връзка до границите на Турция със съседните страни с дължина 180 км. Първата тръба ще бъде предназначена за турския пазар, втората - за снабдяването на страните от Южна и Югоизточна Европа. Първите доставки на газ се планират за края на 2019 г. Сподели:", "date": "2018.05.27", "title": "\"Газпром\" договори удължаването на \"Турски поток\" "}
{"url": "http://pik.bg/%D0%BD%D0%B0%D0%B4-3000-%D1%81%D0%B0-%D0%B8%D0%B7%D0%BB%D0%B5%D0%BA%D1%83%D0%B2%D0%B0%D0%BD%D0%B8%D1%82%D0%B5-%D1%83-%D0%BD%D0%B0%D1%81-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B5%D0%BD%D0%B8%D0%B5-%D0%BD%D0%B0-%D0%BD%D0%BE%D0%B2%D0%B0%D1%82%D0%B0-%D1%82%D0%B5%D1%80%D0%B0%D0%BF%D0%B8%D1%8F%E2%80%8B-%D1%81%D1%80%D0%B5%D1%89%D1%83-%D1%85%D0%B5%D0%BF%D0%B0%D1%82%D0%B8%D1%82-%D1%81%E2%80%8B-news753108.html", "text": "Близо две години и половина след прилагането на новата терапия срещу хепатит С, излекуваните пациенти у нас вече са над 3 000. Сега тенденцията е към въвеждането на медикаменти, които ликвидират вируса, независимо от типа му, предава БНТ. Такава молекула ще бъде въведена у нас от 1 януари следващата година. Това стана ясно на 17-та Национална среща, организирана от Фондация \"Медии, общество, семейство, традиции\" в курорта Албена. Хепатит С вече е лечимо заболяване. Има пациенти обаче, при които заразяването е станало много преди те самите да разберат, че са носители на вируса. А през това време той е успял да увреди черния им дроб. Сподели:", "date": "2018.05.27", "title": "Над 3000 са излекуваните у нас благодарение на новата терапия​ срещу хепатит С​"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B1%D0%B0%D0%B1%D0%B0-%D0%BF%D0%BE%D0%B4%D0%BF%D1%83%D0%BA%D0%B0-%D1%81-%D0%BF%D1%80%D1%8A%D1%87%D0%BA%D0%B0-%D0%BD%D0%B5%D0%BF%D0%BE%D1%81%D0%BB%D1%83%D1%88%D0%BD%D0%B8-%D0%BC%D0%B0%D1%86%D0%BA%D0%B8-%D0%B2%D0%B8%D0%B4%D0%B5%D0%BE-news753110.html", "text": "Баба нападна с пръчка две момичета на киевския плаж, съобщи Рен тв. Бабата летувала в близост до момичетата. Тя се е ядосала, след като разбрала, че употребяват алкохол на плажа. Очевидци за заснели видео на случката. Вижда се как жената взима пръчка и атакува момичетата. Тя ги напада с думи и се опитва да им отнеме бутилката. Бързо на място се събират поддръжници на жената. Момичетата отнасят обиди като „проститутки“ и подобни. Сподели:", "date": "2018.05.27", "title": "УНИКАЛНО! Баба подпука с пръчка непослушни мацки (ВИДЕО)"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%B4%D0%BD%D0%B5%D1%81-%D0%B5-%D0%BF%D0%B5%D1%82%D0%B4%D0%B5%D1%81%D0%B5%D1%82%D0%BD%D0%B8%D1%86%D0%B0-news753137.html", "text": "Днес е Петдесетница - един от най-големите православни празници. Той се отбелязва на 50-ия ден след Великден - винаги в неделя. На Петдесетница се празнува рожденият ден на Христовата църква. На този ден Исус Христос основава църквата си на земята чрез пращането на Светия Дух. Според библейското предание на 50-ия ден след Пасха в Йерусалим било пълно с поклонници, дошли за големия юдейски празник, посветен на Божието законодателство на планината Синай. Дванайсетте Христови апостоли и Божията майка били събрани на молитва в къщата, където преди 50 дни вечеряли преди Пасха заедно с Христос. Внезапно се чул шум, сякаш задухал силен вятър и изпълнил цялата къща, а над главата над всеки от молещите се, се явили пламъци, приличащи на огнени езици. Апостолите се изпълнили със Светия Дух и започнали да славят Бога на всички езици, които дотогава не знаели. Пламъците били видимият знак за въздействието на Светия Дух върху Христовите ученици, на които била дадена силата да проповядват Христовото учение на всички народи. Така били поставени основите на Църквата, затова и празникът Петдесетница се смята за неин рожден ден. Сподели:", "date": "2018.05.27", "title": "ГОЛЯМ ПРАЗНИК! Днес е Петдесетница"}
{"url": "http://pik.bg/%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D0%BE%D0%BA%D0%B0%D0%BD%D0%B8-%D0%B2%D0%B8%D1%82%D0%B0%D0%BB%D0%B8%D0%B9-%D0%BA%D0%BB%D0%B8%D1%87%D0%BA%D0%BE-%D0%B2-%D1%81%D0%BE%D1%84%D0%B8%D1%8F-news753111.html", "text": "В рамките на посещението на министър-председателя Бойко Борисов в Киев, кметът на София Йорданка Фандъкова , която е част от делегацията, проведе лична среща с кмета на украинската столица Виталий Кличко, съобщи пресцентърът на Столична община. На срещата двамата обсъдиха основни проекти и възможността за обмяна на опит. Киев работи по проекти в областта на инфраструктурата и трафика, предвижда да модернизира инсталация за оползотворяване на отпадъци и да разширява метрото. Кметът Фандъкова покани Кличко в София. Сподели:", "date": "2018.05.27", "title": "Йорданка Фандъкова покани Виталий Кличко в София"}
{"url": "http://pik.bg/%D0%B0%D0%B2%D1%82%D0%BE%D0%B1%D1%83%D1%81-%D1%81-%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D1%80%D1%8A%D0%B3%D0%B1%D0%B8-%D0%BE%D1%82%D0%B1%D0%BE%D1%80-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B8-news753141.html", "text": "Тежък инцидент сполетя привърженици на ръгби отбор в Дром, чийто автобус катастрофира на път А7. Трима души са загинали, а осем са тежко ранени, според данни на местната префектура, цитирана от \"Франс прес\" и БГНЕС. Автобусът с ръгби фенове, които се връщали от полуфинала на Топ 14 между отборите на \"Кастр\" и \"Рейсинг 92\" в Лион, се преобърна на пътя, като засега причините за катастрофата са неизяснени. Жертвите са били поддръжници на клуба по ръгби на Бокер в департамента Гар. Други шестима души са ранени, но леко, а четиринайсет са невредими. Мобилизирани на 135 пожарникари, а в префектурата на полицията е създаден кризисен щаб. Участък от пътя е временно затворен. В петък и събота в Десин-Шарпьо се иг се играха двата полуфинала от Топ 14 по ръгби. Вчера \"Кастр\" би \"Рейсинг 92\" с 19-14. Сподели:", "date": "2018.05.27", "title": "Автобус с фенове на ръгби отбор катастрофира във Франция! Има жертви "}
{"url": "http://pik.bg/%D0%B2-%D1%81%D0%BE%D1%84%D0%B8%D1%8F-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B8-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%B5%D0%BA%D1%82%D0%B0-%E2%80%9E%D0%B6%D0%B8%D0%B2-%D0%BA%D0%B8%D0%BB%D0%B8%D0%BC-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%80%D0%BE%D0%B7%D0%B8%E2%80%9D-news753144.html", "text": "Столична община Въвежда се временна организация на движението за осъществяване на проекта „Жив килим от български рози”. Това съобщиха от пресцентъра на . От 06.00 до 24.00 часа днес и от 20.00 до 24.00 часа на 30 май 2018 г. се забранява престоят и паркирането на пътни превозни средства по бул. „Витоша”, в частта при пилоните на Национален дворец на културата. Тази организация се въвежда във връзка с изпълнението на проект „Жив килим от български рози“ на Национален фонд „Култура“. Сподели:", "date": "2018.05.27", "title": "В СОФИЯ: Променят движението и паркирането заради проекта „Жив килим от български рози”"}
{"url": "http://pik.bg/%D0%B8%D0%BD%D1%81%D1%82%D0%B8%D1%82%D1%83%D1%82-%D0%BD%D0%B0-%D0%B1%D0%B0%D0%BD-%D1%89%D0%B5-%D0%BE%D1%82%D0%BA%D1%80%D0%B8%D0%B2%D0%B0-%D1%81%D0%B2%D0%BE%D0%B9-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news753046.html", "text": "Институтът по балканистика с център по тракология към БАН  е готов да открие свой филиал в Монтана. Това обяви  неговият директор проф. Александър Костов по време на Деня  на българската наука, посветен на  Европейската година на културното наследство, цитиран от Конкурент. Професор Костов бе ръководител на научна конференция за приноса на българския Северозапад в културно-историческото многообразие на обединена Европа, проведена в Монтана. „Важно е да не пресъхва интересът към историята на този регион, в който са корените на първата европейска цивилизация. Ние сме нейните  наследници, колкото и патетично да звучи, защото няма прекъсване в живота и културата от началото на шестото хилядолетие до ден днешен.”, каза  заместник-председателят на БАН, член-кореспондентът, доктор на историческите науки  Васил Николов. Академията и община Монтана подписаха и меморандум за сътрудничество. Реалното взаимодействие между БАН и Монтана започна преди 6 години. Тогава бе създаден Регионален академичен център. Двигател за разкриването и инициативите на центъра бе доцент Борислав Великов – председател на ХХХІХ Народно събрание, дългогодишен депутат от региона и член на настоятелството на БАН. „Ръководството на академията трябва да държи правителството и парламента  отговорни за спазването на  стратегията за развитието на науката в страната”, каза доц.  Великов. Той уточни, че за тази година, според стратегическия документ, е трябвало да бъдат отпуснати  за наука средства в размер на 0,38 на сто от брутния вътрешен продукт, а това не е изпълнено. Кметът Златко Живков,  домакин на всички прояви, припомни, че БАН е институция с много сериозна история. Тя е създадена през втората половина на ХІХ век. През 2019 година академията ще чества своята 150-годишнина. „Един от важните акценти в новата политика на БАН е отваряне към българското общество и към местните институции. Те  трябва да знаят какво работи научната общност, а нашите разработки да помагат на хората и икономиката!”, подчерта  още проф. Васил Николов. В Художествената галерия „Кирил Петров“ бе открита изложба, която показва българския принос към културно-историческото многообразие на Обединена Европа. Сподели:", "date": "2018.05.27", "title": "Институт на БАН ще открива свой регионален център в Монтана"}
{"url": "http://pik.bg/%D1%88%D0%BE%D0%BA-%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%B4%D0%B0%D1%8F%D0%BD%D0%B0-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-news753128.html", "text": "Принц Хари и принц Уилям отдадоха почит на своята майка - принцеса Даяна, на кралската сватба миналата събота. Бели рози, любимите цветя на Даяна, украсяваха параклиса „Сейнт Джордж“, където младоженците се венчаха. В букета на Меган Маркъл имаше цветя, които Хари набрал от градината на принцеса Ди в двореца Кенсингтън, за да бъдат добавени към незабравките, момините сълзи и жасмина. Но още един детайл не остана незабелязан от медиите и феновете – празното място до принц Уилям. Според говорители на кралското семейство то е било отредено за принцеса Даяна и по този начин принц Хари и принц Уилям показаха уважение към своята майка, която загина в катастрофа преди 21 години, когато Хари е бил само на 12. Специалисти, които четат по устните, са категорични, че докато са чакали Меган, Хари и Уилям са си споделяли спомени за майка им. В даден момент Уилям пита Хари дали си спомня нещо, което Даяна им е казала, Хари се усмихва и казва: „Да... знам“. Сестрата на принцесата на народа, която рядко се появява на публични места, също присъстваше на сватбата. Тя имаше специално участие в нея, като прочете на глас откъс от песента за Соломон. За сметка на това никой от семейството на Меган Маркъл, освен нейната майка, не присъства на сватбата. Това беше очаквано, защото от доста по-рано се знаеше, че отсъстващи от страна на булката ще има. Освен без роднини, булката се оказа и без кума. Оправданието ѝ е, че не е искала да обижда никоя от приятелките си, избирайки една, а не друга от тях. Младоженците официално бяха обявени за херцог и херцогиня на Съсекс. Тези титли не бяха използвани от 1843 г. Меган сложи пръстен на ръката на принц Хари и се говори, че той ще продължи да го носи, въпреки че правилата не го задължават. Младоженецът бе във военна униформа, което е задължително. Съпрузите ще дарят получените от гостите вместо подаръци пари за седем благотворителни кампании. На главата на Меган блестеше тиара, предавана от поколения в кралския двор. Кралица Елизабет Втора пък заложи на светложълт тоалет, с което не оправда очакванията на хиляди, заложили на други цветове. Маркъл пък изненада всички и с доста семплия си грим. Дори луничките ѝ се виждаха. Кейт Мидълтън, съпругата на Уилям, беше облечена в светло палто на Александър Маккуин, което е носила и преди на официални събития, а това бе определено от модните експерти като грешка. Меган Маркъл не заложи на пищна и богато украсена рокля, а остана напълно в стила на изчистената елегантност. оалетът не бе дело на „Ралф и Русо“, както се говореше, а на „Живанши“. Сред гостите не присъстваха лица от световния Тполитически елит. За сметка на тях, поканата на младоженците уважиха десетки звезди от светските и спортните среди. Невижданите мерки за сигурност, които струват на английските данъкоплатци 30 милиона паунда, дадоха резултат и не се стигна до атентати и ексцесии. Сподели:", "date": "2018.05.27", "title": "ШОК! Принцеса Даяна присъства на сватбата на сина си  "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D1%82%D0%BE%D0%BF-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%BD%D0%B5%D0%B4%D0%B5%D0%BB%D1%8F---%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%82-%D0%B7%D0%BE%D0%B4%D0%B8%D0%B8%D1%82%D0%B5-news753121.html", "text": "В почивния ден, въпреки трудностите ще си възвърнете увереността в успеха на работното място и осъществяването на идеите ви, ако разчитате на себе си. Справяте се със служебните си задачи. Проявете такт и изслушвайте мнението на околните, дори и ако не сте съгласни с него. Замете се ако имате желание да отделите време в почивния си ден, с поредния научен проект, който сте готови да разработите. Проявете разбиране и се съгласете с вашите колеги и в обща полза променете начинът си на работа. Въпреки, че несериозното поведение на хора около вас може да затрудни работата ви, съхранете спокойствието си и доброто си настроение. В почивния ден ще научите, че финансовите операции в които сте се включили не са съвсем почтени и крият риск. Предстоят ви промени на работното място. От вас зависи да ги превърнете в успех.  Не е желателно да пътувате, за да не изостанете със служебните си задачи. Предпазливо преценете вашите нови познати и не допускайте да се възползват от знанията ви в почивния ден. Търговците имат възможност да реализират отлични печалби в този ден. Запазете по-голямата част от спечелените пари, защото може да ви предложат неочаквано добри възможности за инвестиция. Денят е почивен, но ви поднася интересни срещи и положителни емоции, ако не сте прекалено доверчиви и готови да споделяте плановете си. Имате възможност да приключите бързо задачите си и да пътувате. Не бягайте от отговорност и не отменяйте присъствието си на работното място, само защото искате да си почивате. На работното място правите впечатление с активността си, която ще ви помогне да се справите със задачите си. Вашите идеи ще получат подкрепа. Денят е почивен, но е благоприятен за активни действия от ваша страна и за взимане на важни професионални решения. Успехът е с вас. Не поставяйте ново начало, а ако сте на работа в почивния си ден завършете започнатите задачи. Не пътувайте, за да избегнете проблемите, които си създавате сами. Бъдете инициативни и не пропускайте да разширите деловите си познанства, като не отказвате светското събитие, на което сте поканени. Очакват ви недоразумения от сутринта в почивния ден. Тръгнат ли от семейството се продължат и ако отидете на работното си място. Бъдете бдителни, вслушвайте се в разговорите между вашите колеги и се задълбочете в задачите си. Успехът няма да ви изостави. Не бягайте от отговорност, ако сте давали обещания, за да не си навредите. Допълнителни приходи ще ви възвърнат спокойствието в този почивен ден. Завършете всичките си делови задачи. Не губете времето си в безполезни разговори с ваши колеги. Следобед разрешавате важни делови проблеми, които вашите колеги отказваха да споделят, за да не се изложат. Отношенията с вашите колеги са отлични в почивния ви ден. Не обръщайте внимание на незначителните служебни неприятности. Ще ги изгладите. Добре обмислете новите предложения, поднесени ви в този  ден, преди да вземете правилното решение. Материалното ви положение ще се подобри. Емоцията, която ви владее в почивния ден, ви пречи да чуете отправената ви критика, която ви носи полза. Преценявайте думите си. Въпреки че закъснението на ваши колеги може да затрудни работата ви, ако сте дежурни през целия ден и през нощта запазете спокойствие. На вашето работно място бъдете отговорни към задълженията си в почивния ден. Ако се занимавате с политика, днес можете да си извоювате уважението на хората със спазени от вас обещания. Бъдете разумни и обмисляйте действията си. Пазете се от запознанства, ако са свързани с професионалните ви цели. Сподели:", "date": "2018.05.27", "title": "САМО В ПИК! Алена с топ хороскоп за неделя - ето с какво ще се сблъскат зодиите"}
{"url": "http://pik.bg/%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%B9%D1%82%D0%B5-%D1%82%D0%B5%D0%B7%D0%B8-%D0%BF%D1%80%D0%B8%D1%80%D0%BE%D0%B4%D0%BD%D0%B8-%D0%BC%D0%B5%D1%82%D0%BE%D0%B4%D0%B8-%D1%81%D1%80%D0%B5%D1%89%D1%83-%D1%81%D1%82%D1%80%D0%B5%D1%81%D0%B0-news753064.html", "text": "Какви са препоръките на натуропатията и природната медицина за намаляване на стреса в организма в ежедневието и храненето: Заменете кафето с гореща вода и билков чай. Вместо джънк фуд на работа яжте сурова храна като салата, пълно-зърнест хляб с масло и малко ядки, сушени плодове и др. Поне един път на ден се хранете с прясно приготвена, богата на полезни вещества храна. Това обикновено е вечерята, когато може да приготвите зеленчукова супа и/или ястие от зърнени култури с полезни витамини и минерали. Пригответе си обяд за следващия ден от вечерта – като зеленчуков киш или щрудел. Вечер избягвайте трудно смилаеми храни с много протеини като месо, риба и бобови растения. Консумирайте ги за предпочитане на обяд, тъй като тогава те се храносмилат и усвояват по-добре. Избягвайте ястия със сирене, кашкавал, сметана заради слузообразуващия им ефект. Особено ястия, в които те са съчетани с месо. За работещите и хората с малко време, подходяща и бърза вечеря са азиатските ястия с ориз или безглутенова паста с песто и много зеленчуци. Организирайте работата си така, че след ядене да имате 30 минути спокойствие и да избягвате стресови ситуации. Така организма ще смели по-добре храната и работоспособността следобед ще се повиши. Избягвайте храните с дълъг срок на годност, които са преработени и се откажете от микровълновата фурна. За да намалим стрес в организма, е важно да се храним осъзнато и балансирано, да приемаме достатъчно вода, тъй като под влияние на стрес тялото се дехидратира. Подходящите природни средства като билки, минерали, витамини, адаптогени, шуслерови соли и индивидуално подбрана класическа хомеопатия помагат да се възстанови баланса в организма и да се справяме по-добре със стресорите в ежедневието както на физическо ниво, така и на психо-емоционално. Сподели:", "date": "2018.05.27", "title": "Използвайте тези природни методи срещу стреса"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D0%B8%D0%B2%D1%88-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D0%B1%D0%BE%D1%82%D0%B5%D0%B2-%D1%83%D0%B1%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-%D0%B8-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D1%81%D0%BD%D0%B8%D0%BC%D0%BA%D0%B8-news753135.html", "text": "Истинска трагедия разтресе Италия. Футболистът на Тутокуойо Федерико Дзини е бил намерен мъртъв до приятелката си тази сутрин, като според полицията се касае за случай на убийство и самоубийство. Нападателят, който е само на 25 години, преди четири години игра за Ботев Враца . Той обаче не остана дълго време под Околчица и се прибра в родината си, за да продължи кариерата си по долните дивизии, съобщава \"Гонг.бг\". Според първоначалните версии, Дзини е отишъл при Елиза Амато, с която били скъсали няколко часа по-рано. Двамата влезли в люта разпра, след което футболистът убил 30-годишната жена в автомобила си , след което се прострелял в слепоочието. Федерико Дзини беше смятан за един от големите таланти на Апенините преди години, но психическата му неустойчивост го лиши от по-успешна кариера . Освен в България, той игра още в Малта, Филипините и Монголия, преди да се върне в Италия с екипа на Тутокуойо в аматьорските дивизии. Сподели:", "date": "2018.05.27", "title": "СТРАШНА ТРАГЕДИЯ! Бивш футболист на \"Ботев\" уби приятелката си и се самоуби (СНИМКИ)"}
{"url": "http://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%BC%D0%BB%D0%B0%D0%B4%D0%B5%D0%B6-%D1%81-%D0%BA%D0%B0%D0%BD%D0%B0%D0%B1%D0%B8%D1%81-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news753021.html", "text": "При спец операция, проведена на 25 май (петък) в град Козлодуй, около 20:10 часа автопатрул на РУ-Козлодуй е извършил полицейска проверка на лицето Н.К. на 23 години от Козлодуй, съобщава Конкурент. При порверката в левия джоб на панталона на младежа е намерен един брой полиетиленов плик, съдържащ зелена суха листна маса. Направен е полеви нарко тест, при който намереното вещество е реагирало на канабис. Лицето е задържано за срок от 24 часа в РУ-Козлодуй. По случая е образувано бързо производство. Сподели:", "date": "2018.05.27", "title": "Закопчаха младеж с канабис в Козлодуй"}
{"url": "http://pik.bg/9-%D0%B0%D0%BA%D1%82%D0%B0-%D0%B8-19-%D1%84%D0%B8%D1%88%D0%B0-%D0%B7%D0%B0-%D0%B4%D0%B5%D0%BD-%D0%B1%D1%8F%D1%85%D0%B0-%D1%81%D1%8A%D1%81%D1%82%D0%B0%D0%B2%D0%B5%D0%BD%D0%B8-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%BE%D0%B1%D0%BB%D0%B0%D1%81%D1%82-%D0%B2%D1%80%D0%B0%D1%86%D0%B0-news753034.html", "text": "На територията на Област Враца на 25 май (петък) са били проведени пет специализирани полицейски операции за установяване на малолетни и непълнолетни лица в и около нощните увеселителни питейни заведения, съобщава Конкурент. Извършени са още проверки за наличие на стоки без акцизен бандерол, повишаване чувството за сигурност на гражданите, противодействие на битовата престъпност, кражба на животни от частни домове и превантивни мерки срещу престъпления от всякакъв вид. Проверени са били 109 лица и 68 МПС-та. Съставени са 9 акта и 19 фиша Сподели:", "date": "2018.05.27", "title": "9 акта и 19 фиша за ден бяха съставени на територията на Област Враца"}
{"url": "http://pik.bg/%D1%83%D0%B4%D0%B0%D1%80-%D0%B8%D0%B7%D0%B7%D0%B5%D1%85%D0%B0-80-000-%D0%BA%D1%8A%D1%81%D0%B0-%D1%86%D0%B8%D0%B3%D0%B0%D1%80%D0%B8-%D0%B1%D0%B5%D0%B7-%D0%B1%D0%B0%D0%BD%D0%B4%D0%B5%D1%80%D0%BE%D0%BB-%D0%BD%D0%B0-%D0%BA%D0%BF%D0%BF-%D1%80%D0%B5%D0%B1%D1%8A%D1%80%D0%BA%D0%BE%D0%B2%D0%BE-news753016.html", "text": "Служителите от сектор  „Противодействие на икономическата престъпност ” при ОД на МВР-Враца са провели спец операция на 25 май (петък) между 11:00 и 21:30 часа, съобщава Конкурент. По време на нея на КПП-Ребърково е бил спрян за проверка товарен автомобил „Мерцедес” управляван от В.К. на 27 години от Враца. След извършена щателна проверка  на превозното средство е бил разкрит тайник, в който  са открити близо 80 000 къса цигари без български акцизен бандерол. По случая е образувано досъдебно производство. Контрабандната стока е иззета Сподели:", "date": "2018.05.27", "title": "Удар! Иззеха 80 000 къса цигари без бандерол на КПП-Ребърково"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B1%D1%83%D1%80%D0%B3-%D0%B2%D0%B5%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%B8%D0%B7%D0%B1%D0%B8%D1%80%D0%B0-%D1%81-%D0%BF%D1%80%D0%B5%D0%BA%D0%B8-%D0%B8%D0%B7%D0%B1%D0%BE%D1%80%D0%B8-news753007.html", "text": "Общинският съвет на четвъртия по големина град в Русия Екатеринбург отмени преките кметски избори и прие оставката на досегашния либерален кмет Евгений Ройзман, съобщава „Ройтерс“, цитирани от БНР. 55-годишният Ройзман бе един от малцината критици на президента Владимир Путин, който заемаше висок пост в Русия и редовно участваше в протести, свикани от опозиционера Алексей Навални. Опозиционният политик бе избран за кмет през 2013 г. и победи на вота подкрепяния от Кремъл кандидат. Ройзман подаде оставка във вторник, след като Общинският съвет отмени кметските избори. Ройзман нарече това решение предателство на интересите на Екатеринбург и заяви, че няма да участва в него. Отсега нататък кметовете на Екатеринбург ще се избират от местните власти от кратък списък с кандидати, съставен от специална комисия. Сподели:", "date": "2018.05.27", "title": "Кметът на Екатеринбург вече няма да се избира с преки избори"}
{"url": "http://pik.bg/%D0%BB%D1%83%D0%B8%D0%B4%D0%B6%D0%B8-%D1%81%D0%BE%D1%80%D0%B5%D0%BA%D0%B0-e-%D0%BD%D0%BE%D0%B2%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%BD%D0%B0-%D0%B5%D1%81-%D0%B2-%D1%82%D0%B8%D1%80%D0%B0%D0%BD%D0%B0-news752988.html", "text": "Новият посланик на Европейския съюз в Тирана на мястото на Роман Влахутрин, е италианецът Луиджи Сорека, съобщава  „Макфакс“, цитиарни от „Фокус“. Сорека, който в момента е в Брюксел, според албанската преса, е важен дипломат на Европейската комисия и е голям познавач на ситуацията в Албания. Според същите източници, той има роля в либерализацията на визовия режим с Албания. Италианският дипломат ще встъпи в новата си длъжност през септември. Сподели:", "date": "2018.05.27", "title": "Луиджи Сорека e новият посланик на ЕС в Тирана"}
{"url": "http://pik.bg/%D1%87%D0%B0%D0%BB%D0%B3%D0%B0-%D1%81%D0%BA%D0%B0%D0%BD%D0%B4%D0%B0%D0%BB-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B3%D0%B0%D0%BB%D0%B5%D0%BD%D0%B0-%D0%B2-%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2%D0%BE-%D0%B2%D0%B8%D0%B4%D0%B5%D0%BE-news753113.html", "text": "Тотално творческо безсилие е обзело поп фолк певицата Галена и нейния екип, коментира хотарена. Всеки следващ проект на звездата е заимстван или от музиката, или от видео сюжетите на клипове на нейни колеги. Подобен е случаят с клипа към песента \"#ДайМиЛюбов\". И ако веднага след премиерата, феновете на лекия жанр откриха откровени прилики в лентата с клипове на Теди Александрова и Андреа, то днес стана ясно, че и музиката на парчето е крадена от арабския dj - Sözer Sepetci и се казва \"Dímelo\". Сподели:", "date": "2018.05.27", "title": "ЧАЛГА СКАНДАЛ! Обвиниха Галена в плагиатство (ВИДЕО)"}
{"url": "http://pik.bg/%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B0%D1%82%D0%B0-%D0%B0%D0%BA%D1%82%D1%80%D0%B8%D1%81%D0%B0-%D0%B0%D0%BB%D0%B8%D1%88%D0%B0-%D1%81%D0%B8%D0%BB%D0%B2%D1%8A%D1%80%D1%81%D1%82%D0%BE%D1%83%D0%BD-%D1%81%D0%B5-%D1%80%D0%B0%D0%B7%D0%B2%D0%B5%D0%B6%D0%B4%D0%B0-%D1%81%D0%BB%D0%B5%D0%B4-13-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D1%80%D0%B0%D0%BA-news753062.html", "text": "Холивудската актриса Алиша Силвърстоун се развежда със съпруга си след 13-годишен брак, съобщава Асошиейтед прес. Звездата е подала документи в съд в Лос Анджелис за разтрогване на брачната си връзка с Кристофър Джареки. Двамата живееха разделени от две години. От подадените документи става видно, че 41-годишната Силвърстоун и 47-годишният Джареки ще споделят отглеждането на 7-годишния си син. Причината за развода са непреодолимите противоречия, които са възникнали в семейната двойка. Финансовата страна на развода ще следва клаузите на предбрачния договор, сключен от Силвърстоун и Джареки. Алиша се омъжи за музиканта Кристофър през 2005 г., след като преди това бяха гаджета в продължение на осем години. Сподели:", "date": "2018.05.27", "title": "Холивудската актриса Алиша Силвърстоун се развежда след 13-годишен брак"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B2%D1%82%D0%BE%D1%80%D0%B0-%D1%82%D0%B8%D1%82%D0%BB%D0%B0-%D0%B7%D0%B0-%D1%81%D0%B5%D0%B7%D0%BE%D0%BD%D0%B0-%D0%B7%D0%B0-%D0%B2%D0%B0%D1%81%D0%BA%D0%BE-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-news753076.html", "text": "Васко Младенов спечели титлата на двойки на турнир по тенис в Джерба (Тунис) с награден фонд 15 хиляди долара. Държавният шампион на България за миналата година и Анис Горбел (Тунис), номер 1 в схемата, победиха на финала вторите поставени Алексис Клегу (Бенин) и Франческо Вилардо (Италия) с 6:3, 4:6, 10-7 за 84 минути. Във втория сет водачите в схемата имаха аванс от 3:2, но допуснаха обрат, след което спечелиха шампионския тайбрек, а с това и срещата. Младенов и Горбел играха на трети пореден финал на турнири в Тунис, а за тях това е втора поредна титла. Българинът завоюва 14-и трофей от турнирите на ITF в кариерата си и втори за сезона, пише \"Спортал\". Сподели:", "date": "2018.05.27", "title": "Браво! Втора титла за сезона за Васко Младенов"}
{"url": "http://pik.bg/%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D1%81%D1%82%D0%B0%D0%B2%D0%B0-%D0%BF%D1%8A%D1%80%D0%B2%D0%B8%D1%8F%D1%82-%E2%80%9E%D0%B3%D0%BB%D0%BE%D0%B1%D0%B0%D0%BB%D0%B5%D0%BD-%D0%BF%D0%B0%D1%80%D1%82%D0%BD%D1%8C%D0%BE%D1%80%E2%80%9C-%D0%BD%D0%B0-%D0%BD%D0%B0%D1%82%D0%BE-%D0%BE%D1%82-%D0%BB%D0%B0%D1%82%D0%B8%D0%BD%D1%81%D0%BA%D0%B0-%D0%B0%D0%BC%D0%B5%D1%80%D0%B8%D0%BA%D0%B0-news752959.html", "text": "Колумбия ще стане първият „глобален партньор“ на НАТО от Латинска Америка следващата седмица, предава „Франс Прес“, цитирана от „Фокус“. „Ше формализираме партньорството в Брюксел следващата седмица – и това е много важно – Колумбия влиза в НАТО в категорията „глобален партньор“. Ние ще бъдем единствената страна в Латинска Америка с тази привилегия“, заяви колумбийският президент Хуан Мануел Сантос в телевизионно обръщение към нацията. Сподели:", "date": "2018.05.27", "title": "Колумбия става първият „глобален партньор“ на НАТО от Латинска Америка"}
{"url": "http://pik.bg/%D0%BF%D0%B0%D1%80%D0%BC%D0%B0-%D1%81-%D0%BD%D0%BE%D0%B2%D0%B0-%D0%B0%D0%BC%D0%B1%D0%B8%D1%86%D0%B8%D0%BE%D0%B7%D0%BD%D0%B0-%D1%86%D0%B5%D0%BB-news753079.html", "text": "Новакът в Серия \"А\" Парма има амбициозната цел да привлече в редиците си Марио Балотели. Интерес към италианеца проявяват още отборите на Рома, Наполи и Борусия (Дортмунд). Балотели ще бъде със статут на свободен агент от 1-ви юли, след като не пожела да преподпише договора си с френския Ница. Сега и тимът на Парма, който спечели промоция за елита на Италия, се нарежда на опашката за подписа на Балотели, пише \"Спортал\", позовавайки се на информация от Апенините. Проблем за клуба от Емилия - Романя може да се окаже годишната заплата на нападателя, който получаваше по 4 млн. евро на сезон в Лига 1. В момента Балотели се подготвя с националния отбор на Италия, с който ще участва в контролни срещу Саудитска Арабия, Франция и Холандия. Сподели:", "date": "2018.05.27", "title": "Парма с нова амбициозна цел!"}
{"url": "http://pik.bg/%D0%BC%D0%B8%D1%88%D0%B5%D0%BB-%D0%B1%D0%B0%D1%80%D0%BD%D0%B8%D0%B5-%D1%81%D0%BA%D0%B0%D1%81%D1%82%D1%80%D0%B8-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news753084.html", "text": "Преговарящият от страната на ЕС Мишел Барние призова Великобритания да спре да си играе на криеница в разговорите за Брекзит, като обвинява и двете страни за забавянето в прогреса на преговорите. Барние представи своите предупреждения само няколко дни, след като ЕС отхвърли плановете на Лондон и ги обяви за фантазия след кръга от технически разговори в Брюксел. Британските министри заявиха, че острото отношение няма да е полезно, особено след като са поставени под напрежение заради наближаващия краен срок, в който трябва да се реши проблемът с границата между Северна Ирландия и Република Ирландия. Очаква се този проблем да се реши на срещата на върха на 28-29 юни. „За да имаш ефективни преговори, то ти трябва да знаеш какво искат другите. Преговорите не могат да бъдат игра на криеница“, заяви Барние пред публика от адвокати, експерти по европейско право в столицата на Португалия. Барние заяви, че Великобритания трябва да погледне реалността на ЕС в очите и също така да види реалността на Брекзит, и да спре да прави неразумни искания относно бъдещите си взаимоотношения с ЕС. Бившият френски министър наблегна на това, че Великобритания сама избра да напусна ЕС и скорошните предложения на Обединеното кралство да остане в някои от институциите и агенциите на ЕС не са били обсъждани до този момент. „Виждам увеличаващото се изкушение на игра на обвинения, която ще донесе само негатив на ЕС след Brexit. Но ние не сме впечатлени, няма и да бъдем“, заяви Барние. орещата реч пред адвокатите очерта подробно въпроса за юрисдикцията след официалното оттегляне на Обединеното кралство от ЕС. Това е изключително чувствителна тема за подкрепящите Брекзит. Барние предупреди Великобритания, че неспособността да се постигне съгласие за споразумение относно управлението на договора за оттегляне ще даде приоритет в съда на ЕС, което би довело до една торпедна сделка. Той категорично отхвърли предложението на Обединеното кралство за разрешаване на правни конфликти след Брекзит чрез съвместен политически комитет. Вместо това Барние предложи британските съдилища да останат в съда на ЕС по време на 8-годишен преходен период. Сподели:", "date": "2018.05.27", "title": "Мишел Барние скастри Великобритания заради преговорите за Брекзит"}
{"url": "http://pik.bg/%D0%B8%D0%B7%D1%80%D0%BE%D0%B4-%D0%BF%D1%80%D0%B5%D0%B1%D0%B8-%D0%B8-%D0%BE%D0%B1%D1%80%D0%B0-86-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9%D1%81%D0%BA%D0%BE-%D1%81%D0%B5%D0%BB%D0%BE-news753010.html", "text": "В РУ-Козлодуй на 25 май (петък) е бил получен сигнал от кмета на колзодуйското село Хърлец, че е проникнато в дома на 86 годишна жена, живуща в селото, съобщава Конкурент. След подадения сигнал, униформени посетили адреса и установили, че неизвестно лице е проникнало в домът на бабата и е направило опит да отнеме сумата от 1 700лв. Парите били собственост на възрастната жена, а крадецът е употребил сила спрямо нея поваляйки я на земята. След извършеният оглед  на мястото е установено, че съпричастност към извършването на деянието има А.К. на 36години, живущ в с.Хърлец. Същият е установен и задържан за срок от 24 часа в  РУ-Козлодуй. При проведена беседа извършителя е признал за извършеното деяние. Работата по случая продължава. Образувано е досъдебно производство Сподели:", "date": "2018.05.27", "title": "Изрод преби и обра 86-годишна жена в козлодуйско село"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B7%D0%B0%D0%B1%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D0%B0%D0%B1%D0%BE%D1%80%D1%82%D0%B8%D1%82%D0%B5-news753086.html", "text": "Ирландският министър-председател Лео Варадкар приветства резултатите от повторния референдум. Мнозинството от гласувалите са подкрепили падането на забраната за абортите. Той нарече това \"победата на тихата революция\". \"Това, което виждаме днес е победата на тихата революция, която се налага в Ирландия в последните 10 или 20 години\", заяви Варадкар пред националното радио на Ирландия, цитиран от БГНЕС. На референдум ирландските гласоподаватели трябваше да отговорят дали искат да се отмени осмата поправка в конституцията на страната, забраняваща абортите. С вота за легализирането на абортите ирландките получат право да прекъсват нежелана бременност до 12-та седмица. Жени, за които раждането представлява опасност за живота или здравето, ще имат право да прекъсват бременността си до 24-ата седмица. За отмяната на конституционната забрана върху абортите са гласували с 60% срещу 40%. Сподели:", "date": "2018.05.27", "title": "Премиерът на Ирландия приветства падането на забраната за абортите"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B0%D0%B4%D0%B2%D0%BE%D0%BA%D0%B0%D1%82-%D0%BD%D0%B0-%D1%82%D1%80%D1%8A%D0%BC%D0%BF-%D1%81%D0%B5-%D0%B5-%D1%81%D1%80%D0%B5%D1%89%D0%BD%D0%B0%D0%BB-%D1%81-%D1%80%D1%83%D1%81%D0%BA%D0%B8-%D0%BE%D0%BB%D0%B8%D0%B3%D0%B0%D1%80%D1%85-news753123.html", "text": "Майкъл Коен, адвокат на президента на САЩ Доналд Тръмп, се е срещнал със свързания с Кремъл руски олигарх Виктор Векселберг в Ню Йорк, по-малко от две седмици преди встъпването на президента в длъжност, предаде Ройтерс, цитирайки осведомен източник. По време на дискусията в офиса на Коен 11 дни преди церемонията по встъпването в длъжност на Тръмп, адвокатът и олигархът са обсъждали подобряването на отношенията между Москва и Вашингтон и са се уговорили да се срещнат отново на церемонията, съобщи в. \"Ню Йорк таймс\", цитирайки Андрю Интратер, американец, който е присъствал на срещите и ръководи инвестиции на Векселберг. Източник, пожелал анонимност, е потвърдил информацията на изданието. Фирмата на Интратер \"Колъмбъс нова\" е дала на Коен консултантски договор на стойност 1 млн. долара, който в момента се разследва от федералните власти на САЩ. Специалният прокурор Робърт Мълър провежда разследване на предполагаемите контакти на Тръмп и помощниците му с Русия, преди и след президентските избори през 2016 г. В същото време федерални прокурори разследват финансовите и бизнес дела на Коен. Интратер заяви, че Векселберг не е давал инструкции да наема Коен за консултант. Малко по-рано самият олигарх беше разпитван от агенти на ФБР, работещи по воденото от Мълър разследване. Сподели:", "date": "2018.05.27", "title": "Нови разкрития! Адвокат на Тръмп се е срещнал с руски олигарх"}
{"url": "http://pik.bg/%D0%B4%D0%B5%D0%B2%D0%B5%D1%82%D1%82%D0%B5-%D0%BD%D0%B0%D0%B9-%D1%8F%D1%80%D0%BA%D0%B8-%D0%BE%D1%82%D0%BA%D1%80%D0%B8%D1%82%D0%B8%D1%8F-%D0%B2-%D0%B8%D0%B7%D1%83%D1%87%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%BE%D0%B7%D1%8A%D0%BA%D0%B0-news753081.html", "text": "Неоспорим факт е, че мозъкът е най-загадъчният човешки орган. Учените непрестанно научават за него все нови и нови факти, но въпреки това неизвестните остават много. Руският интернет портал AdMe.ru разказва за най-ярките открития с сферата на изучаването на мозъка, пише \"Монитор\". 1. Хроничното недоспиване влошава паметта Учените от Калифорнийския университет в Бъркли откриха убедителни доказателства за това, че дефицитът на сън може да влоши паметта и да провокира болестта на Алцхаймер. Работата е в това, че по време на пълноценния сън клетките на мозъка унищожават токсичните съединения, които разрушително влияят на мозъка. Ако човек хронически не си доспива, то тези съединения започват да влияят на мозъчните клетки. 2. Продължителният стрес разрушава мозъка Понижената памет, намалената способност за усвояване на знания, липсата на самоконтрол – това са само малка част от негативните последствия от хроническото стресово състояние на организма. Освен това това състояние кара човек да чувства тревога, напрежение, раздразнение и липса на концентрация и внимание. 3. Влюбеността и ненавистта са много сходни Британски учени са установили, че чувството на любов и ненавист се зараждат в сходни области на мозъка. Но за разлика от ненавистта и злобата любовта съществено снижава активността на областта на мозъка, отговаряща за разумното и логично мислене. 4. Мозъкът е особено чувствителен към обезводняването Почти 80% от нашия мозък се състои от вода. Затова дори умерената загуба на течности /около 2%/ намалява концентрацията на вниманието и бдителността, води до влошаване на краткосрочната памет и на други познавателни способности. 5. Бременността променя структурата на главния мозък Учените са доказали, че при бременните жени се намалява обемът на сивото вещество в участъците на мозъка, отговарящи за социалното познание и умението да разбираш другите хора. Всичко това е необходимо, за да се засили връзката между майката и детето й, да помогне не жената по-добре да разпознава нуждите на своето чедо, както и да забелязва възможните външни заплахи. 6. Голямото количество захар влошава паметта и намалява способността за обучение Голямото количество фруктоза в менюто забавя работата на мозъка, влошава неговата способност да възприема и запомня информация. Захарта също така води до намалена концентрация. Това се дължи на факта, че излишъкът на сладкия продукт разрушава невроновите връзки на мозъка. Учените посочват, че захарта промишлено производство, е много по-вредна, от фруктозата, например. Затова медиците препоръчват да се избягват сладки газирани напитки, различни сосове и детски храни. За да възстановите последствията от прекомерната употреба на захар, трябва да се наблегне на храните, богати на мазни омега-3 киселини, като риба, ядки, рибено масло, пише AdMe.ru. 7. Романтичната любов и майчините чувства са сходни Оказва се, че по активност на мозъчната дейност романтичните отношения и майчините чувства са много сходни, но все пак имат известни различия. При страстната любов, например, се активизират части на мозъка, които имат отношения към сексуалната възбуда. Освен това намалява чувството за безпокойство и страх, увеличава се еуфорията. При майката пък се активизират участъци от мозъка, отговарящи за чувството за привързаност. 8. Рисуването подобрява работата на мозъка Научно изследване е показало, че заниманието с живопис и съзерцаването на произведения на изкуството засилват взаимодействието между различните области на мозъка и забавят процеса на стареене. Учените са проследили влиянието на изкуството при хора на възраст между 62 и 70 години. Половината преминали курс по история на изкуството, а другата половина – курс по живопис. Резултатите показали, че мисловната дейност на втората група била значително по-висока. 9. Четенето превъзходно тренира мозъка Учени от Оксфорд са доказали, че в процеса на четене се тренират познавателните способности на мозъка. В същото време се активизират области на мозъка, които през останалото време не са задействани. При четенето кръвта постъпва в областта на мозъка, която е свързана със способността за концентрация и познание. Учените уточняват, че този ефект не се постига при гледане на телевизия и при работа с компютър. Сподели:", "date": "2018.05.27", "title": "Деветте най-ярки открития в изучаването на мозъка"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B2-%D1%88%D1%83%D0%BC%D0%B5%D0%BD-%D0%BF%D1%8A%D1%80%D0%B2%D0%B0%D1%82%D0%B0-%D0%B7%D0%B0-%D0%B3%D1%80%D0%B0%D0%B4%D0%B0-%D0%B1%D0%BE%D0%BD%D1%81%D0%B0%D0%B9-%D0%B3%D1%80%D0%B0%D0%B4%D0%B8%D0%BD%D0%B0-news753074.html", "text": "В Шумен беше открита първата в града \"бонсай\" градина. Неин създател е пенсионерът Радко Колев. В колекцията му има над 250 саксии от миниатюрните растения, а в събота той представи над 80. Голяма част от миниатюрните дръвчета, които Радко Колев показа днес са от видовете кестен, липа, бряст, габър, смърч, бор, бреза, както и плодни дръвчета - ябълки, череши и джанки. Самият той бе много развълнуван на днешната изложба. \"Това, което виждате в момента е моя мечта от много време. Страшно съм доволен от това, което се получи в крайна сметка и от тук нататък то се надявам да бъде облагородявано и все по хубаво. Това да бъде мястото на шуменци, където да дойдат тогава, когато искат да се отърват от стреса, когато искат да релаксират по някакъв начин.\" Днес неговите творения събраха много шуменци, които не сдържаха възхищението си от това, което виждат. \"Наистина е много красиво това изкуство, защото всеки може да си засади мушкато и други цветя, но това нещо да го гледаш, трябва наистина много голямо желание и изкуство.\" Създателят на първата бонсай изложба в Шумен Радко Колев има идея да прави и демонстрации, на които ще бъдат разяснявани тънкостите на бонсай изкуството. Това е най-голямата бонсай изложба на Балканския полуостров до момента, предава БНР. Сподели:", "date": "2018.05.27", "title": "Откриха в Шумен първата за града \"бонсай\" градина"}
{"url": "http://pik.bg/%D0%BD%D0%B0-%D0%B3%D0%BA%D0%BF%D0%BF-%D0%BB%D0%B5%D1%81%D0%BE%D0%B2%D0%BE-%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B0%D1%88%D0%B5%D0%BD%D0%B5%D1%86-%D1%81-5-%D0%BA%D0%B8%D0%BB%D0%B0-%D0%BA%D0%B0%D0%BD%D0%B0%D0%B1%D0%B8%D1%81-%D0%B2-%D0%BA%D0%BE%D0%BB%D0%B0%D1%82%D0%B0-%D0%BC%D1%83-news753011.html", "text": "МВР. 14 пакета с канабис, укрити в тайници на лек автомобил с българска регистрация, са открити при съвместна проверка на гранични и митнически и служители на ГКПП \"Лесово\". Това съобщиха от пресцентъра на Лекият автомобил, управляван от български гражданин, пристигнал на пункта вчера около 8.30 часа, на трасето за излизащи леки автомобили от България към Турция. По постъпило искане от „Гранична полиция“, митнически служители извършили щателна проверка на автомобила, при която в праговете на колата са открити 14 пакета. Общото съдържание на пакетите е 4 992 грама тревиста зелена маса. При извършения на място полеви наркотест тревистата маса реагира на канабис. Шофьорът на автомобила, български гражданин, е задържан. По случая е образувано досъдебно производство, което се провежда от разследващ митнически инспектор от Митница \"Бургас\", под надзора на Окръжна прокуратура - Ямбол. Сподели:", "date": "2018.05.27", "title": "На ГКПП \"Лесово\": Спипаха нашенец с 5 кила канабис в колата му "}
