{"url": "http://pik.bg/%D1%82%D1%80%D1%8A%D0%BC%D0%BF-%D0%B4%D0%BE%D1%80%D0%B8-%D0%B8-%D0%B4%D0%B0-%D0%B5-%D0%B8%D0%BC%D0%B0%D0%BB%D0%BE-%D0%BE%D0%B1%D1%89%D1%83%D0%B2%D0%B0%D0%BD%D0%B5-%D1%81-%D1%80%D1%83%D1%81%D0%B8%D1%8F-%D1%82%D0%BE-%D1%82%D0%BE%D0%B2%D0%B0-%D0%BD%D0%B5-%D0%B5-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5-news715861.html", "text": "The Hill, цитиран от \"Фокус\". Президентът на САЩ Доналд Тръмп заяви, че не е имало общуване между неговата кандидат-президентска кампания с Русия и допълни, че „дори и такова да е имало, това не е престъпление“, пише „Няма общуване. Общуването не е престъпление. Дори и да е престъпление, то няма общуване\", заяви Тръмп. Той също така осъди разследването около въпроса и допълни, че то влошава имиджа на САЩ. „Това поставя страната ми в лоша позиция. Колкото по-бързо се изясни всичко, толкова по-добре за нея“, допълни президентът.", "date": "2017.12.29", "title": "Тръмп: Дори и да е имало общуване с Русия, то това не е престъпление"}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%BF%D1%8A%D1%82%D1%83%D0%B2%D0%B0%D1%89%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D0%B7%D0%B0-%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BD%D0%BE%D0%B2%D0%B0-%D0%B2%D1%8A%D0%BB%D0%BD%D0%B0-%D0%BE%D1%82-%D1%81%D0%BD%D1%8F%D0%B3-%D0%B8-%D1%81%D0%B8%D0%BB%D0%BD%D0%B8-%D0%B2%D0%B5%D1%82%D1%80%D0%BE%D0%B2%D0%B5-%D0%BF%D1%80%D0%B5%D0%BC%D0%B8%D0%BD-news715899.html", "text": "Нова вълна от сняг и силни ветрове преминава днес над Британските острови. Минусовите температури доведоха до заледяване на много пътища, труден е достъпът до много селища в някои части на Великобритания, предава БНР. Една от последните нощи на 2017 година се оказа и една от най-студените. На много места в Шотландия температурите паднаха до минус 13 градуса. Някои части на Северна и Централна Англия се събудиха тази сутрин с прогноза за нови валежи от сняг и заледявания. Подобни са прогнозите и за Шотландия и Северна Ирландия. Най-тежко е положението по пътищата. Управляващите превозни средства бяха предупредени да шофират само в случай на крайна нужда и да бъдат запасени с одеяла, храна и вода. В южните части на Англия се очакват силни ветрове. Не е изключено отново да има проблеми с електрозахранването, особено в районите с по-обилен снеговалеж и бурни ветрове. Заради обилните валежи във Великобритания  и очакваните лоши метеорологични условия в северните части на страната, българското посолство препоръчва на българите, които планират пътувания до и от Обединеното кралство, да се информират предварително за актуалната обстановка. Посолството ни в Лондон следи ситуацията и е готово при необходимост да окаже съдействие.", "date": "2017.12.29", "title": "Външно предупреди пътуващите българи за бедствие: Нова вълна от сняг и силни ветрове преминава над Британските острови"}
{"url": "http://pik.bg/%D0%BD%D0%BE%D0%B2%D0%BE-20-%D1%83%D0%B2%D0%BE%D0%BB%D0%BD%D0%B5%D0%BD%D0%B0%D1%82%D0%B0-%D1%88%D0%B5%D1%84%D0%BA%D0%B0-%D0%BD%D0%B0-%D0%B1%D0%BD%D1%82-%D1%81%D0%B5%D0%B2%D0%B4%D0%B0-%D1%88%D0%B8%D1%88%D0%BC%D0%B0%D0%BD%D0%BE%D0%B2%D0%B0-%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0-%D1%81%D0%BE%D0%BB%D0%B5%D1%82%D0%B8-news715879.html", "text": "Доскорошният програмен директор на БНТ Севда Шишманова вече официално произвежда хляб, солети и брашно. Амбициозната разградчанка не падна по гръб след загубата на престижното шефско място в телевизията-майка, където бе на работа 25 години. Вместо да изпадне в \"дупка\" и да седне да се окайва, оправната Севда Шиш. се хвърли в ново поприще - върна се в печелившето предприятие, приватизирано от баща й в средата на 90-те години, твърди столичен седмичник. След смъртта на родителя фабриката е поета от брата на Севда - Адриан Шишманов. Според търговския регистър Севда е била в ръководството на фирмата и докато е била програмен директор на БНТ. След напускането на сградата на \"Сан Стефано\" 29 обаче Севда навлиза сериозно в мелничарския бизнес. Изданието припомня, че Севда Шиш., както е известна сред колегите си, бе махната от шефското място в БНТ от новия директор на телевизията Константин Каменаров заради огромните бюджети за сериали, лично одобрявани от доскорошната програмна директорка. Скоро след като напусна БНТ Севда регистрира своя фирма, която ще се занимава с издателска, продуцентска, рекламна, преводаческа, консултантска, транспортна и спедиторска дейност, както и с производство и разпространение на предавания и филми. Говори се, че още като шеф в БНТ Севда Шиш. използва обществения си пост, за да движи личните си кинопроекти. Докато произведе първия си печеливш филм обаче вече като частно лице, някогашната любовница на скандалния банкер Иван Миронов спокойно може да разчита на сигурните печалби от солети.", "date": "2017.12.29", "title": "НОВО 20! Уволнената шефка на БНТ Севда Шишманова произвежда... солети! "}
{"url": "http://pik.bg/%D0%BF%D0%BE%D0%B4-%D0%BB%D1%83%D0%BF%D0%B0-%D1%82%D1%83%D1%80%D1%81%D0%BA%D0%B8%D1%82%D0%B5-%D1%81%D0%BF%D0%B5%D1%86%D1%81%D0%BB%D1%83%D0%B6%D0%B1%D0%B8-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%B2%D0%B0%D1%80%D1%82%D0%BE%D0%BB%D0%BE%D0%BC%D0%B5%D0%B9-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B8-%D1%81-%D0%B3%D1%8E%D0%BB%D0%B5%D0%BD-%D0%B8-%D1%86%D1%80%D1%83-news715849.html", "text": "Турските спецслужби подозират Константинополския патирарх Вартоломей във връзки с опозиционния ислямски проповедник Фетхуллах Гюлен и ЦРУ. Това твърди списание \"Епикера\", цитирано от  РИА Новости. Както съобщава изданието, две страни са предупредили патриарха за заплахи за живота му. В материала се казва още, че властите в Турция обвиняват организацията на Гюлен ФЕТО в причастност към опита за държавен преврат през юли миналата година. Самият Гюлен осъди преврата и отхвърли обвиненията срещу него.", "date": "2017.12.29", "title": "ПОД ЛУПА: Турските спецслужби подозират патриарх Вартоломей във връзки с Гюлен и ЦРУ"}
{"url": "http://pik.bg/62-%D0%B3%D0%BE%D0%B4%D0%B8%D1%88%D0%BD%D0%B0-%D1%81%D0%B2%D0%B8-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%BD%D0%B0-%D0%BC%D0%BB%D0%B0%D0%B4%D0%B5%D0%B6-news715778.html", "text": "62-годишна жена от Средец направила пълни самопризнания, че е откраднала телефона на младеж от града. Това съобщи в бюлетина си МВР - Бургас. Жената направила самопризнанията и върнала мобилния телефон. Кражбата била осъществена на 20 декември. Работата по документиране на престъплението продължава от служители на Районно управление – Средец.", "date": "2017.12.29", "title": "62-годишна сви телефона на младеж"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-%D1%83-%D0%BD%D0%B0%D1%81-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B8%D1%85%D0%B0-news715860.html", "text": "България бележи ръст от 7,3% в броя на чуждестранните туристи от януари до ноември 2017 г. спрямо същия период година по-рано, сочат данните на НСИ, цитирани от туристическото министерство. За 11-е месеца на годината страната ни е посрещнала 8 425 620 чуждестранни гости. Най-много туристи сме посрещнали от Гърция, Румъния, Германия, Турция, Русия, Македония. Над 1 060 000 са били посетителите от Гърция, което е ръст от над 8 на сто спрямо същия период на миналата година. Повече от 12 % е увеличението на туристите от Турция. Пътуващите от Румъния пък са били 1 054 170. Повече от 853 120 гости сме посрещнали от Германия, което е нарастване с над 5%, сочат още данните. Само през ноември общият брой посещения на чуждестранни туристи в България е бил 399 517. „Данните са изключително добри. Ако запазим това нарастване имаме реален шанс да надхвърлим 9 млн. туристи на годишна база. Това би било рекорд и ще работим усилено, за да го постигнем“, коментира министърът на туризма Николина Ангелкова. И допълни, че Министерството на туризма ще продължи активната си дейност за превръщането на България в целогодишна дестинация. „Отчетените данни дават възможност и амбиция да се стремим през 2018 г. да достигнем 10 млн. чуждестранни туристи, които да предпочетат държавата ни за почивка или пътуване“, посочи още министър Ангелкова. Над 6,3 млрд. лв. са приходите от международен туризъм за 10-е месеца на тази година, сочат данните на БНБ. За периода януари - октомври 2017 г. се отчита ръст от 9,2% спрямо същите месеци година по-рано. За месец октомври тази година постъпленията от международен туризъм и пътувания възлизат на близо 394 млн. лв. Нарастването спрямо месец октомври предходната година е 6,6 на сто.", "date": "2017.12.29", "title": "Ангелкова: Чуждестранните туристи у нас се увеличиха"}
{"url": "http://pik.bg/%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%B5%D0%BD-%D0%B4%D1%80%D0%B5%D1%81%D0%BA%D0%BE%D0%B4-%D0%B5%D0%BB%D0%B0%D1%82%D0%B5-%D0%BF%D0%BE-%D0%B1%D0%B5%D0%BB%D1%8C%D0%BE-news715862.html", "text": "Луксозният нюйоркски бар \"5th&Mad\" ще позволи на своите клиенти да посрещнат Нова година по бельо, като това ще бъде официалният дрескод на събитието, пише в. \"Дейли мейл\". Партито ще се проведе под тематичното мото \"седемте смъртни гряха\", като всяко помещение ще бъде посветено на един от пороците. Никой от \"грешниците\", който не се е освободил от горните си дрехи, няма да бъде допуснат до новогодишното тържество, предаде Дарик, като се позова на БТА. От управата на бара съобщиха, че вкарват в Ню Йорк разврата и греха. Някои от посетителите ако пожелаят, ще могат да бъдат бити с камшик от мними проститутки, за да се разкаят за прегрешенията си. \"Каквото се случи в залите на похотта, ще си остане там!\", гарантира управата. В заведението ще има и специална стая, посветена на чревоугодничеството, в която ще се сервират нонстоп кулинарни изкушения. Обзаведено е и специализирано помещение за любителите на садо-мазо греховете. В стаята на суетата клиентите ще могат да се радват на себе си, изправени пред огромни огледала. В помещението на алчността ще има рулетка, където чиповете ще печелят питиета. Входният куверт е на стойност 30 долара, а още 100 трябва да бъдат похарчени за пълен достъп до бара.", "date": "2017.12.29", "title": "Новогодишен дрескод: Елате по бельо!"}
{"url": "http://pik.bg/%D0%BF%D0%BE%D0%BB%D1%83%D0%B3%D0%BE%D0%BB-%D0%BC%D0%BB%D0%B0%D0%B4%D0%B5%D0%B6-%D0%B4%D1%80%D1%83%D1%81%D0%BD%D0%B0-%D0%BA%D1%8E%D1%87%D0%B5%D0%BA-%D0%B2%D1%8A%D1%80%D1%85%D1%83-%D1%88%D0%B5%D0%B9%D0%BD%D0%B0%D1%82%D0%B0-%D0%BD%D0%B0-%D0%B4%D1%8F%D0%B4%D0%BE-%D0%BA%D0%BE%D0%BB%D0%B5%D0%B4%D0%B0-%D0%B2%D0%B8%D0%B4%D0%B5%D0%BE-news715914.html", "text": "Шейната на Дядо Коледа бе буквално разтърсена от мазен гьобек. Младеж на видима възраст около 20 г. публикува свое видео, в което навръх Коледа се съблича по боксерки, слага си колан за кючек и започва да върти кръшни танци върху каляската на Добрия старец в центъра на Ямбол. Видеото е заснето пред смаяните погледи на десетки случайни минувачи и е с продължителност от близо 5 минути. Според \"Секрет.бг\" момчето със завидните танцувални умения се казва Росен Атанасов. „Коледен кючек – поводът е Коледа, а за целта си намерих даже и специална Коледна сцена!”, разяснява в началото на видеото младежът, сочейки красноречиво шейната на Белобрадия старец, а докато за снимка пред фигурата на Снежанка се нарежда ямболско семейство. След кратка „интродукция” с мотиви от “Джингъл белс”, започва истинският гьобек, където Росен доста сърдечно се раздава полугол в центъра на Ямбол.", "date": "2017.12.29", "title": "Полугол младеж друсна кючек върху шейната на Дядо Коледа (ВИДЕО)"}
{"url": "http://pik.bg/%D0%B2%D1%82%D0%BE%D1%80%D0%B8%D1%8F%D1%82-%D0%BB%D0%B8%D1%84%D1%82-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%B8%D1%82%D0%BA%D0%BE-%D1%86%D0%BE%D0%BD%D0%B5%D0%B2-%D0%B0%D0%BA%D0%BE-%D0%B1%D0%B5%D1%88%D0%B5-%D0%B6%D0%B8%D0%B2-%D1%89%D0%B5%D1%88%D0%B5-%D0%B4%D0%B0-%D0%B5-%D0%BD%D0%B0%D0%B9-%D1%89%D0%B0%D1%81%D1%82%D0%BB%D0%B8%D0%B2%D0%B8%D1%8F%D1%82-%D1%81%D0%BA%D0%B8%D0%BE%D1%80-news715917.html", "text": "Вдовицата на незабравимия тв водещ и журналист Митко Цонев написа трогателен пост на страницата си във Фейсбук. Мариана споделя своята подкрепа за решението за строителството на втори кабинков лифт на Банско, но пречупва всичко през призмата на обичта й към Митко и липсата му. Ето какво написа Мариана Цонева: Димитър Цонев , пак ще те сънувам усмихнат! Новината, която като заклет скиор очакваше , но , за жалост, не можа да съобщиш и която щеше да звучи така: \"С решенията на МС правим една сериозна крачка не по отношение на решаване на проблема със ски зона Банско, а като цяло за създаване на условия за планинския туризъм в Пирин“, обясни вицепремиерът Валери Симеонов. „Предстои да подходим по същия начин по отношение на другите възможни планински курорти в Стара планина, Родопите и Витоша“, посочи той и допълни, че е обсъждано и възстановяването на държавния лифт на Витоша.\"", "date": "2017.12.29", "title": "ВТОРИЯТ ЛИФТ! Вдовицата на Митко Цонев: Ако беше жив, щеше да е най-щастливият скиор"}
{"url": "http://pik.bg/%D0%BF%D1%80%D0%B8%D1%82%D0%B8%D1%81%D0%BA%D0%B0%D1%82-%D0%BC%D0%B5%D1%80%D0%BA%D0%B5%D0%BB-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B8-%D0%B1%D1%8E%D0%B4%D0%B6%D0%B5%D1%82%D0%B0-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0-news715880.html", "text": "Reuters, цитиран от \"Фокус\". Германският канцлер Ангела Меркел бе призована от съюзната ѝ партия Християн-социален съюз да увеличи бюджета за отбрана на страната до равнище, което ще разшири пропастта между нея и Германската социалдемократическа партия преди преговорите за формиране на ново коалиционно правителство, предаде Споразумение между „Съюза“ (ХДС/ХСС) и ГСДП е най-добрият шанс за формиране на правителство. ХСС обаче призовава разходите за отбрана да достигнат до исканите от НАТО 2% от БВП. „Получаването на най-доброто възможно оборудване, обучението и грижата на войниците, както и засилването и модернизирането на армията струват пари“, пише в проекторезолюция на баварската партия. Но искането на повече средства за отбрана от страна на ХСС може да застраши сключването на коалиционно споразумение между Меркел и социалдемократите. ГСДП отхвърля искането на НАТО и обвинява Меркел, че се подчинява на исканията на президента на САЩ Доналд Тръмп по въпроса.", "date": "2017.12.29", "title": "Притискат Меркел да увеличи бюджета за отбрана"}
{"url": "http://pik.bg/%D0%BC%D1%8A%D1%80%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D1%83%D0%BC%D0%BE%D1%80%D0%B8%D1%85-%D1%81%D0%B5-%D0%BE%D1%82-%D0%BB%D1%8A%D0%B6%D0%B8-%D0%BF%D0%BE-%D0%BC%D0%BE%D0%B9-%D0%B0%D0%B4%D1%80%D0%B5%D1%81-news715923.html", "text": "Българският наставник Станимир Стоилов е ядосан от появилите се слухове, че бил приел офертата на Астана за нов договор. Настоящият му контракт с клуба от Казахстан изтича след дни и треньорът все още не е взел решение за бъдещето си. \"Информациите, че съм подписал нов договор с Астана не отговарят на истината. Уморих се от лъжите, които се изписаха по мой адрес след края на сезона\", коментира Мъри пред sports.kz. Спортал", "date": "2017.12.29", "title": "Мъри Стоилов: Уморих се от лъжи по мой адрес"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B7%D0%BF-%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D1%80%D0%B3%D0%B0%D1%80%D0%B8%D1%82%D0%BE%D0%B2-%D0%BF%D0%BE%D0%BB%D1%83%D1%87%D0%B8%D1%85%D0%BC%D0%B5-70-%D0%BE%D0%B1%D0%B0%D0%B6%D0%B4%D0%B0%D0%BD%D0%B8%D1%8F-%D0%BE%D1%82-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%BF%D1%80%D0%B5%D0%B7-%D0%BA%D0%BE%D0%BB%D0%B5%D0%B4%D0%BD%D0%B8%D1%82%D0%B5-%D0%BF%D1%80%D0%B0%D0%B7%D0%BD-news715881.html", "text": "Около 70 граждани са потърсили Комисията за защита на потребителите (КЗП) през петте почивни дни за Коледните празници, съобщи председателят на институцията Димитър Маргаритов. „Сигналите основно са отказ на търговците да уважат рекламация за дефектна стока. Има и консултации за това как могат да бъдат върнати подаръци, които са се оказали не особено подходящи”, даде пример Маргаритов. Той разясни, че закупените през интернет подаръци с представянето на платежен документ могат да бъдат върнати безпроблемно в предвидения по закон срок от 14 дни. „В търговската мрежа се предлагат различни варианти – замяна на стока, предоставяне на ваучер, включително и връщане на пари”, добави Маргаритов. Маргаритов предупреди, че е възможно при повече почивните дни наличностите в банкоматите да се изчерпат, поради софтуерни или други технически проблеми да бъде отчетена трансакция или пък банкоматът да глътне картата. „В такива случаи най-важното е да се запази спокойствие, да се свържат с колцентъра на съответната банка, за да потърсят съвет за действие от служителите на финансовата институция. Но ако това не се случи, ние сме на разположение. към нас функционира Помирителната комисия за платежни спорове”, информира той. В 8-10% от случаите проверките на КЗП установяват нарушения, посочи още председателят на КЗП. Сред тях са неуважаване претенциите на потребителите за рекламация на дефектни стоки, неспазване на 14-дневния срок за възстановяване на парите при упражнено право на отказ от онлайн покупка и др. Срещат се и нелоялни търговски практики като недостатъчни наличности на промоционални стоки или опити клиентът да бъде принуден да си купи нещо в комплект с друго уж на по-изгодна цена, а да се окаже, че може и поотделно по-евтино. По думите на Маргаритов такива случаи са по-чести по време на празници.", "date": "2017.12.29", "title": "Шефът на КЗП Димитър Маргаритов: Получихме 70 обаждания от потребители през Коледните празници   "}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%B2%D0%BB%D0%B0%D0%BA-%D0%B7%D0%B0-%D0%BC%D0%B0%D0%BB%D0%BA%D0%BE-%D0%BD%D0%B5-%D0%BF%D1%80%D0%B5%D0%BC%D0%B0%D0%B7%D0%B0-%D0%B4%D0%B5%D1%82%D0%B5-%D0%BE%D1%81%D1%82%D0%B0%D0%B2%D0%B8%D0%BB%D0%B8-%D0%B3%D0%BE-%D1%81%D0%B0%D0%BC%D0%BE-%D0%B4%D0%BE-%D0%B6%D0%BF-%D0%BB%D0%B8%D0%BD%D0%B8%D1%8F%D1%82%D0%B0-news715868.html", "text": "Бързият влак между София и Видин едва не прегази днес невръстно дете, съобщиха читатели на „Конкурент“. Инцидентът е от 14.20 часа и се е разиграл край жп линията, която преминава под надлеза при КАТ. Само бързата реакция на машиниста е предотвратил трагедията, твърди източникът ни, пожелал анонимност. Детенцето, на видима възраст около 7 години, било оставено само да си играе край линията. То било облечено в розово якенце и си играело с камъчетата между релсите. Машинистът видял детето и набил спирачките. Благодарение на това, че в този участък тренът се движи с не толкова висока скорост и бързата реакция на човека в локомотива са предотвратили трагедията. Пътници от бързия трен за Видин потвърдиха, че композицията е стояла няколко минути в района на надлеза. Като преди това е спряла без видима причина. Детето било изнесено от трима души, които били паркирали колата си до жп линията. Компанията офейкала бързо от мястото, потвърдиха очевидци.", "date": "2017.12.29", "title": "НА КОСЪМ! Влак за малко не премаза дете, оставили го само до жп линията "}
{"url": "http://pik.bg/%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%B4%D0%B5%D0%B1%D0%BD%D0%B0%D1%82-%D0%B7%D0%B0-%D0%B3%D0%BE%D1%80%D0%B5%D0%BD%D0%B5-%D0%BD%D0%B0-%D0%BE%D1%82%D1%80%D0%BE%D0%B2%D0%BD%D0%B8-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%B2-%D1%81%D0%BE%D1%84%D0%B8%D1%8F-news715872.html", "text": "Петнадесет съвместни проверки за контрол върху горенето на отпадъчни материали, които замърсяват въздуха в София извършиха Регионалната инспекция по околната среда и водите – София (РИОСВ - София), Столичната община и Столичната дирекция на вътрешните работи в рамките на акция, която започна на 21 декември. Вчера и днес бяха проверени 7 обекта, като в един от автосервизите е установена липса на утвърдени работни листа за генерираните от дейността му отпадъци. Предвидената за това нарушение санкция е в размер от 15 000 до 50 000 лв., съобщиха от МОСВ. Общо от началото на акцията екипите провериха 9 автосервиза и 6 пункта за вторични суровини в район Възраждане, Оборище, Красна поляна, Овча купел и Илинден. За констатирани нарушения са косттатирани 9 нарушения и са съставени 8 акта, като единият от тях е за две нарушения. При 7 от проверените обекти не са констатирани нарушения. При две от шест инспектирани площадки за събиране на вторични суровини е констатирано незаконно съхраняване на отпадъци от черни и цветни метали и излязло от употреба електрическо и електронно оборудване. Предвидената санкция за това нарушение е в размер от 15 000 до 50 000 лв. Друго драстично нарушение е установено в автосервиз, където нерегламентирано са се изгаряли опасни отпадъци (отработено масло). На дружеството е съставен акт, като законодателството предвижда санкция в размер от 10 000 до 50 000 лв. При други проверки е установено, че в обекта няма работни листа за класификация на отпадъците, за което се предвижда санкция в размер от 5000 до 15 000 лв. или за установено изгаряне на неопасни отпадъци (пластмаси и кабели) от 1400 до 4000 лв. и други.", "date": "2017.12.29", "title": "Инспектори дебнат за горене на отровни отпадъци в София"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D0%BA-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D0%B8%D0%BC-%D1%81-%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%B0%D1%82%D0%B0-%D0%B4%D0%B5%D0%BF%D1%80%D0%B5%D1%81%D0%B8%D1%8F-%D0%B2%D0%B8%D0%B6%D1%82%D0%B5-%D1%81%D1%8A%D0%B2%D0%B5%D1%82%D0%B8%D1%82%D0%B5-%D0%BD%D0%B0-%D0%BF%D1%81%D0%B8%D1%85%D0%BE%D0%BB%D0%B8%D0%BD%D0%B3%D0%B2-news715794.html", "text": "Случвало ли ви се е да се ужасявате при мисълта че идват празници? Притеснявали ли сте се от това, че „трябва” да се празнува, да е весело, изпълнено с любов, да е семейно? Ако отговорът е „не”, сте късметлия, защото все повече хора са подвластни на подобни емоции. Според психолингвистът Стела Богомилова стресът и депресията по празниците са все по-често срещани явления. Добрата новина е, че причините за тях обикновено са ясни, времето, по което ще се чувствате зле – също. Значи всичко би могло да бъде предвидено и контролирано, но дали наистина е така? Според специалистите причините за стреса и депресията са няколко. Сред тях са липса на любим човек, семейни недоразумения и неразбирателства, финансови затруднения, самота и физическа умора. Има вариант да се справите успешно с всяка една от тях. Определете приоритетите си. Не можете да свършите всичко. Добре е да разпределите задълженията между всички членове на семейството, за да не се чувствате като пребити точно преди празника, а и да се създаде семейната идилия. Много по-лесно и приятно ще е посрещането на празниците, а и периода след тях, ако всеки един член на семейството има свои собствени задължения. Помислете си с кои роднини и приятели бихте искали да се видите и колко време искате да прекарате насаме със себе си. Обикновено празничните семейни скандали имат една и съща схема. Анализирайте я и вижте как можете да предотвратите поредния скандал. Насладете се на почивката си и на времето у дома с приятна книга например. Приемете празниците просто като почивка. Правете това, което ви доставя удоволствие. Ако сте с нагласата, че „трябва” да се веселите, то няма да се получи, а дори ще има обратен ефект. Още съвети от как да се преборим със следпразничната депресия вижте в интервюто с психолингвиста Стела Богомилова.", "date": "2017.12.29", "title": "ЕКСКЛУЗИВНО В ПИК TV! Как да се справим с празничната депресия? Вижте съветите на психолингвистката Стела Богомилова"}
{"url": "http://pik.bg/%D1%82%D1%80%D1%83%D0%BF-%D0%BD%D0%B0-%D0%BC%D1%8A%D0%B6-%D0%BD%D0%B0%D0%BC%D0%B5%D1%80%D0%B5%D0%BD-%D0%B2-%D1%80%D0%B5%D0%BA%D0%B0-%D0%BC%D0%B0%D1%80%D0%B8%D1%86%D0%B0-%D0%BF%D0%BE%D0%B4%D0%BE%D0%B7%D0%B8%D1%80%D0%B0-%D1%81%D0%B5-%D1%87%D0%B5-%D0%B5-%D0%BC%D0%B8%D0%B3%D1%80%D0%B0%D0%BD%D1%82-news715907.html", "text": "Гръцката полиция съобщи, че е намерила тялото на мъж, за когото се смята, че е мигрант, в река Марица, която тече по границата между Гърция и Турция и се намира на един от маршрутите на нелегалната миграция, предаде Асошиейтед прес. Неидентифицираното тяло е било открито късно снощи в ледените води на Марица, информира БТА. Хиляди мигранти и бежанци влизат всяка година в Гърция от Турция на път към вътрешността на Европа с надежда за по-добър живот. Много от тях избират по-краткия път през морето в несигурни лодки, с които трафиканти ги прехвърлят до егейските острови. Гърция построи ограда по част от границата си с Турция, но много мигранти все още преминават през река Марица.", "date": "2017.12.29", "title": "Труп на мъж намерен в река Марица, подозира се, че е мигрант"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B5-%D0%BA%D1%80%D0%B8%D0%B5-%D1%89%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B5-%D0%BD%D0%B5-%D0%B5-%D0%B2-%D0%BF%D0%B0%D1%80%D0%B8%D1%82%D0%B5-news715815.html", "text": "За хората с в исоки доходи главният източник на щастие се явява гордостта и удовлетворението от самия себе си, а не парите, констатираха американски психолози, цитирани от сайта Лайф. Хората, които пък печелят по-малко, най-голямо удоволствие изпитват от възможността да общуват с други хора. Учени от Калифорнийския университет са провели проучване, в което участвали 1519 души. Освен информация за доходите им, специалистите поискали да узнаят от доброволците колко силно изпитват емоции, които обикновено се свързват с щастието - любов, радост, състрадание, гордост, ентусиазъм, благоговение, удовлетворение и т.н. Участниците в изследването трябвало да оценят съгласни ли са с твърдения от рода на \"Грижата за другите поражда в мен топли чувства\". Оказало се, че за хората с високи доходи главният източник на положителни емоции се явявало удовлетворението от самия себе си. Най-високо те оценявали твърдението :\"Получавам удоволствие, когато хората ме уважават\".", "date": "2017.12.29", "title": "Ето къде се крие щастието! Не, не е в парите..."}
{"url": "http://pik.bg/%D0%B1%D0%B5%D0%B7-%D0%BF%D1%80%D0%BE%D0%B1%D0%BB%D0%B5%D0%BC-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D1%81%D0%B8-%D0%BA%D1%83%D0%BF%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D0%B0%D1%81%D0%BF%D0%BE%D1%80%D1%82-%D0%B7%D0%B0-2000-%D0%B5%D0%B2%D1%80%D0%BE-news715910.html", "text": "Български документи срещу 2 000 евро. Германски журналист успя да си купи фалшива лична карта, според която всъщност е българин. Това се е случило в Гърция, където този бизнес процъфтява заради кризата с бежанците. Повече от 50 000 са бежанците само в Гърция. Това сочи последният годишен доклад на южната ни съседка. Почти всички те искат да продължат пътя си към Западна Европа, но не могат. Нямат документи, а дори да имат, с тях не могат да продължат напред. Тук идва мястото на трафикантите. „Те правят паспорти на всяка държава, която може да си представите, имат паспорти дори и за Канада. Може да заминете за Канада срещу 12 000 евро”, разказва Кристоф Корбел. Именно бежанци разказали на германския журналист, че най-лесно може да купи фалшив паспорт в Гърция. И той заминал. „Намерих го в едно кафене в Атина, но направих контакт с него преди това, всъщност е доста лесно да стигнеш до тези хора, наистина са много и то заради огромния брой бежанци, които живеят в Атина”, разказва Кристоф Корбел. Само за няколко часа германецът Кристоф Корбел се превърнал в  българина Петър Иванов, съобщава Нова телевизия. „Трафикантът ми препоръча български паспорт, защото казах, че искам да вляза в Турция, а като германски журналист това би било много трудно в този момент. Затова той ме посъветва да ми даде български паспорт и аз се съгласих. Понякога трафикантите използват загубени паспорти на истински хора, само сменят снимката, но моят мисля, че е напълно фалшив. Наистина харесах името, което ми дадоха. Не знам дали това е истински човек, но според мен, щеше да мине обикновен паспортен контрол”, обясни журналистът.", "date": "2017.12.29", "title": "БЕЗ ПРОБЛЕМ: Германски журналист си купи български паспорт за 2000 евро"}
{"url": "http://pik.bg/%D0%BD%D0%BE%D0%B2%D0%BE-20-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%BF%D1%80%D0%B0%D0%B2%D1%8F%D1%82-%D0%BF%D0%B5%D1%82%D0%B7%D0%B2%D0%B5%D0%B7%D0%B4%D0%B5%D0%BD-%D1%85%D0%BE%D1%82%D0%B5%D0%BB-%D0%B2-%D0%BE%D1%82%D0%BA%D1%80%D0%B8%D1%82%D0%B8%D1%8F-%D0%BA%D0%BE%D1%81%D0%BC%D0%BE%D1%81-news715857.html", "text": "Роскосмос планира не просто да построи международна космическа станция ( , но и да създаде към нея специален жилищен модул, в който да се настаняват космическите туристи. Пътуванията в космоса ол инклузив съвсем скоро ще станат факт. Роскосмос вече е заявил за намерението да построи туристическа част към МКС с ВИП стаи. Във ВИП-а ще има само 4 стаи, но с всички удобства. Храна, безплатен WiFi, тренажори и дори две медицински помещения. Две от стаите ще са оборудвани с мини барчета, съобщава \"Максимонлайн\". Стойността на двуседмична почивка в космоса ще струва 40 милиона долара. Ако пребиваването в безтегловност се хареса на космическите туристи, с доплащане от 20 милиона те ще могат да останат на МКС до два месеца. Срещу отделно заплащане пък ще може да се излезе в открития космос под надзора на опитни космонавти. Към офертата вече има интерес. Полет в космоса предлагат и други компании -  Blue Origin и Virgin Galactic, но продължително пребиваване предлага само Русия. МКС)", "date": "2017.12.29", "title": "НОВО 20! Руснаците правят петзвезден хотел в открития космос"}
{"url": "http://pik.bg/%D0%B3%D0%BE%D1%80%D1%8F%D1%89%D0%B0-%D0%BA%D0%BE%D0%BB%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE%D1%82%D0%BE-%D0%BE%D1%82-%D1%81%D0%BE%D0%B7%D0%BE%D0%BF%D0%BE%D0%BB-%D0%BA%D1%8A%D0%BC-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B0-news715905.html", "text": "Автомобил, който гори на двулентовия път, въвеждащ трафика от Созопол към надлез \"Владимир Павлов\" в Бургас, е предизвикал огромно задръстване. Инцидентът е станал около 20 часа, не може да се каже причината, поради която колата е избухнала в пламъци - катастрофа или техническа неизправност. Задръстено е движението от детелината в посока центъра на Бургас. Автомобилът се намира в крайна лява лента, най-вероятно е изпреварвал и се е забил в мантинелата. На място има една пожарна.", "date": "2017.12.29", "title": "Горяща кола затвори Околовръстното от Созопол към Бургас (СНИМКА)"}
{"url": "http://pik.bg/%D0%B8%D0%BD%D0%B4%D0%B8%D0%B9%D0%BA%D0%B0-%D0%BF%D0%BE%D1%81%D1%82%D0%B0%D0%B2%D0%B8-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D0%BF%D0%BE-%D0%B9%D0%BE%D0%B3%D0%B0-%D0%BC%D0%B0%D1%80%D0%B0%D1%82%D0%BE%D0%BD-news715855.html", "text": "Индийка постави световен рекорд с маратонски йога сеанс, с който подобри предишното 103-часово постижение, предаде агенция ЮПИ. Камита Бхаранидаран, майка на 3-годишно дете, започна своето упражнение в 7 часа сутринта в събота и официално подобри световния рекорд на Гинес в 2:02 часа след полунощ в четвъртък. Камита заяви, че възнамерява да изпробва силите си в близко време с още по-дълъг йога маратон. Предишният 103-часов рекорд в тази категория принадлежеше също на индиец. Той бе поставен от Прадния Патил през месец юни тази година.", "date": "2017.12.29", "title": "Индийка постави световен рекорд по йога маратон"}
{"url": "http://pik.bg/%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%81%D0%B5-%D0%B8%D0%B7%D0%BA%D1%8A%D1%80%D1%82%D0%B8-%D0%B4%D0%B0-%D1%81%D0%B5-%D1%85%D0%B2%D0%B0%D0%BB%D0%B8-%D1%81-%D0%BD%D0%BE%D0%B2%D0%B8%D1%8F-%D1%81%D0%B8-%D0%BF%D0%BE%D0%B4%D0%B0%D1%80%D1%8A%D0%BA-%D0%BE%D1%82-%D0%BF%D0%B0%D0%B2%D0%B5%D0%BB-%D1%81%D0%BD%D0%B8%D0%BC%D0%BA%D0%B0-news715874.html", "text": "Топ пайнерката Преслава се сдоби с поредния подарък от гаджето си Павел Лазаров. Става дума за часовник с червена кожена верижка, който вече се е сраснал с китката й. Няколко поредни вечери Преси носи новия си накит и като че ли няма сила, която да я накара да го свали. Близки до звездата споделят, че тя е луда по Лазаров и всичко, което получи от него, й носи невероятна сантиментална стойност, пише \"Хотарена\".", "date": "2017.12.29", "title": "Преслава се изкърти да се хвали с новия си подарък от Павел (СНИМКА)"}
{"url": "http://pik.bg/%D1%87%D0%B0%D1%81%D1%82%D0%B8%D1%87%D0%BD%D0%BE-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%BE%D0%B1%D1%8F%D0%B2%D0%B8%D1%85%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news715858.html", "text": "Кметът на Пазарджик Тодор Попов обяви частично бедствено положение от утре. Засега то се обявява за период от седем дни. Причината е проблем с регионалното депо за отпадъци. До извънредната ситуация се стига след закриването на общинските сметища. Наравно с нова налице е невъзможност новото депо да поеме отпадъците на Пазарджик и на още осем общини от 1-ви януари, информира БНР. „Ако фирмата, която оспорва конкурса за оператор на депото продължи да обжалва пред Върховния административен съд, то бедственото положение ще бъде удължено с още 30 дни“, каза Тодор Попов. Той призова кметовете на останалите 8 общини също да обявят бедствено положение. В това кметът вижда единственият вариант да се сключи временен договор с фирмата-оператор на новата клетка. „Предупреждавам колегите си, че ако не направят това, камионите им с отпадъци, които не отговарят на изискванията няма да бъдат допуснати в депото на 1-ви януари“, заяви Попов.", "date": "2017.12.29", "title": "Частично бедствено положение обявиха в Пазарджик"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%B8%D0%B7%D0%B1%D1%80%D0%B0-%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA%D0%B0-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-news715925.html", "text": "Младен Кръстаич е назначен за селекционер на Сърбия за постоянно след двумесечен изпитателен срок, съобщиха от местната футболна централа. \"Младен Кръстаич ще остане начело на Сърбия до края на кампанията на отбора за световната купа. Ние ще разкрием детайлите на договора и ще организираме официално събитие, на което да обявим новината през втората половина на януари\", се казва в съобщението. Бившият защитник пое поста през октомври от Славолюб Муслин, след като последният бе класирал Сърбия на финалите на Мондиал 2018, първият им голям турнир като независима нация за осем години. Въпреки постиженията си, Муслин бе уволнен, тъй като представянето на тима под него ръководство се смяташе за неубедително. Кръстаич записа две равенства по 1:1 в контроли срещу Китай и Южна Корея. Сърбия стартира участието си на Мондиал 2018 г. срещу Коста Рика в Самара на 17 юни, а след това играе с Швейцария в Калининград на 22 юни и Бразилия в Москва пет дни по-късно, предава Спортал.", "date": "2017.12.29", "title": "Сърбия избра наставника за Мондиал 2018"}
{"url": "http://pik.bg/%D0%BD%D0%BE%D0%B2%D0%B0-%D0%B0%D1%82%D0%B0%D0%BA%D0%B0-%D0%BD%D0%B0-%D1%80%D0%B0%D1%85%D0%BE%D0%B9-%D1%81%D1%80%D0%B5%D1%89%D1%83-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%BD%D0%B5-%D0%BC%D0%BE%D0%B6%D0%B5%D0%BB-%D0%B4%D0%B0-%D1%80%D1%8A%D0%BA%D0%BE%D0%B2%D0%BE%D0%B4%D0%B8-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0-news715848.html", "text": "AFP, цитиран от \"Фокус\". Испанският министър-председател Мариано Рахой определи като „абсурдно“ желанието на бившия каталунски лидер Карлес Пучдемон да управлява областта, докато е в Белгия, където избяга от преследване, след опита за обявяване на независимост през октомври, предава „Абсурдно е един човек да е президент на регион, докато живее в чужбина“, заяви Рахой по време на пресконференция, седмица след като сепаратистките партии в Каталуния постигнаха мнозинство в регионалния парламент на изборите, провели се в нея.", "date": "2017.12.29", "title": "Нова атака на Рахой срещу Пучдемон, не можел да ръководи Каталуния от чужбина"}
{"url": "http://pik.bg/%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D0%BA%D0%B8%D1%82%D0%B5-%D0%BE%D1%82-%D1%85-%D1%84%D0%B0%D0%BA%D1%82%D0%BE%D1%80-%D0%B4%D0%BE%D1%80%D0%B8-%D0%B8-%D1%81%D0%BB%D0%B5%D0%B4-%D0%BF%D1%8A%D1%80%D0%B2%D0%BE%D1%82%D0%BE-%D0%BC%D1%8F%D1%81%D1%82%D0%BE-%D0%BD%D0%B8%D0%BA%D0%BE%D0%B9-%D0%BD%D0%B5-%D0%BD%D0%B8-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B2%D0%B0-%D0%BF%D0%BE-%D1%83%D0%BB%D0%B8%D1%86%D0%B8%D1%82%D0%B5-news715876.html", "text": "Големите победители от 5-ия сезон на популярното телевизионно предаване \"Х фактор\", пловдивчанките от 4 Magic, все още са неразпознаваеми лица в родния си град. Бандата направи пробив, като за първи път група печели тотално сърцата на публиката. Откакто са заедно, печелят всички конкурси, на които са се явили. Четирите мацки учат в елитни училища и са отличнички. Всяка една има по 1 брат. \"Аз не можах да повярвам, че това ни се случва точно на нас, защото наистина много труд и усилия сме вложили през всичките тези години. Да, заслужавахме го, но и другите участници заслужаваха победата\", споделя най-малката, 14-годишната Елеонора за триумфа на сцената на \"Х фактор\". Най-странното е, че под Тепетата Никол, Валентина, Елеонора и Елия остават незабелязани, докато си вървят по улиците на града. Квартетът се е заформил преди 3 години, благодарение на вокалния педагог Руми Иванова. Четирите пеели индивидуално преди това, пише \"Телеграф\". Преди да се явят на кастинга, дори не се казвали \"Магия\". Заедно със семействата си, които са се сприятелили помежду си, мислили какво да бъде името на групата и най-накрая единодушно се спрели на 4 Magic.", "date": "2017.12.29", "title": "Победителките от \"Х фактор\": Дори и след първото място, никой не ни разпознава по улиците!"}
{"url": "http://pik.bg/%D0%B8%D0%B7%D1%86%D0%B5%D0%BF%D0%BA%D0%B0-%D0%BC%D0%B0%D1%80%D0%BA-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D0%B3%D0%B5%D0%BF%D0%B8-%D0%B1%D0%BE%D0%BC%D0%B1%D0%B8%D1%82%D0%B5-%D0%BD%D0%B0-%D0%BD%D0%B0%D1%88%D0%B0%D1%82%D0%B0-%D0%BC%D0%B8%D1%81-%D1%81%D0%B8%D0%BB%D0%B8%D0%BA%D0%BE%D0%BD-%D1%81%D0%BD%D0%B8%D0%BC%D0%BA%D0%B0-18-news715787.html", "text": "За втори път в рамките на няколко месеца \"Мис Силикон\" Виктория Петрова бе наказана от Фейсбук заради гола снимка, която публикува на страницата си. По Коледа миската се пусна както майка я родила от леглото. Едната й гърда е прикрита с нейната, а другата с мъжка ръка, пише \"Телеграф\". Чия е тя остава мистерия. Кадърът обаче явно се е видял доста неприличен на някои моралисти и след докладването му, силиконката е била санкционирана. Хората на Марк Зукърбърг временно ограничиха достъпа й до профила, а с това отрязаха и възможността на силния пол да плакне очи по бомбите на Виктория. Преди време тръгна слух, че моделката се е разделила с приятеля си, дори направила аборт от столична мутра. По тези въпроси Виктория обаче мълчи. Красавицата е известна с изцепките си в мрежата. Малко след като грабна короната Мис Силикон, палавницата пусна няколко голи снимки в Интернет в знак на протест, че обществото поставя под общ знаменател участничките в подобни конкурси и ги определят като празноглави златотърсачки. Силиконката показва тяло трепач, нашарено с множество татуси. Снимките бяха съпроводени от коментара: \"Ето ме без дрехи, лицемери, явих се на конкурс за кучки, не за монахиня\", избухна Виктория.", "date": "2017.12.29", "title": "ИЗЦЕПКА! Марк Зукърбърг гепи бомбите на нашата \"Мис Силикон\" (СНИМКА 18+)"}
{"url": "http://pik.bg/%D0%B2-%D1%81%D0%B8%D1%80%D0%B8%D1%8F-%D0%BF%D1%80%D0%BE%D1%81%D1%8F%D1%82-%D0%BE%D1%82-%D0%B1%D0%BE%D0%B3%D0%B0-%D0%B4%D1%8A%D0%B6%D0%B4-%D0%BD%D0%B0-%D0%BF%D0%B5%D1%82%D1%8A%D1%87%D0%BD%D0%B8%D1%82%D0%B5-%D0%BC%D0%BE%D0%BB%D0%B8%D1%82%D0%B2%D0%B8-news715850.html", "text": "Сирийският президент Башар Асад е инструктирал имамите в страната да призоват вярващите да се молят за дъжд по време на днешните петъчни молитви. Разпоредбата е била направена с циркулярно писмо, разпространено от министерството на религиозните въпроси, цитирано от държавната агенция САНА, предаде БТА, цитирайки АП. По информация на САНА недостатъчните валежи и промените в климата са навредили на тазгодишната реколта в Сирия, където вали основно през зимата. Петъчните молитви са най-важните в мюсюлманския свят. Имамите правят ежеседмични проповеди по въпроси, вариращи от семейството до политиката, а в сегашния случай - времето. Еврейските богомолци в Израел с помолиха за дъжд вчера на Стената на плача по призив на министъра на земеделието Ури Ариел.", "date": "2017.12.29", "title": "В Сирия просят от бога дъжд на петъчните молитви"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BD%D0%B0%D0%BF%D0%B0%D0%B4%D0%BD%D0%B0-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D0%BC%D0%B5%D0%B4%D0%B8%D0%B8-%D0%BE%D0%B1%D0%B2%D0%B8%D0%BD%D0%B8-%D0%B3%D0%B8-%D0%B2-%D1%81%D0%BF%D0%B5%D0%BA%D1%83%D0%BB%D0%B0%D1%86%D0%B8%D1%8F-news715859.html", "text": "„Женмин Жибао“, цитиран от \"Фокус\". Наскоро в чуждестранните медии се появиха спекулации, че китайски кораби нелегално продават петрол на севернокорейски съдове в разрез с резолюциите на Съвета за сигурност на ООН, въпреки че няма твърди доказателства в подкрепа на тези твърдения. По време на пресконференция прес-секретарят на китайското МВнР Хуа Чунин заяви, че всичко това е изградено на спекулации, а не на факти, пише Хуа Чунин попита медиите дали могат да уточнят кой кораб или кораби са продавали петрол и постави под въпрос как подобни умозаключения са постигнати без твърдо доказателство. Тя допълни, че позициите на китайското правителство остават ясни. „Китайското правителство е ясно, точно и вярно спазващо резолюциите на ООН относно Китай“, заяви тя и допълни, че отношението на страната ѝ към ядрената програма на Северна Корея е „искрена и сериозна“ и че мерките, които са поети от нея са „влезли в сила ефективно“. „Ако има доказателство, че от страна на Китай има някакви нарушения на резолюциите, Китай ще се справи с въпроса според закона и нито един нарушител няма да се размине с това“, допълни Хуа Чунин.", "date": "2017.12.29", "title": "Китай нападна чуждестранните медии, обвини ги в спекулация"}
{"url": "http://pik.bg/%D0%BA%D1%80%D0%B8%D1%81%D0%BA%D0%BE-%D0%B8-%D0%B1%D0%B0%D0%BB%D0%B5%D1%80%D0%B8%D0%BD%D0%B0%D1%82%D0%B0-%D1%86%D0%B2%D0%B5%D1%82%D0%B8-%D1%81-%D0%BC%D0%B5%D0%B4%D0%B5%D0%BD-%D0%BC%D0%B5%D1%81%D0%B5%D1%86-%D0%B8-%D1%82%D1%83%D1%80%D0%BD%D0%B5-%D0%B2-%D0%B0%D0%BC%D0%B5%D1%80%D0%B8%D0%BA%D0%B0-news715866.html", "text": "ло и жълто злато. Пътешествието до Щатите Криско ще комбинира и с поредното си турне зад океана. За него вече става като традиция в началото на всяка година да отскача до другата странаа на планетата за няколко концерта. В началото на 2017 г. хитмейкърът от Габрово тя в Лас Вегас, Чикаго и Бостън. Към два от концертите имаше бонус - Мария Илиев. Този път обаче Криско ще пее пред сънародниците си сам, тъй като Илиева е сериозно бременна и се очаква да роди по същото време, докато Талев е в Америка. Рапърът Кристиян Талев-Криско и балерината Цветелина Петрова тръгват на меден месец в Америка, коментират в музикалните среди. Преди дни се заговори упорито, че двамата са сключили таен брак. Красавицата загатна за това през социалната мрежа, като първо взе фамилията му - Талева, а наскоро показа и венчалната си халка от бя", "date": "2017.12.29", "title": "Криско и балерината Цвети с меден месец и турне в Америка"}
{"url": "http://pik.bg/%D0%BC%D0%B0%D1%80%D0%B8%D0%B0%D0%BD%D0%BE-%D1%80%D0%B0%D1%85%D0%BE%D0%B9-%D0%B8%D1%81%D0%BF%D0%B0%D0%BD%D0%B8%D1%8F-%D1%89%D0%B5-%D0%BD%D0%B0%D0%BF%D1%83%D1%81%D0%BD%D0%B5-%D1%81%D0%BF%D0%B8%D1%81%D1%8A%D0%BA%D0%B0-%D1%81-%D0%BD%D0%B0%D1%80%D1%83%D1%88%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%BD%D0%B0-%D0%B5%D1%81-%D0%B7%D0%B0-%D0%B1%D1%8E%D0%B4%D0%B6%D0%B5%D1%82%D0%BD%D0%B8%D1%8F-%D0%B4%D0%B5-news715894.html", "text": "AFP, цитирана от \"Фокус\". Испанският министър-председател Мариано Рахой заяви, че от следващата година страната му ще излезе от списъка с нарушителите на правилата за бюджетния дефицит на ЕС. Испания и Франция в момента са единствените две страни от Еврозоната, които са под специалния бюджетен надзор на Брюксел заради това, че техният бюджетен дефицит надхвърля наложения от ЕС лимит от 3% от БВП, предава „Испания ще излезе от процедурата за надхвърляне на дефицита през 2018 г. и ние ще бъдем близо до балансиран бюджет през 2020 г.“, заяви Рахой по време на пресконференция по случай края на годината. Той допълни, че бюджетният дефицит през 2018 г. ще бъде 2,3%. Страните членки на ЕС, които нарушават трипроцентното правило на ЕС могат да получат възможни наказания и глоби. Баската национална партия обаче критикува Мадрид и отказва да подкрепи проектобюджета. Същевременно правителството на Рахой, което е поддържано от малцинство в парламента, се нуждае именно от гласовете на баските депутати той да бъде приет.", "date": "2017.12.29", "title": "Мариано Рахой: Испания ще напусне списъка с нарушителите на правилата на ЕС за бюджетния дефицит"}
{"url": "http://pik.bg/%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BB%D0%B0%D0%BC%D0%B1%D0%BE-%D0%BF%D0%BE%D0%BB%D1%83%D1%87%D0%B8-%D0%B8%D0%BD%D1%81%D1%83%D0%BB%D1%82-news715870.html", "text": "Росица, сестрата на легендарния актьор и политик Стефан Данаилов, получи инсулт и се наложи спешно да бъде хоспитализирана. Заради мозъчния й удар Ламбо не празнува шумно имения си ден на 27 декември. \"Преди десетина дни бях приета в болница. Слава богу, инсултът ми не бе от тежките и лекарите овладяха положението. Вече съм си вкъщи, но известно време ще трябва да лежа, да си почивам\", споделя Росица пред столичен седмичник. Тя също като именития си брат е актриса, има над 150 театрални роли в дългата си кариера. Според Росица здравословното й състояние се влошило доста през 2017 г. заради загубата на сина й. Той почина на 57-годишна възраст на Цветница в далечната ЮАР и там бе погребан. Покойният Ламби също бе завършил ВИТИЗ, но в южноафриканската република се подвизаваше като фермер. Той е дете на Росица от първия й брак с Иван Кондов. За съжаление никой близък от семейството не успя да изпрати Ламби в последния му път. На погребението не можа да отиде нито майка му, нито Стефан Данаилов, нито сестра му, която останала да се грижи за съсипаната си майчица.", "date": "2017.12.29", "title": "ВНЕЗАПНО! Сестрата на Ламбо получи инсулт "}
{"url": "http://pik.bg/%D0%BD%D0%BE%D0%B2%D0%B0-%D0%BC%D0%BE%D0%B4%D0%B5%D1%80%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D0%B2%D0%B8%D0%B4%D0%B5%D0%BE%D0%BD%D0%B0%D0%B1%D0%BB%D1%8E%D0%B4%D0%B5%D0%BD%D0%B8%D0%B5-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%B2-%D0%BF%D0%B5%D1%80%D0%BD%D0%B8%D0%BA-%D0%BE%D1%82-2018-%D0%B3%D0%BE%D0%B4%D0%B8%D0%BD%D0%B0-news715891.html", "text": "кметът на града Вяра Церовска \"Като цяло дейността ни ще бъде съвместна и в бъдеще. Ние предоставяме помещение, което в момента се ремонтира. Там ще бъдат монтирани видеотаблата, на които ще се наблюдават камерите и това ще бъде организирано именно от служители на МВР - Перник. С тях са обсъдени точките, на които ще бъдат поставени видеокамери и перспективата, в която ще се развива видеонаблюдението в града\", каза Церовска. \"Това е изключително важно в голяма степен за превенцията на престъпността, на нарушенията по пътищата - като цяло един добър метод за контрол. Имаме проекта, направили сме договорките... така че в началото на годината започваме да ги монтираме и да работим именно по това -  бързо да внедрим проекта и ще видим резултата \"През 2008 година със средства от държавата са получени 12 милиона лева, с които като цяло е занулена сметката на община Перник. През 2009 година се получават още 6 милиона лева и веднага след това започва натрупването на тези доста сериозни задължения, които общината има във всички посоки - към НАП, доставчици, заеми, фонд \"Флаг\", както и лихви. Това е сериозно предизвикателство и натоварване на община Перник\", каза тя. Нова модерна система за видеонаблюдение ще бъде поставена в Перник, стана ясно по време на традиционната годишна среща на кмета на града Вяра Церовска с журналистите в града, в последния работен ден на годината. Тя обсъди с тях постигнатите резултати от работата на общинското ръководство. Пред радио София посочи, че по проекта общината работи от близо година заедно с Областната дирекция на МВР. Финансирането ще започне с помощ от едно от големите предприятия в Перник - с по 50 хиляди лева в рамките на три години. Системата е с възможности за надграждане, към нея ще бъдат включени и монтираните вече камери по вътрешно-градската магистрала за наблюдение на графика на градския транспорт. \", посочи кметът. По отношение на състоянието на общинския бюджет, Церовска посочи, че това е \"болната\" тема на Перник от години. Кметът на града посочи, че събираемостта е подобрена, а общината е от първите с одобрен оздравителен план. Мерките, заложени в него, в голяма степен се изпълняват - прецизно се работи по договорите и заложените средства в тях, както и за изпълнението на заложените дейности. Вяра Церовска каза, че има училища, на които общината няма как да не помага финансово, друг приоритет е развитието на спорта. Кметът отбеляза, че сравнено с бюджетите на други големи общини, Перник е подценен.", "date": "2017.12.29", "title": "Нова модерна система за видеонаблюдение въвеждат в Перник от 2018 година"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%BE%D1%82-1-%D1%8F%D0%BD%D1%83%D0%B0%D1%80%D0%B8-%D0%BF%D1%8A%D1%82%D0%BD%D0%B8%D1%82%D0%B5-%D0%B3%D0%BB%D0%BE%D0%B1%D0%B8-%D1%89%D0%B5-%D1%81%D0%B5-%D0%BF%D0%BB%D0%B0%D1%89%D0%B0%D1%82-%D0%BF%D0%BE-%D0%B5%D0%B4%D0%BD%D0%B0-%D1%81%D0%BC%D0%B5%D1%82%D0%BA%D0%B0-news715832.html", "text": "От 1 януари 2018 г. плащането на глоби по наказателни постановления и по фишове (със серия, различна от серия „К“ и „Г“) за нарушения на закона за движението по пътищата ще се извършва само по сметка, съобщи Главната дирекция „Национална полиция“, цитирана от Би Ти Ви. Сметката е: Банка: „Сибанк“ ЕАД – офис „Тунджа“ BIC: BUIB BGSF Считано от 31 декември 2017 г. се закриват администрираните от Главна дирекция „Национална полиция“ сметки: IBAN: BG32 BUIB 9888 3322 9441 01 – за наказателни постановления IBAN: BG59 BUIB 9888 3322 9441 00 – за фишове (със серия, различна от серия „К“ и „Г“) Дирекцията напомня, че глобите по електронни фишове (със серия „К“) за нарушения на Закона за движението по пътищата се плащат (както досега) по транзитна сметка на името на Фонда за безопасност на движението, администрирана от Дирекция „Планиране и управление на бюджета“ – МВР: Банка: Българска народна банка BIC: BNBG BGSD IBAN: BG64 BNBG 9661 3100 1477 01 Глобите по наказателни постановления и по електронни фишове (със серия „Г“) за нарушения на Кодекса за застраховането се плащат (както досега) по сметка на името на Гаранционния фонд: Банка: „Сибанк“ ЕАД BIC: BUIB BGSF IBAN: BG56 BUIB 9888 1092 0526 00 Ако наказателното постановление, фишът или електронният фиш са издадени през предходна година и на документа е изписана различна банкова сметка, глобата се плаща по съответната актуална сметка, посочена по-горе, подчертават от полицията. При попълването на бланката за плащане на глобата най-важните данни за наказателния документ са: - серията (за фишове и електронни фишове) - номерът - размерът на глобата (70% от размера на глобата се дължи само за електронен фиш, платен в 14-дневен срок от датата на получаването му) - трите имена (името на фирмата) на задълженото лице по наказателния документ и неговото ЕГН (ЛНЧ, ЕИК по Булстат). Повече информация за най-често срещаните грешки при попълване на платежен документ и указания за правилното въвеждане на данни може да намерите тук. Глобите може да бъдат заплатени: - чрез портала за електронни административни услуги на МВР - по банков път - чрез пощенски запис. IBAN: BG41 BUIB 9888 3122 9441 01", "date": "2017.12.29", "title": "ВАЖНО ЗА ШОФЬОРИТЕ! От 1 януари пътните глоби ще се плащат по една сметка"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-%D1%81-%D0%B3%D0%B0%D0%B9%D0%B4%D0%B8-%D1%85%D0%BB%D1%8F%D0%B1-%D0%B8-%D1%81%D0%BE%D0%BB-%D0%BF%D1%8A%D1%80%D0%B2%D0%B8%D1%8F-%D1%87%D0%B0%D1%80%D1%82%D1%8A%D1%80-%D1%81-%D1%80%D1%83%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-%D1%81%D0%BD%D0%B8%D0%BC%D0%BA%D0%B8-news715865.html", "text": "Български туроператор в сътрудничество с партньорите си от Русия предприеха похвална инициатива, с която да предизвикат интереса на гражданите на Русия към зимните курорти в страната ни. На 29.12.2017 в 09.40 ч. на Терминал 1 кацна първият директен чартърен полет от Русия със 189 пътника на борда. Туристите ще бъдат на едноседмична почивка в зимният ни курорт Банско. Руският туроператор \"Пегас туристик\" предприе огромен риск, като обяви до края на март директни чартърни полети до България. Всеки петък любителите на зимните спортове от страната на Владимир Путин ще имат директен транспорт от Москва до София. \"До този момент туристите от Русия са малко и пристигат обикновено с редовни полети по 20-30 човека. Като цяло има отлив от руски пазар за зимните ни курорти\", коментира пред ПИК Румяна Юксел, представител на \"Акватур\". Операторът-домакин организира запомнящо се посрещане на руската група от първия чартърен полет. На летището ги очакваше една от местните фолклорни групи, която по стар български обичай изненада туристите с питка и сол. Те получиха и малки сувенири, а кулминацията бе коледарски танц.", "date": "2017.12.29", "title": "БРАВО! Посрещнаха с гайди, хляб и сол първия чартър с руски туристи (СНИМКИ)"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%BE-%D0%B1%D0%B5%D0%B7%D0%B7%D0%B0%D0%BA%D0%BE%D0%BD%D0%B8%D0%B5-%D1%81%D0%BE%D1%84%D0%B8%D1%8F-%D0%BF%D0%BE%D0%B4-%D0%B1%D0%BB%D0%BE%D0%BA%D0%B0%D0%B4%D0%B0-%D0%BD%D0%B0-%D1%88%D0%B5%D0%BF%D0%B0-%D0%B5%D0%BA%D0%BE%D1%80%D0%B5%D0%BA%D0%B5%D1%82%D1%8C%D0%BE%D1%80%D0%B8---%D0%BF%D1%80%D0%B5%D0%B2%D1%8A%D1%80%D0%BD%D0%B0%D1%85%D0%B0-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D0%B2-%D0%B7%D0%B0%D0%BB%D0%BE%D0%B6%D0%BD%D0%B8-news715869.html", "text": "Шепа екорекетьори се готвят да подлудят София за втора вечер в час пик и то в навечерието на новогодишната ваканция, когато трафикът е засилен. Хората се прибират от работа, други тръгват на път и улиците и без друго са задръстени от коли. Въпреки това неколцина наглеци, смучещи чужди грантове, за да не позволят развитието на родния туризъм, предавайки така родината си, терориризат хората напълно незаконно. Проверка на ПИК в Столична община показа, че шепата протестъри от Зеления октопод, домъкнали и семействата си, за да съберат 40-50 човека, нямат никакво разрешение да организират митинг, шествие, протест или каквото и да било. Не са имали такова нито вчера, когато успяха да се скупчат и въпреки малката си бройка за 10-15 минути да затворят \"Орлов мост\", нито имат такова за днес, когато отново планират да блокират централни столични булеварди и кръстовища. Оказва се, че столичани и гостите на града навръх новогодишната ваканция се оказват заложници на наглеците напук на всякакви закони и правила. Десетината екорекетьори, маскиращи предателството на националните интереси зад маската на природозащитници, заедно с приятелите и роднините им, грубо газят закона, кръстостват столицата надлъж и нашир, блокирайки без разрешение движението из целия град. Още по-скандалното е, че полицейска кола ескортира шляещите се по улиците, а полицията е отделила солидна бройка униформени, които дискретно следят за евентуални безредици, вместо да ги приберат в ареста за нарушаване на обществения ред. Столичани пък с ужас висят часове наред в задръстванията и са превърнати в заложници на няма и петдесетината екорекетьори национални предатели. Градският транспорт закъснява чудовищно и изнервените шофьори отсега пресмятат с колко ще бъдат глобени предновогодишно заради неспазване на графиците си. Някои дори губят търпение и скачат да се саморазправят с нахалните рекетьори, които превръщат криворазбраната си демокрация в терор. \"Мястото им е в ареста!”, възмутени са и столичани, недоумяващи защо полицаите вместо да освободят улиците, не смеят да доближат нахалниците и по-скоро ги пазят, отколкото да помагат за възстановяване на обществения ред. В крайна сметка цяла София псува шепата неизвестно за какво събрали се демонстранти, които блокират града! А полицията вместо да ги пази, след като са \"незаконни\", да вземе да ги разтури, така, както се полага по закон. Мястото им очевидно е в ареста!", "date": "2017.12.29", "title": "ТОТАЛНО БЕЗЗАКОНИЕ! София под блокада на шепа екорекетьори - превърнаха столичани в заложници по празниците"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%85%D0%B0%D0%B7%D0%B0%D1%80%D1%82%D0%B5%D0%BD-%D0%B1%D0%BE%D1%81-%D0%B8%D0%B7%D0%B4%D1%8A%D1%80%D0%B6%D0%B0-%D0%B0%D0%BD%D0%B0%D1%85%D0%B8%D0%B4-%D1%82%D0%B0%D1%87%D0%B5%D0%B2%D0%B0-news714486.html", "text": "Легендарната говорителка Анахид Тачева от години пребивава зад Океана, където живее с дъщеря си – също Анахид, от втория и брак с Васил Тачев. Оказа се, че животът на емблемата на БНТ в Америка е повече от охолен и е подсигурен от нейния зет милионер. Дъщерята на Анахид дълго време е омъжена за гръцкия богаташ Аристотел, чието семейство се изселило от родната си страна отдавна. Гъркът въртял супер успешен хазартен бизнес, а към момента притежавал 7 казина, разположени в един от най-скъпите квартали на Ню Йорк – Манхатън. Освен това бил собственик и на десетки недвижими имоти, а за управлението на финансите на кантората до голяма степен разчитал на щерката на Анахид. Отделно от това тя менажирала собствена фирма, която се занимавала с продажба на продукти за избелване на зъби по интернет и често присъствала на светски събития, сред които партита с директора на музея „Метрополитън“ и дизайнерката Каролина Ерера. Тъй като била кариеристка, досущ като майка си на млади години, не й оставало много време да се грижи за двете си деца. По-големият й син – Арис – Нендъс, бил на 15 години, а по-малкият, кръстен с интернационалното име Ейтън-Васил, скоро навършил 10. Въпреки че край тях кръжали три домашни помощници, възпитанието им било поверено именно на баба Анахид. Зет й бил безкрайно признателен за вниманието, с което ги обгрижвала, и по свое собствено желание поел абсолютно всичките й разходи. В по-голямата част от времето легендата на БНТ живеела в техния мезонет, намиращ се отново в луксозния Манхатън, само на 150 метра от кулите- близнаци, които станаха обект на терористичен акт преди години. На разположение на Тачева била и голяма вила с райска градина и няколко спални, в която прекарвала предимно летния сезон или уикендите. Тъй като за пръв път бившата съпруга на Коста Цонева станала баба едва на 42 години, сега се реванширала на новото поколение внуци за пропуските, които допуснала в грижите към щерката на Митко Цонев – Деси. Неведнъж дъщерята на покойния журналист е казвала, че с баба си не са особено близки и откровено е намеквала, че тя се интересувала предимно от дъщеря си Анахид и нейните наследници. След неочаквания опит за самоубийство с хапчета, който другата й щерка Теодора направи преди месеци, говорителката пък отказа да се грижи за двете деца на лежащата си в тежко състояние в болница дъщеря. По-късно обаче двете се сдобрили и Анахид пристигна от Америка, за да помогне на Теодора да си стъпи на краката.", "date": "2017.12.29", "title": "ЕКСКЛУЗИВНО В ПИК И \"РЕТРО\"! Хазартен бос издържа Анахид Тачева"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-2017-%D0%B3%D0%BE%D0%B4%D0%B8%D0%BD%D0%B0-%D1%8F-%D1%81%D0%B2%D1%8A%D1%80%D0%B7%D0%B2%D0%B0%D0%BC-%D1%81%D1%8A%D1%81-%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82%D1%82%D0%B0-%D0%BA%D0%BE%D1%8F%D1%82%D0%BE-%D1%83%D1%81%D0%BF%D1%8F%D1%85%D0%BC%D0%B5-%D0%B4%D0%B0-%D0%B2%D1%8A%D1%80%D0%BD%D0%B5%D0%BC-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news715883.html", "text": "2017 година я свързвам със стабилността, която успяхме да върнем в България, икономическия растеж и изпълнението ни на управленската програма за следващите 4 години. Първите резултати от нея вече се виждат. Това каза в интервю за телевизия Европа зам.-председателят на ГЕРБ и председател на парламентарната група на партията Цветан Цветанов. \"Отделяме повече средства за образование, увеличиха се пенсиите, в сферата на здравеопазването също се дадоха с над 400 млн. лева повече. Положиха се добри основи в секторите на сигурността и в отбраната. За учените също бяха заложени 65 млн. лева повече. Създаде се едно напрежение с БАН, заради което от тези 65 млн. лева 15 млн. ще бъдат пренасочени към БАН. С полицаите трябва да се изгради една поетапност и системен подход за увеличаване на доходите. Инфраструктурните проекти също си стоят на дневен ред. Не трябва да забравяме административната реформа. Приехме много промени, които облекчват гражданите и бизнеса. Това са малки стъпки, но те са част от общата ни концепция за развитието на България в следващите 4 години. Всички тези неща дават една положителна насока за добро развитие и през 2018 година\", категоричен беше Цветанов.", "date": "2017.12.29", "title": "Цветанов: 2017 година я свързвам със стабилността, която успяхме да върнем в България"}
{"url": "http://pik.bg/%D1%81%D0%B8%D0%BD%D0%BE%D0%BF%D1%82%D0%B8%D1%86%D0%B8%D1%82%D0%B5-%D0%B2-%D0%BC%D0%BE%D1%81%D0%BA%D0%B2%D0%B0-%D0%B2%D0%B5%D1%89%D0%B0%D1%8F%D1%82-%D0%BD%D0%B0%D0%B9-%D0%B1%D0%B5%D0%B7%D1%81%D0%BD%D0%B5%D0%B6%D0%BD%D0%B0%D1%82%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%BE%D1%82-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D1%81%D1%82%D0%B0%D0%BB%D0%B8%D0%BD-%D0%BD%D0%B0%D1%81%D0%B0%D0%BC-news715813.html", "text": "Настъпващата Нова година в Москва ще бъде най-безснежната за последните 68 години, съобщава РИА Новости, като се позовава на синоптикът от центъра за прогноза за времето \"Фобос\" Евгений Тишковец.", "date": "2017.12.29", "title": "Синоптиците в Москва вещаят най-безснежната Нова година от времето на Сталин насам"}
{"url": "http://pik.bg/%D0%BF%D0%B5%D1%87%D0%B0%D0%BB%D0%B1%D0%B0%D1%82%D0%B0-%D0%BD%D0%B0-%D0%B1%D0%B0%D0%BD%D0%BA%D0%B8%D1%82%D0%B5-%D1%83-%D0%BD%D0%B0%D1%81-%D0%B7%D0%B0-2017-%D0%B3-11-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%BB%D0%B5%D0%B2%D0%B0-news715884.html", "text": "Oбщите активи на банковата система се увеличават през ноември с 418 млн. лв. (0.4 процента), като към 30 ноември достигат 95.9 млрд. лв. Това съобщиха от БНБ, цитирани от БТА. Депозитите в банковата система през месеца нарастват с 269 млн. лв. (0.3 на сто). Увеличават се депозитите на кредитни институции (с 283 млн. лв., 5.8 процента), на домакинства (със 164 млн. лв.,0.3 на сто) и на нефинансови предприятия (със 169 млн. лв., 0.7 на сто). При депозитите на други финансови предприятия е отчетено намаление с 340 млн. лв. (10.7 на сто), докато при тези на сектор държавно управление - със 7 млн. лв. (0.4 на сто). Печалбата на банковата система към 30 ноември 2017 г. е 1.1 млрд. лв. (при 1.3 млрд. лв. за същия период на 2016 г.). За единадесетте месеца на 2017 г. са извършени разходи за обезценка по кредити и вземания за 626 млн. лв. (при 678 млн. лв. година по-рано). Отчетените към края на ноември 2017 г. приходи от лихви са 2.8 млрд. лв., а разходите за лихви - 340 млн. лв. В края на ноември собственият капитал в баланса на банковата система възлиза на 12.5 млрд. лв. През месеца той е увеличен със 103 млн. лв. (0.8 на сто) основно поради нарастването на печалбата, отчита БНБ.", "date": "2017.12.29", "title": "Печалбата на банките у нас за 2017 г.: 1,1 милиарда лева"}
{"url": "http://pik.bg/%D0%B5%D0%BF%D1%8A%D0%BB-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%BD%D0%B0-%D0%BA%D0%BB%D0%B8%D0%B5%D0%BD%D1%82%D0%B8%D1%82%D0%B5-%D1%81%D0%B8-%D0%B7%D0%B0-%D0%B1%D0%B0%D0%B2%D0%BD%D0%B8%D1%82%D0%B5-%D1%81%D1%82%D0%B0%D1%80%D0%B8-%D0%B0%D0%B9%D1%84%D0%BE%D0%BD%D0%B8-news715835.html", "text": "Компанията Apple се извини на клиентите си след критиките, че умишлено прави така, че по-старите модели iPhone да работят по-бавно. Като компенсация към потребителите компанията обеща да заменя по-евтино старите батерии на емблематичния си телефон, а през 2018-а да пусне софтуер, който да наблюдава стареенето на батерията. Според някои потребители IT гигантът отдавна умишлено \"забавя\" старите модели смартфони, за да насърчи хората да купуват по-нови. Apple от своя страна призна, че действително забавя старите телефони, но с мотива, че така удължава живота им. В съобщение на уебсайта си компанията обяви, че смяната на батерия на излезли от гаранция телефони ще струва само 29 вместо досегашните 79 долара за всички потребители, ползващи iPhone 6 или по-нови модели.", "date": "2017.12.29", "title": " \"Епъл\" се извини на клиентите си за бавните стари айфони"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D1%80%D0%B0%D0%B1%D0%BE%D1%82%D1%8F%D1%82-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8%D1%82%D0%B5-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news715829.html", "text": "Нова година предстои, а британците тази година са повече от доволни, защото 31 декември се пада през уикенда. Защо това е така, пояснява сайтът \"Новини Лондон\". На Острова не се отбелязва Нова година както в България. Както се казва, българите можем да започнем празниците на 24-ти и да свършим на 1-ви януари, но при британците това съвсем не е така. В Англия 31, 1 и 2-ри са нормални работни дни. Изключение прави тази година, за това, ако се огледате ще забележите, че трафикът в британската столица е изключително спокоен.", "date": "2017.12.29", "title": "Ето как работят англичаните по празниците"}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D0%B8%D0%BC-%D1%81-%D0%BD%D0%B5%D0%B6%D0%B5%D0%BB%D0%B0%D0%BD%D0%B8%D1%82%D0%B5-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-news715621.html", "text": "Отварянето на коледните подаръци е много вълнуващо. Но изненадата от тях не винаги е приятна. Всяка година все ще се намери някой подарък, който да не е съвсем по вкуса ни. И колкото и да трупаме нежелани коледни подаръци, в един момент се оказва, че трябва да се отървем от ненужните вещи. Изданието Independent предлага няколко варианта какво да направим с нежеланите подаръци, получени по време на коледните празници. Сайтовете на пазаруване, които набират все по-голяма популярност, са идеален избор да продадете нежеланите подаръци. Хубавото е, че по този начин ще можете да използвате получените пари за себе си и да ги изхарчите както ви харесва. Ако не искате да държите у дома подаръците, които не харесвате, то добър вариант е да ги дарите на бездомни, бедни или нуждаещи се. Така ще зарадвате някого за празниците. Това до някаква степен е свързано с първия вариант. Ако продадете нежеланите подаръци и с тях купите храна и други продукти от първа необходимост, може да ги дарите отново с благородна цел.", "date": "2017.12.29", "title": "Какво да правим с нежеланите подаръци за Коледа?"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BC%D0%BE%D1%8F%D1%82-%D1%80%D0%B5%D0%B9%D1%82%D0%B8%D0%BD%D0%B3-%D0%B5-%D0%BF%D1%80%D0%B8%D0%B1%D0%BB%D0%B8%D0%B7%D0%B8%D1%82%D0%B5%D0%BB%D0%BD%D0%BE-%D1%81%D1%8A%D1%89%D0%B8%D1%8F%D1%82-%D0%BA%D0%B0%D1%82%D0%BE-%D0%BD%D0%B0-%D0%B1%D0%B0%D1%80%D0%B0%D0%BA-%D0%BE%D0%B1%D0%B0%D0%BC%D0%B0-news715895.html", "text": "Washington Examiner, цитиран от \"Фокус\". Президентът на САЩ Доналд Тръмп осъди медиите, определяни от него като „фалшиви новини“ и заяви, че неговият рейтинг може да се сравни с този на предшественика му Барак Обама, въпреки негативното покритие, което получава и „руската измама“, пише „Макар и фалшивите новини да обичат да говорят за моя т.нар. \"нисък\" рейтинг на одобрение, всъщност той на 28 декември бе приблизително същия като на Обама на същата дата през 2009 г. - 47%. Въпреки предимно негативното покритие на това, което правя и руската измама“, заяви Тръмп. Според проучване на „Расмусен Репортс“ одобрението към Доналд Тръмп е 46%. Според друго проучване – това на „Галъп“ Обама е имал одобрение от 51% по това време на президентството си, докато днес Тръмп има 38% одобрение.", "date": "2017.12.29", "title": "Тръмп: Моят рейтинг е приблизително същият като на Барак Обама"}
{"url": "http://pik.bg/%D0%B0%D0%B2%D1%82%D0%BE%D0%B1%D1%83%D1%81-%D0%BE%D1%82-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%BF%D0%BE%D0%BC%D0%B5%D1%82%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B0-%D0%BD%D0%B0-%D0%B7%D0%B5%D0%B1%D1%80%D0%B0-news715823.html", "text": "ОДМВР - Пловдив Възрастна жена е в болница след пътен инцидент вчера. Сигналът е получен около 13.45 часа. Това съобщиха от . На кръстовището между бул. “Съединение” и ул. “Недялка Шилева” в Пловдив автобус от градския транспорт предприел ляв завой, отнел предимството и блъснал пресичаща на пешеходна пътека 86-годишна пенсионерка. Пострадалата е оставена под лекарско наблюдение. Шофьорът на моторното превозно средство е тестван с дрегер за алкохол, резултатът е отрицателен. Катастрофата е отработена по административен ред от служители на сектор “Пътна полиция”.", "date": "2017.12.29", "title": "Автобус от градския транспорт помете пенсионерка на \"зебра\""}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%80%D0%B0%D0%B7%D0%BF%D1%80%D1%8A%D1%81%D0%BD%D0%B0-%D0%B0%D0%BD%D1%82%D0%B8%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B7%D0%B0%D0%BF%D0%B0%D0%B4%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D0%B8%D1%80%D0%B0%D0%BD-news715888.html", "text": "Reuters, цитиран от \"Фокус\". Полицията е разпръснала протестиращи, скандиращи антиправителствени лозунги в западния ирански град Карманшах, предава Според местни медии около 300 демонстратори са скандирали лозунги, включващи „Политическите затворници трябва да освободени“ и „Свобода или смърт“, като същевременно са нанасяли поражения върху обществена собственост.", "date": "2017.12.29", "title": "Полицията разпръсна антиправителствен протест в западната част на Иран"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-10-%D0%BC%D0%BB%D0%BD-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%B8-%D0%BF%D0%B0%D0%BA%D0%B5%D1%82%D0%B0-%D1%86%D0%B8%D0%B3%D0%B0%D1%80%D0%B8-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D1%85%D0%B0-%D0%BD%D0%B0-%D1%81%D0%BE%D0%BB%D1%83%D0%BD%D1%81%D0%BA%D0%B0%D1%82%D0%B0-%D0%BC%D0%B8%D1%82%D0%BD%D0%B8%D1%86%D0%B0-news715890.html", "text": "Ekathimerini, цитиран от \"Фокус\". Митничарите в Солун са конфискували 10 млн. пакета контрабандни цигари от контейнер, инспектиран в северното гръцко пристанище, пише Цигарите са открити от полицейско куче и митничарите са използвали рентген, за да изследват контейнера задълбочено. Товарът е бил деклариран като коледна украса. Контрабандната стока представлява 1,9 млн. евро в неплатени митнически такси.", "date": "2017.12.29", "title": "РЕКОРД! 10 млн. контрабандни пакета цигари конфискуваха на Солунската митница"}
{"url": "http://pik.bg/%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-%D1%86%D0%B5%D0%BB%D0%BE%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%81%D0%B8-%D1%82%D0%B5%D0%BD-news715837.html", "text": "Постоянно поддържам тена си, посещавайки не само Шри Ланка, а и други страни, където има дори малка възможност да се пека, отбеляза министърът и допълни, че когато е бил в Австрия и е карал ски, също е правил слънчеви бани. Лавров призна, че сега има по-малко време за пътешествия и за слънчеви бани, но разчита все пак да отдели време за тена си при предстоящо пътуване в Сочи. ПРЕВОД: ПИК Министърът на външните работи на Русия Сергей Лавров призна, че използва всяка възможност, за да поддържа своя тен. Той отговори на шеговития въпрос на водещ по НТВ дали тенът му се е запазил от времето през 70-те години, когато в продължение на 4 години той работеше в Шри Ланка. Постоянно поддържам тена си, посещавайки не само Шри Ланка, а и други страни, където има дори малка възможност да се пека, отбеляза министърът и допълни, че когато е бил в Австрия и е карал ски, също е правил слънчеви бани. Лавров призна, че сега има по-малко време за пътешествия и за слънчеви бани, но разчита все пак да отдели време за тена си при предстоящо пътуване в Сочи.", "date": "2017.12.29", "title": "Сергей Лавров разкри тайната на целогодишния си тен"}
{"url": "http://pik.bg/%D0%B0%D1%81-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%B8%D1%81%D1%82%D0%B5%D1%80%D0%B8%D1%8F-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-news715771.html", "text": "Привърженици на Левски и фенове на турски клубове влязоха в спор в интернет. Поле за атаките им станаха профилите в различните мрежи на Жуниор Мапуку. В югоизточната ни съседка го броят за ново попълнение на Елазъгспор, но до този момент няма нищо официално. Турският тим обаче получи здраво рамо от публиката си, ултрасите се обръщат към Мапуку да премине в тима. \"Имаме повече пари, Турция има и по-силно първенство\", гласят призиви към централния нападател. В истерията около Жуниор Мапуку се включиха и привърженици на други клубове от югоизточната ни съседка. \"Остави ги, тези са слабаци, ела в Бурса\", пишат те. Естествено, привържениците на Левски също не останаха бездейни. Те се молят Жуниор да остане на \"Герена\". Според запознати самият нападател не иска отново да рита в Турция, а и офертата на Елазъгспор била доста скромна - 100 000 евро. На \"Герена\" обаче до утре трябва да пристигне крайната оферта на дубайски клуб, който също е проявил интерес към Мапуку. Очаква се тя да е доста по-висока, акцентира \"Меридиан Мач\".", "date": "2017.12.29", "title": "Ас на Левски предизвика истерия в социалните мрежи"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BF%D0%BE%D1%80%D1%8F%D0%B7%D0%B0-%D1%83%D0%B2%D0%BE%D0%BB%D0%BD%D0%B5%D0%BD-%D1%87%D0%B8%D0%BD%D0%BE%D0%B2%D0%BD%D0%B8%D0%BA-%D0%BD%D0%B5-%D0%B3%D0%BE-%D0%B2%D1%8A%D1%80%D0%BD%D0%B0-%D0%B2-%D0%BE%D0%B1%D1%89%D0%B8%D0%BD%D0%B0%D1%82%D0%B0-news715721.html", "text": "Окръжният съд в Кюстендил под председателството на съдия Галина Мухтийска потвърди уволнението на главния специалист по траурни дейности в Общинското предприятие „Обреден дом“ Георги Георгиев. Освен да бъде възстановен на работа чрез съда, дългогодишният служител поиска 3252 лева –  сума, представляваща обезщетение за периода от 14.06.2016 г. до 14.12.2016 г., през който е останал без работа в резултат на уволнението му, заедно с лихвата. Исковата молба на Георги Георгиев бе отхвърлена и на втора инстанция, след като още през август Районният съд в Кюстендил обяви уволнението за законосъобразно, съобщава \"Струма БГ\". Претенциите на Георгиев са, че той е уволнен във време, когато е ползвал отпуск по болест. Според събраните по делото доказателства обаче се оказва, че той е допуснал дисциплинарно нарушение, за което са му поискани обяснения и впоследствие е представил болничен лист с диагноза увреждане на междупрешленен диск, с дата 15.06.2016 г. В анамнезата на лекуващия лекар д-р Попова било записано: “От една седмица има силни болки в кръста отляво и по задната страна на левия крак”. Заповедта за уволнението му обаче е от 14 юни, т.е. ден преди датата на издаването на болничния лист. Георги Георгиев има почти 20-годишен стаж в предприятието,   назначен е на длъжността главен специалист траурни дейности в ОП “Обреден дом” на 10 януари 1997 година. До дисциплинарното уволнение, подписано от  директора на ОП “Обреден дом”, се стига, след като го хванали, че е дошъл на работа в явно нетрезво състояние. То не му позволило да си изпълнява трудовите задължения.  Проверката на 14 юни 2016 година  извършили тогавашният директор на Общинско предприятие “Управление на общински имоти” – гр. Кюстендил,  както и Тодор Антов, отговорник “Охрана” при ОП “Управление на общински имоти”.  Те установили, че Георги е във видимо нетрезво състояние, силно лъхащ на алкохол, с несигурна походка и неадекватно поведение, поради което е поканен да даде проба за алкохол с дрегер, но същият отказал, като се държал агресивно и арогантно. Отказал да подпише и заповедта си за уволнение. Решението на Окръжен съд – Кюстендил подлежи на касационно обжалване пред ВКС в едномесечен срок.", "date": "2017.12.29", "title": "Съдът \"поряза\" уволнен чиновник, не го върна в общината"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%82%D0%BE%D0%BF%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%89%D0%B5-%D0%BE%D1%86%D0%B5%D0%BB%D0%B5%D0%B5-%D0%BB%D0%B8-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B8-%D0%B4%D0%B5%D1%81%D0%B8-news715875.html", "text": "Стабилна ли ще е връзката между президента до 2017 г. Росен Плевнелиев и синоптичката Деси Банова? На този въпрос дава отговор топ астроложката Алена. Според нея всичко зависи от това дали любовта им ще е достатъчно силна, за да направят взаимни компромиси, пише столичен седмичник. Телец и Водолей биха живели в хармония и разбирателство, ако Водолеят е готов да се лиши от личната си свобода, а Телецът да спре да ръководи. Ако са силни и обществото не ги смачка с клюки и злост, отношенията им може да прераснат в семейни, казва астроложката. Тя съветва, че, за да бъде животът им хармоничен, двамата трябва да си отговорят на въпроса какво искат от него и от съвместното си съжителство, защото може връзката им да е породена от мъст към предишните им половинки, което не е гаранция за щастие. Плевнелиев и Банова се събраха неотдавна, като обявиха в предаването на Гала официално своята връзка в тотално захаросан вид.", "date": "2017.12.29", "title": "ЕКСКЛУЗИВНО! Топастроложката Алена с прогноза: Ще оцелее ли връзката между Плевнелиев и Деси Банова?"}
{"url": "http://pik.bg/%D0%BE%D0%BA%D0%BE%D0%BB%D0%BE-200-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BF%D0%BE%D0%BF%D0%B0---%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%BE%D0%B3%D1%80%D0%BE%D0%BC%D0%BD%D0%BE-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-news715902.html", "text": "Около 200 протестиращи затвориха бул. Патриарх Евтимий и Васил Левски при Попа. Те направиха огромно задръстване, което по Васил Левски стига чак до бул. България. Това се случва в най-тежкия момент, когато хората свършват работа и бързат да пътуват за Нова година. Хората натискат клаксони и ги псуват. Протестът не е екологичен. Вече е политически. Срамно е, че 5 партии, които не влязоха в парламента си блокират центъра, когато си искат. И накрая събраха 200 човека. Главни действащи лица не са еколозите, а привърженици на лявата партия \"Зелените\" и провъзгласилите се за десни ДСБ и \"Да България\".", "date": "2017.12.29", "title": "Около 200 протестиращи затвориха Попа - създадоха огромно задръстване"}
{"url": "http://pik.bg/%D1%81%D1%86%D0%B5%D0%BD%D0%B0%D1%80%D0%B8%D1%8F%D1%82-%D0%BD%D0%B0-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%BB%D1%8A%D1%81%D0%BD%D0%B0-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%B8%D1%81%D0%BA%D0%B0%D1%82-%D0%B4%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82-%D0%B0%D0%BD%D0%B0%D1%80%D1%85%D0%B8%D1%8F-news715903.html", "text": "Сценарият на зелените лъсна във фейсбук. Те искат да предизвикат анархия в държавата. Вижте какво е написал един от тях: Petar Karjilov: Здравейте! Ще се съберем довечера отново в центъра ударна група, както и на 4 януари на голям протест също в центъра. Имаме нужда обаче от по-радикална, различна, шумна, зрелищна и категорична акция с участието на повече хора. Споделям затова тук за обсъждане предложението на Младелин Младо от вчера в групата Зелените във Фейсбук. Той имаше предвид това да се случи днес, но си трябва поне ден организация, така че можем, ако се съберем днес достатъчно, да го направим утре. За акцията са нужни хора с коли и повече хора без коли, които да напълнят колите, разбира се и визуални материали. Също и човек с дрон, който да снима и да разпратим видеото, заедно с исканията ни до европейски медии. \"За утре предлагам да се съберем 10-15 коли на кръговото на магистрала Люлин и Струма с Перник и да блокираме цялото движение. Там около 20 30 човека ще създадем няма такъв хаос. Останалите искат не искат ще се включат в протеста.\" Потвърдили до сега участие сме Младелин Младо Димитров (Младелин Димитров), Petko Kovachev, Marian Hristov (не мога да го тагна) и аз. Младо и аз сме с коли, аз имам 6 места, той 4. Който иска да участва, нека се заяви чрез коментар тук. Пишете също дали сте с кола и колко места имате.\"", "date": "2017.12.29", "title": "Сценарият на зелените лъсна във фейсбук: Искат да предизвикат анархия!"}
{"url": "http://pik.bg/%D0%B8-%D1%84%D1%83%D1%87%D0%B5%D0%B4%D0%B6%D0%B8%D0%B5%D0%B2%D0%B0-%D1%80%D0%B5%D0%B7%D0%BD%D0%B0-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%BB%D0%B8%D1%86%D0%B5%D0%BC%D0%B5%D1%80%D0%B8%D0%B5-%D0%B8-%D0%BF%D0%B5%D1%87%D0%B0%D0%BB%D0%B1%D0%B8-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D1%81%D1%82%D0%BE%D1%8F%D1%82-%D0%B7%D0%B0%D0%B4-%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE%D1%82%D0%BE--news715898.html", "text": "Писателката и публицистка Милена Фучеджиева публикува в профила си във Фейсбук лична гледна точка за протестите срещу решението на кабинета да се изгражда втори лифт в Банско. Публикуваме го без редакторска намеса: Един провокативен въпрос. Защо никога досега не е имало такъв протест за цялостното, постоянно и систематично изсичане на Странджа, което трае от години? С какво тя е по-малко важна от напълно резонното, като в Алпите и къде ли не по света, построяване на още един! Лифт, не десет? И защо на Витоша да не се карат ски? По пистите й минаха тийн годините ми. Беше пълно със скиори и от това планината не беше погубена. Наистина - защо няма протест за една тиха планина, която ежедневно е ранявана по безобразен начин, а сега приятели ме натискат да застана на твърда позиция в една или друга посока, за или против втори лифт? Вече не карам ски, но знам какво е да се виси на гигантски опашки. Била съм на ски в Алпите и не знам как са ги строили тези десетки и стотици лифтове в тази планина, без да има протести. Не разбирам, а и честно казано не искам да разбирам. В Словения има в пъти повече ски писти от тук, и това не попречи Любляна да стане зелена столица на Европа. Аз искам може би пак да карам на Витоша. Какво да развива България? Тежка металургия ли?! С цялото ми уважение към зелените ми приятели, този протест не го подкрепям. И няма да влизам в дискусии. Достатъчно съм пътувала по света, знам къде колко писти има, и това изнудване тук за един лифт го няма никъде. Ако ще се дървите на правителството, направете го за унищожаването на цяла Странджа, а не на една малка част на Пирин. Защо не оправят пътищата до Малко Търново? Защото щели пак да се развалят от камионите с изсечени дървета. А защо тези камиони не спират да вървят вече години? Защото правителството си затваря очите за тях. Цял един район е обречен на смърт заради липсата на път. Писна ми от глупости. Като сте толкова ербап се изправете срещу камионите на ДПС в Странджа. Този протест ще го подкрепя. Другото е лицемерие и двойни стандарти зад които явно стоят печалби и за протестиращите.", "date": "2017.12.29", "title": "И Фучеджиева резна зелените: Лицемерие и печалби за протестиращите стоят зад недоволството срещу втория лифт в Банско"}
{"url": "http://pik.bg/%D0%B4%D1%80%D0%B0%D0%BA%D0%BE%D0%BD%D0%BE%D0%B2%D1%81%D0%BA%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2-%D0%BD%D0%B4%D0%BA-%D1%82%D0%B0%D1%80%D0%B0%D1%88%D0%B0%D1%82-%D0%B7%D1%80%D0%B8%D1%82%D0%B5%D0%BB%D0%B8%D1%82%D0%B5-%D0%BF%D1%80%D0%B5%D0%B4%D0%B8-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%B4%D1%83%D1%85%D1%8A%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news715831.html", "text": "Публиката на Празничния новогодишен концерт „Духът на Европа“ на 1 януари от 18:00 ч. ще влиза през Централен вход. Обновеното светло фоайе очаква гостите на събитието два часа преди началото на концерта. Събитието ще отбележи домакинството на страната ни като председател на Съвета на ЕС. То се провежда под патронажа на министъра за Българското председателство на Съвета на ЕС Лиляна Павлова и министъра на културата на Република България Боил Банов. Следвайки мерките за сигурност, Национален дворец на културата напомня на своите посетители и гости, че ще преминават през проверки при влизане в сградата. В тази връзка призоваваме всички свои посетители и гости да отделят повече време и да идват по-рано на културните събития.", "date": "2017.12.29", "title": "Драконовски мерки за сигурност в НДК! Тарашат зрителите преди концерта \"Духът на Европа\""}
{"url": "http://pik.bg/%D0%B1%D0%B8%D0%B2%D1%88%D0%B0%D1%82%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D0%BA%D0%B0%D0%BB%D0%B8%D0%BD%D0%B0-%D0%BA%D1%80%D1%83%D0%BC%D0%BE%D0%B2%D0%B0-%D1%81%D0%B5-%D1%83%D1%80%D0%B5%D0%B4%D0%B8-%D0%BD%D0%B0-%D1%81%D0%BB%D0%B0%D0%B4%D1%8A%D0%BA-%D0%BF%D0%BE%D1%81%D1%82-%D0%BF%D0%BE%D1%87%D0%B5%D1%80%D0%BD%D0%B5%D0%BD%D0%B8-%D0%BC%D0%B0%D0%B9%D0%BA%D0%B8-%D0%B4%D0%B8%D1%81%D0%BA%D1%80%D0%B5%D0%B4%D0%B8%D1%82%D0%B8%D1%80%D0%B0%D1%82-%D1%81%D0%B5%D0%BA-news715788.html", "text": "Бившата депутатка от \"Атака\" Калина Крумова има нов пост - в Министерството на вътрешните работи. Тя ще отговаря за безопасността по пътищата. За това, че Крумова се заема с инцидентите по пътищата стана ясно по време на пресконференцията на МВР и прокуратурата миналата седмица, когато бе представен планът на МВР и прокуратурата за пешеходните пътеки. Крумова влиза в Държавно-обществената консултативна комисия на МВР, пише Флагман.бг. Това е поредното превъплъщение на красивата бургазлийка, чието име е известно още от изявите й като водеща в местната СКАТ тв преди 10 години. После стана активистка на Атака и депутат от Атака, след което и водеща фигура в \"България без цензура\" на Николай Бареков. Междувременно, през 2011 г., за малко бе и член на ГЕРБ. Последните й публични изяви са отпреди три години, когато водеше кампания за разрешаване на сурогатното майчинство. Новото превъплъщение на Крумова отпреди няколко дни обаче предизвика обществен и политически отзвук Много от депутатите смятат, че тя няма професионален опит, подходящо образование и експертност, за да оглави подобна служба в МВР и магистратурата. Предстои след празниците да се разнищи кой и по какви критерии е осигурил държавната заплата на Калина Крумова. Депутатката от ГЕРБ Нели Петрова, която е известна като активен борец за по-малко жертви по пътищата, тъй като загуби дъщеря си - убита на място от мотоциклетист на пешеходна пътека, открито се противопоставя на новия пост на Крумова. Ето какво е написала Петрова в личния си профил във Фейсбук: \"Искам да призова всички почернени майки да се разграничат от тази дама. Преди шест години в мъката си се заблудихме и повярвахме. Но днес ви пиша като майка, която е загубила дете на пешеходна пътека, не като народен представител. Не вярвам,че нейната борба за намаляване на черната статистика е чиста и свята!!! Друго не коментирам\". Красавицата Калина Крумова бе най-младият депутат в 41-вото Народно събрание от групата на \"Атака\". Родена е през 1985 г., има един син. Завършила е УНСС - специалност \"Икономика на социално-културната сфера\", има и втора специалност - \"Журналистика и медии\".", "date": "2017.12.29", "title": "Бившата депутатка Калина Крумова се уреди на сладък пост! Почернени майки дискредитират сексапилната брюнетка"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B4%D1%80%D0%B0%D0%BC%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%83%D0%B1%D0%B8-54-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BA%D1%80%D0%B0%D0%BB%D0%B8%D1%86%D0%B0-%D0%BD%D0%B0-%D0%BA%D1%80%D0%B0%D1%81%D0%BE%D1%82%D0%B0%D1%82%D0%B0-%D0%B4%D0%BE%D0%BD%D0%BA%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-news715845.html", "text": "\"Тя наистина си отиде внезапно, сияеше до последния си миг\". Това казва пред Флагман по повод кончината на Мисис Бургас Юнивърсъл 2017 Донка Стоянова, една от близките й приятелки и организаторки на конкурса за красота Илияна Тодинова. Стоянова Тя живя достойно през последните пет години от живота си, укривайки от хората онова ужасно чувство на обреченост. Живя ги по начин, който може да бъде пример за всички останали жени с онкозаболяване. Никога да не прекланят глава пред диагнозата и въпреки нея да не показват отстъпление от това, за което са призвани – да са красиви, спокойни, привлекателни, усмихнати. Нейното символ-верую беше: „Да, да, имам рак на гърдата и ту той напредва, ту аз го изпреварвам, намерили сме начин да съжителстваме. Не му позволявам да бъде по-важният от мене в тая връзка.“ Видяхме се с Донка Стоянова, нашата Мисис Универсал Бургас 2017 г.  ден преди Бъдни вечер в центъра на Бургас. Вървеше подръка с щастливия й съпруг. Както обикновено прическата й беше изрядна, гримът и тоалетът също. Кожата й сияеше. Всъщност, това което я отличаваше най-вече от всички останали жени – не само на нейната възраст, но и доста по-млади претендентки за красавици, бе именно кадифената й кожа – на лицето, шията, ръцете. За миг през главата ми премина мисълта, че сигурно се е преборила и е отпратила своя „съквартирант“ злокачественото си заболяване от тялото, изобщо не стана въпрос за здравословното й състояние. Тя спечели титлата преди няколко месеца и това й даваше правото да участва в международния едноименен конкурс за красота в категория за омъжени жени над 45 години. Смятах, че е напълно здрава и ще се справи. Донка наистина си отиде внезапно -  в нощта срещу 29 декември. Това разказа пред Флагман покрусена от вестта Илияна Тодинова – организатор на конкурсите за красота в Бургас Тодинова уточни, че замисълът на тези състезания за мисис не е първосигналното схващане за красавица. „Лицата на Мисис Бургас“ имат различни съдби. Всяка от участничките води своя вътрешна битка и има необикновена съдба, професия, занятие, невинаги можем да извадим личната драма наяве – това става само с разрешение. Случаят с Донка беше точно такъв. Тя разреши и искаше да се знае за онкологичното й заболяване, тя се беше превърнала в реален пример за подражание. Беше с прекрасен фин характер, с висше образование, недоумявам какви са били вътрешните подбуди на един от синовете й да напише толкова странно послание след кончината й тази сутрин, вероятно става въпрос за неуредени взаимоотношения по родствена линия, каза г-жа Тодинова. Следващото, трето издание на конкурса за красота, ще бъде през май 2018 г. Засега не е ясно коя от подгласничките на 54-годишната Донка ще я замести в надпреварата за Мисис Универсал Свят. почина внезапно в нощта на 28-и срещу 29-и декември.", "date": "2017.12.29", "title": "ЖЕСТОКА ДРАМА! Ето какво уби 54-годишната Кралица на красотата Донка Стоянова?"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BA%D0%B0%D0%BA-%D0%B5%D0%B4%D0%BD%D0%B0-%D0%B6%D0%B5%D0%BD%D0%B0-%D0%BA%D1%80%D0%B8%D0%B5-%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D0%B0-%D1%81%D0%B8-%D0%BD%D0%B0-%D1%82%D0%B0%D0%B2%D0%B0%D0%BD%D0%B0-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0%D1%80%D0%B5%D0%B4-news715546.html", "text": "Валбурга „Доли“ Остерайх била домакиня в своите ранни 30 години, омъжена за собственика на фабриката за престилки „Милуоки“ в щата Уисконсин.", "date": "2017.12.29", "title": "НЕВЕРОЯТНА ИСТОРИЯ! Как една жена крие любовника си на тавана години наред"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%B1%D0%B5%D0%BD%D0%B3%D0%B0%D0%BB%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news715851.html", "text": "Геологическата служба на САЩ (USGS). Земетресение с магнитуд 5,0 по скалата на Рихтер е регистрирано край Никобарските острови в Бенгалския залив, показва справка на интернет-страницата на Земетресението е регистрирано в 9:29 часа българско време на 355 км. южно от град Порт Блеър – най-голямото населено място на съюзна територия Андамански и Никобарски острови на дълбочина от 23 км. Няма данни за жертви и разрушения. Не е обявявана тревога за появата на вълни-цунами.", "date": "2017.12.29", "title": "Земетресение разтресе Бенгалския залив"}
{"url": "http://pik.bg/%D0%BD%D0%B0%D0%BF-%D1%81%D0%BF%D0%B8%D1%80%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B8%D1%82%D0%B5-%D1%83%D1%81%D0%BB%D1%83%D0%B3%D0%B8-%D0%BE%D1%82-1-%D0%B4%D0%BE-7-%D1%8F%D0%BD%D1%83%D0%B0%D1%80%D0%B8-news715790.html", "text": "Електронните услуги на НАП няма да достъпни от 1 до 7 януари 2018 г. Официално - заради годишно приключване на информационните системи - така казват оттам. Няма да бъдат достъпни част от е-услуги за подаване на данни и документи от задължените лица, а до 8 януари е възможно да има забавяне в получаването на резултатите от обработката на подадените по е-път декларации и документи от клиентите на НАП чрез услугите за подаване на: декларации и документи, касаещи осигурителни вноски, вкл. уведомления за трудови договори, справки-декларации, описи на наличните активи по ЗДДС и дневници по ЗДДС и VIES декларация; декларация по чл.50 от ЗДДФЛ за 2017 г.; декларация по чл.55 от ЗДДФЛ и чл. 201 от ЗКПО за четвърто тримесечие на 2017 г. и м.декември 2017 г. В същия период е-услугите, предоставящи информация от данъчно-осигурителната сметка на задължените лица, ще работят с данни, актуални към 31.12.2017 г. В офисите на НАП пък ще се приемат декларации, искания и заявления от 2 януари до 5 януари, но издаването на документите ще бъде възобновено след дейностите по годишното приключване на информационната система. Промяна няма обаче по плащането на данъци, осигуровки и публични вземания, принудително събирани от приходната агенция. Там редът и банковите сметки си остават същите.", "date": "2017.12.29", "title": "НАП спира електронните услуги от 1 до 7 януари"}
{"url": "http://pik.bg/4-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D0%BA%D1%8A%D1%81%D0%BD%D0%BE-%D1%88%D1%83%D0%BC%D0%B0%D1%85%D0%B5%D1%80-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%81%D0%B5-%D0%B1%D0%BE%D1%80%D0%B8-news715786.html", "text": "Днес, 29 декември 2017 г., се навършват точно четири години от злощастния инцидент, който преобърна спорния свят. В края на 2013 г. 7-кратният световен шампион във Формула 1 Михаел Шумахер започна да води най-важната, най-тежката битка в живота си. Шумахер претърпя ужасяващ инцидент на ски писта във френските Алпи. След сблъсъка каската му бе счупена на две, а специалистите изразиха мнение, че ако не е бил с пълна екипировка, инцидентът щял да се окаже фатален. Оттогава досега семейство Шумахер не разпространява информации за състоянието на шампиона. Знае се само, че лекарите го приведоха в кома, а след като излезе от нея германецът беше изписан и изпратен у дома. В момента той се възстановява в семейната къща в Гланд, Швейцария, намираща се на Женевското езеро. Близките му обаче не допускат медиите до Шумахер. Съпругата му Корина дори даде на съд няколко издания за разпространение на невярна информация за състоянието на бившия пилот. През 2016 г. семейство Шумахер стартира инициативата \"Продължавай да се бориш\", за да изрази благодарността си към неговите почитатели, които не спират да го подкрепят. \"Инициативата \"Продължавай да се бориш\" е още един знак на уважение и благодарност на Михаел и семейството му към неговите фенове. Искаме да канализираме позитивната енергия, която Михаел и семейството му получават, и да мотивираме всички, вдъхновени от кариерата и духа на Михаел, да продължават да се борят и никога да не се отказват\", заяви мениджърката на Шуми - Сабине Кем. Агентът му обясни и защо семейство Шумахер запазва мълчание: \"Всички знаем, че аз просто не мога и не искам да разкривам нищо за здравословното му състояние, защото трябва да уважаваме желанието на семейството му. За съжаление, това е единственият начин. Няма друг. Но искаме да продължаваме да защитаваме интересите му\". \"Наследството, което той завеща, все още се цени от хората, имащи честта да работят заедно с него. От инцидента с Михаел не пострада само той, а цялото му семейство. Състоянието на Шумахер е въпрос, който близките му не искат да бъде публично достояние, и трябва да бъдат разбрани. Това, което преживяват Мик, Джина-Мария и Корина, е невероятен тест във вярата и силата им\", добавя Рос Браун - бивш шеф на Шуми във \"Ферари\" и \"Мерцедес\". Михаел Шумахер бе пълен господар във Формула 1 между 1994 и 2004 г. В този период германецът завоюва световната титла 7 пъти. Той записа първата си победа преди цели 25 години - през 1992 г. на пистата \"Спа\" в Белгия. Михаел Шумахер е боец. Показвал го е нееднократно по пистите на Формула 1, пише бТВ. Актуална информация за текущото му състояние липсва, но всички вярваме, че той ще излезе победител и в най-важната си битка - тази за живота.", "date": "2017.12.29", "title": "4 години по-късно: Шумахер продължава да се бори"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BF%D0%BE-%D1%87%D0%B8%D1%8F-%D0%B2%D0%B8%D0%BD%D0%B0-%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D1%81%D0%BF%D0%B8%D1%80%D0%BA%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-news715843.html", "text": "ТАСС Катастрофата в Москва, при която автобус се блъсна в спирка на градския транспорт, е причинена от действията на друг шофьор, съобщава , като се позовава на съобщение от министерството на транспорта, публикувано на официалната страницата на ведомството в една от социалните мрежи. „По предварителна информация, ПТП с участието на автобус е станало по вина на друго транспортно средство, имащо лиценз за осъществяване на таксиметрови услуги в московска област“.", "date": "2017.12.29", "title": "Разкриха по чия вина е катастрофата на спирка в Москва"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B8%D0%B3%D1%80%D0%B0%D1%87-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%BE%D1%82-%D1%81%D0%BF%D0%BE%D1%80-%D1%81-%D0%BC%D0%B5%D1%81%D0%B8-news715719.html", "text": "Исландският централен бранител - Холмар Ейолфсон, ще пропусне част от зимната подготовка, пише \"Тема спорт\". Причината за това не е някаква контузия, а фактът, че бранителят е получил повиквателна за националния отбор на Исландия. Той ще бъде част от селекцията на \"Викингите\" за контролата с Индонезия на 14 януари. Тази дата не е част от официалните в календара на ФИФА, но селекционерът Хеймир Халгримсон иска да види по-голяма част от играчите, на които евентуално да разчита за световното първенство в Русия. Холмар е част от разширения състав на Исландия и с добрите си игри с екипа на Левски той е хванал окото на наставника. Както е известно, футболистите на Левски се събират на първа тренировка за 2018 година на 6 януари, след което ще преминат медицински прегледи. На 9-ти \"сините\" заминават на подготвителен лагер в Малта. Именно, когато тимът е в островната държава, Холмар трябва да предприеме дългото пътуване до Индонезия. Ейолфсон бе сред най-стабилните футболисти на \"сините\" през есента, като сформира отличен тандем с Давид Яблонски в центъра на защита. На 16 юни в първи мач от група \"D\" на Мондиал 2018 Исландия ще спори с Аржентина, а играч на Левски предстои да се бори за възможност да се изправи срещу Лионел Меси и компания. От ръководството на столичани няма да правят проблем на бранителя, тъй като евентуалното му участие на световните финали ще донесе допълнителен престиж на \"сините\", а ще има и немалки финансови постъпления в касите на \"Герена\". Ако Ейолфсон попадне в състава за Русия, Левски ще получи не по-малко от 300 хил. евро.", "date": "2017.12.29", "title": "Браво! Играч на Левски на крачка от спор с Меси"}
{"url": "http://pik.bg/%D0%B1%D0%B5%D0%B7%D1%80%D0%B0%D0%B7%D1%81%D1%8A%D0%B4%D0%BD%D0%B0-%D0%BF%D0%BE%D1%81%D1%82%D1%8A%D0%BF%D0%BA%D0%B0-%D0%B5%D1%82%D0%BE-%D0%B3%D0%BE-%D0%B4%D0%B6%D0%B8%D0%B3%D0%B8%D1%82%D0%B0-%D0%BF%D0%BE%D0%BC%D0%BB%D1%8F%D0%BB-%D0%B4%D0%B2%D0%B5-%D0%BA%D0%BE%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news715808.html", "text": "Джигитът, който смля две коли при верижната катастрофа на Коматевско шосе тази сутрин, бе забелязан пред КАТ. 24-годишният мъж бе заедно с приятеля си, с когото взели автомобила „на заем”. Според очевидци двамата са служители на близка автомивка. Помолили клиентка да им даде за малко колата си. Казали, че отиват само да си вземат кафе и се връщат. По пътя обаче смлели двата паркирани автомобила - Алфа Ромео и Фолксваген Поло. За щастие няма сериозно пострадали.", "date": "2017.12.29", "title": "Безразсъдна постъпка! Ето го джигита, помлял две коли в Пловдив (СНИМКА)"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B7%D0%B0-%D1%82%D0%B0%D0%BA%D1%81%D0%B8%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%B7%D0%B2%D1%8A%D0%BD%D0%B5%D1%82%D0%B5-%D1%80%D0%B0%D0%BD%D0%BE-%D0%B7%D0%B0-%D1%84%D0%B8%D0%BA%D1%81%D0%B8%D1%80%D0%B0%D0%BD-%D1%87%D0%B0%D1%81-news715776.html", "text": "Таксиметрова криза измъчва жителите и гостите на столицата през последните седмици. Чакането след обаждане на диспечър може да продължи часове. Недостиг на таксита има всяка година между студентския празник и Ивановден, заяви за “Дарик” председателят на съюз “Такси” Кирил Ризов. В този период се организират фирмени тържества и търсенето на услугата се увеличава, а в същото време шофьорите са заети да подновяват разрешителите си. Около 20 процента от колите са блокирани от държавно-общинските процедури, сочат изчисления. Софийските браншовите организации са обединени около искането за увеличаване на минималните тарифи до 1 лев - дневна, и 1.14 - нощна. Това искане е поставено пред столичната транспортна комисия и диалогът продължава, като от общината предлагат независими експерти да направят изчисления и да определят тарифата. \"Неефективната организация на движението в София допълнително задълбочава кризата с таксиметровия превоз\", каза още Кирил Ризов. Според него има неправилно планирани велоалеи, които отнемат платна за движение на автомобили. Освен това, на такситата трябва да се позволи да използват автобусните ленти, както е в повечето европейски държави, изтъкна той. Общината трябва да промени срока за подновяване на разрешителните, който сега съвпада с празничния период и повишеното търсене на услугата. Ризов посъветва клиентите да се обаждат на възможно най-много диспечърски центрове и да поръчват автомобил предварително за фиксиран час.", "date": "2017.12.29", "title": "Криза за таксита в София! Звънете рано за фиксиран час "}
{"url": "http://pik.bg/%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D0%B7%D0%B0%D0%B1%D1%8A%D1%80%D1%81%D0%B0%D1%85%D0%B0-3-%D0%B1%D0%BE%D0%BD%D0%B0-%D0%BE%D1%82-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-news715825.html", "text": "Маскирани мъже нахлуха в бензиностанция в Долна Оряховица и ограбиха обекта. Криминалисти на РУ-Горна Оряховица разследват обстоятелствата около престъплението, съобщиха от пресцентъра на МВР. Сигнал за грабежа е получен минути след полунощ. По данни на служителката в бензиностанцията тя е била нападната в гръб от маскиран мъж. Той я избутал в санитарното помещение и я съборил на земята. След това жената видяла, че от основното помещение, бягайки се отдалечават двама души. След като се съвзела от шока, служителката забелязала, че от касата липсва дневният оборот. На мястото незабавно са били изпратени екипи на полицията. Извършен е оглед. По случая е започнато досъдебно производство. По непотвърдена информация апашите задигнали около 3000 лева.", "date": "2017.12.29", "title": "Маскирани забърсаха 3 бона от бензиностанция"}
{"url": "http://pik.bg/%D0%B0%D0%BA%D1%82%D1%8C%D0%BE%D1%80-%D0%BE%D1%82-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-%D0%B7%D0%B0%D1%8F%D0%B2%D0%B8-%D1%87%D0%B5-%D1%81%D0%BF%D0%B8%D1%80%D0%B0%D1%82-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%B7%D0%B0-%D1%81%D0%B5%D1%80%D0%B8%D0%B0%D0%BB%D0%B0-news715842.html", "text": "Актьорът Бен Кромптън, който играе По думите на Кромптън, сагата продължава да се снима през 2018 г. Кромптън разказва пред \"Инк\", че екипът си е дал почивка преди финала на сезона, който ще съдържа шест зрелищни епизода, а подготовката за тях ще изисква не малко сили и време. Едисън Толет и управлява Черния замък в епичната поредица \"Игра на тронове\", заяви, че временно спират снимките за сериала.", "date": "2017.12.29", "title": "Актьор от \"Игра на тронове\" заяви, че спират временно снимките за сериала "}
{"url": "http://pik.bg/%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%B8-%D1%81%D0%BB%D0%B0%D0%B4%D0%BA%D0%B8-%D1%81-%D0%B4%D0%B6%D0%B8%D0%BD%D0%B4%D0%B6%D0%B8%D1%84%D0%B8%D0%BB-news715082.html", "text": "Необходими продукти", "date": "2017.12.29", "title": "Празнични сладки с джинджифил"}
{"url": "http://pik.bg/%D0%BD%D0%B5%D0%BF%D1%80%D0%B0%D0%B2%D0%BE%D1%81%D0%BF%D0%BE%D1%81%D0%BE%D0%B1%D0%B5%D0%BD-%D1%81%D0%B5-%D0%BF%D1%80%D0%B5%D1%82%D1%80%D0%B5%D0%BF%D0%B0-%D1%81-%D0%B0%D1%82%D0%B2-news715795.html", "text": "Неправоспособен водач е с опасност за живота след пътен инцидент, съобщават от полицията. Произшествието е станало около 14:15 часа, на 28 декември между селата Тушовица и Риш. Неправоспособният И.А. на 66 години управлявал в посока село Риш нерегистрирано моторно превозно средство АТВ. На задната седалка пътувала съпругата му Н.А. на 62 години. Атв-то било с прикачена към него каруца. Мъжът загубил контрол над превозното средство, и се преобърнал на пътното платно. След удара двамата пострадалите жители на Риш са откарани за преглед в болницата в Шумен. И.А. е настанен за лечение с множество рани и опасност за живота, а Н.А. е с фрактура на раменната кост.", "date": "2017.12.29", "title": "Неправоспособен се претрепа с АТВ"}
{"url": "http://pik.bg/%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%B2-%D0%B5%D0%B3%D0%B8%D0%BF%D0%B5%D1%82-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%BD%D0%B0%D0%BF%D0%B0%D0%B4%D0%BD%D0%B0-%D1%86%D1%8A%D1%80%D0%BA%D0%B2%D0%B0-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D1%80%D0%B0%D0%BD%D0%B5%D0%BD%D0%B8-news715836.html", "text": "Петима души бяха убити, а други петима – ранени, при нападение на църква в южно предградие на Кайро, съобщи Ройтерс. АФП допълва, че въоръжен мъж е открил огън извън храма, а след това се е опитал да го щурмува. Нападателят е бил ликвидиран от полицаи. Сред жертвите има един полицай и двама военнослужещи, съобщи в. „Ал Яум ас Сабиа“, цитиран от ТАСС. Петимата ранени са охранители. Снимка, качена на сайта на правителствения всекидневник „Ал Ахрам“, показва лежащото на земята тяло на предполагаемия престъпник – брадат мъж, облякъл яке с муниции. Тази година бяха извършени серия атентати срещу египетските християни – коптите, припомня АФП. Отговорност за повечето от тях пое групировката „Ислямска държава“. Близо 10% от 100-те милиона жители на предимно мюсюлмански Египет са християни.", "date": "2017.12.29", "title": "КАСАПНИЦА В ЕГИПЕТ! Въоръжен нападна църква, има загинали и ранени"}
{"url": "http://pik.bg/%D0%B4%D0%B0-%D0%B8%D0%B7%D1%87%D0%B5%D0%B7%D0%BD%D0%B5%D1%88-%D0%B7%D0%B0-60-%D1%81%D0%B5%D0%BA%D1%83%D0%BD%D0%B4%D0%B8-%D0%BE%D0%B1%D1%80%D0%B0%D1%85%D0%B0-%D1%81%D0%BA%D0%BE%D1%80%D0%BE%D1%81%D1%82%D0%BD%D0%BE-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news715799.html", "text": "Апартамент в Пловдив е обран през незаключена входна врата. Според първоначалната информация, за времето между 14.20 часа и 14.40 часа вчера от адреса на бул. “Копривщица” били задигнати два мобилни телефона и портмоне с 50 лева и лични документи, пише в. \"Марица\". Работата по сигнала продължават служители от Второ РУ. Образувано е досъдебно производство.", "date": "2017.12.29", "title": "Да изчезнеш за 60 секунди! Обраха скоростно апартамент в Пловдив"}
{"url": "http://pik.bg/%D1%81%D0%BF%D0%B8%D1%80%D0%B0%D1%82-%D1%82%D0%B8%D1%80%D0%BE%D0%B2%D0%B5%D1%82%D0%B5-%D0%B4%D0%BD%D0%B5%D1%81-%D0%B7%D0%B0%D1%80%D0%B0%D0%B4%D0%B8-%D0%BE%D1%87%D0%B0%D0%BA%D0%B2%D0%B0%D0%BD%D0%B8%D1%8F-%D1%82%D1%80%D0%B0%D1%84%D0%B8%D0%BA-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news715740.html", "text": "Днес от 16.00 часа до 20.00 часа се ограничава движението на камионите над 12 тона по автомагистралите и най-натоваренитe пътища. Това съобщиха от пресцентъра на Агенция \"Пътна инфраструктура\". Целта е повишаване на безопасността при пътуване и увеличаване на пропускателната способност на инфраструктурата за предстоящите три почивни дни около посрещането на новата 2018 година. Шофьорите трябва да тръгват на път с автомобили подготвени за зимни условия, да карат внимателно и със съобразена скорост, да не предприемат резки маневри и да спазват въведените ограничения, пътната сигнализация и указанията на „Пътна полиция“, която следи и предприема необходимите действия за организацията на движението. Ограничено ще е преминаването на камионите над 12 тона по следните участъци от републиканската мрежа: - автомагистралите; - път I-1 с. Ребърково - Ботевград, като движението се пренасочва по път II-16 Ребърково - Своге - София; - път I-1 - етапна връзка на лот 2 на АМ „Струма“ при Благоевград - ГКПП „Кулата“; - път I-4 п. в. „Коритна“ - Велико Търново - Шумен; - път I-5 Русе - Велико Търново; - път I-8 ГКПП „Калотина“ – София; - път I-9 Варна - Бургас; - път II-18 Околовръстен път на град София; - път II-99 Бургас - Царево. По същите направления тежкотоварните камиони ще бъдат спрени и на 1 януари 2018 г. от 14.00 часа до 20.00 часа. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR). За улеснение на трафика през Владая и повишаване на пътната безопасност има две ленти за излизащите от София по път I-1 (Е-79). Временната организация е от км 278+910 до 282+038 и от пътен възел „Даскалово“ до кръстовище „Драгичево“. На 1 януари 2018 г. от 10.00 часа до 20.00 часа в същия участък ще има две ленти за прибиращите се към София. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ.", "date": "2017.12.29", "title": "Спират тировете днес заради очаквания трафик за празниците"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%B0-%D1%81%D1%83%D0%BF%D0%B5%D1%80-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BF%D0%BE%D0%BB%D1%83%D1%87%D0%B8-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%BE%D1%82-%D0%B4%D1%80%D1%83%D0%B6%D0%BA%D0%B8%D1%82%D0%B5-%D1%81%D0%B8-%D0%B7%D0%B0-%D1%87%D1%80%D0%B4-%D0%B2%D0%B8%D0%B4%D0%B5%D0%BE-news714663.html", "text": "Приятелките на Светлана Василева й спретнаха супер изненада за рождения й ден. Плеймейтката навърши 30 години на 21 декември, когато събра най-близките си в столичен ресторант в полите на Витоша. Без рожденичката да подозира, дружките й, сред които и друга плеймейтка - Златка Райкова, нахлуха в заведението с бели тениски. Върху гърдите на всяка бяха отпечатани по една буква от името на Светлана. Изненада имаше и на гърбовете им...", "date": "2017.12.29", "title": "Вижте каква супер изненада получи Светлана от дружките си за ЧРД (ВИДЕО)"}
{"url": "http://pik.bg/%D0%B4%D0%B5%D0%BA%D0%B5%D0%BC%D0%B2%D1%80%D0%B8-%D0%BE%D1%85%D0%BB%D0%B0%D0%B4%D0%B8-%D0%B5%D0%BD%D1%82%D1%83%D1%81%D0%B8%D0%B0%D0%B7%D0%BC%D0%B0-%D0%BD%D0%B0-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B0%D1%87%D0%B8%D1%82%D0%B5-%D0%B7%D0%B0-%D0%B1%D0%B8%D0%B7%D0%BD%D0%B5%D1%81-news715784.html", "text": "През декември общият показател на бизнес климата се понижава с 1.6 пункта спрямо ноември, съобщи Националният статистически институт. По-неблагоприятен бизнес климат е регистриран в промишлеността, строителството и сектора на услугите, докато в търговията на дребно запазва приблизително равнището си от предходния месец. Съставният показател \"бизнес климат в промишлеността\" намалява с 1.9 пункта , което се дължи на по-резервираните очаквания на промишлените предприемачи за бизнес състоянието на предприятията през следващите шест месеца. Анкетата отчита намаление и на осигуреността на производството с поръчки от чужбина, което е съпроводено и с понижени очаквания за дейността на предприятията през следващите три месеца, пише в. \"Монитор\". Показателят \"бизнес климат в строителството\" спада с 3.5 пункта в резултат на по-неблагоприятните оценки и очаквания на строителните предприемачи за бизнес състоянието на предприятията. Според тях получените нови поръчки през последния месец намаляват, като и прогнозите им за дейността през следващите три месеца са песимистични. Основните фактори, затрудняващи предприятията, продължават да са несигурната икономическа среда, конкуренцията в бранша и недостигът на работна сила, като анкетата отчита отслабване на негативното влияние на първите два фактора. Бизнес климатът в търговията на дребно запазва приблизително нивото си от ноември. Оценките на търговците на дребно за настоящото бизнес състояние на предприятията и прогнозите им за развитието на техния бизнес през следващите шест месеца остават благоприятни. Относно обема на продажбите и поръчките към доставчиците през следващите три месеца обаче очакванията им се влошават. Показателят \"бизнес климат в сектора на услугите\" се понижава с 0.9 пункта главно поради изместване на очакванията на мениджърите за бизнес състоянието на предприятията през следващите шест месеца от \"по-добро\" към запазване на \"същото\". По отношение на настоящото и очакваното търсене на услуги мненията им са по-резервирани.", "date": "2017.12.29", "title": "Декември охлади ентусиазма на предприемачите за бизнес"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%BE%D1%86%D0%B5%D0%BD%D1%82-%D0%BE%D1%82-%D1%85%D1%83%D0%B4%D0%BE%D0%B6%D0%B5%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D1%8F-%D0%B2%D0%B8%D0%BB%D0%BD%D1%8F-%D0%BD%D0%B0-%D0%BA%D0%BE%D0%BB%D0%B5%D0%B4%D0%B5%D0%BD-%D0%BA%D1%83%D0%BF%D0%BE%D0%BD-%D0%B1%D0%B0%D1%89%D0%B0%D1%82%D0%B0-%D1%81%D1%8A%D1%81%D0%B8%D0%BF%D0%B0-news714204.html", "text": "Предколедно тържество в Националната художествена академия завърши неочаквано. Веселбата преминала в запой за някои от присъстващите. Сред \"отличниците\" в алкохолната надпревара бил и синът на доц. Йохан Йотов, разказаха пред ПИК очевидци на купона. Младият мъж обаче започнал да буйства, налитал на бой и към 22,30 ч. гардовете на \"Шипка\"1 били принудени да извикат подкрепление от колеги охранители. Пристигналите на място здрави момчета сварили сина на доцента с кървясали очи, който се нахвърлил върху тях с викове: \"Къде ще ме водите, бе? Знаете ли кой съм?\"... и други изрази, свързани с ненормативна лексика. Охранителите извели насила навън разбеснелия се купонджия и се опитали да го успокоят. Междувременно се обадили на полицията, за да дойдат на място и да изяснят случая. Едва след час служителите на МВР отговорили, че патрулка няма да бъде изпратена, тъй като става дума за битов инцидент, който не се е развил в криминално деяние. След половин час пристигнал и самият доцент. Мъжът заявил, че синът му никога не е злоупопребявал с алкохол. Родителят бил категоричен, че някой нарочно е сипал \"нещо\" в питието на младия мъж. Доцентът не скрил, че сред колегите си има доста \"доброжелатели\", които били готови да му подлеят вода по всякакъв начин. Според него грозният инцидент е иницииран именно от негови колеги, които искали да съсипят както неговата професионална кариера, така и тази на сина му. Доцентът се разплакал от вълнение и се извинил неколкократно пред хората, станали свидетели на грозните пиянски сцени на сина му.", "date": "2017.12.29", "title": "САМО В ПИК! Синът на доцент от Художествената академия вилня на коледен купон! Бащата съсипан от срам "}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0%D0%BC%D0%B5-%D0%BD%D0%B0%D0%B9-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D0%BE%D1%82-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%B2-%D0%B5%D1%81-news715867.html", "text": "Тези дни влиятелният турски вестник \"Хюриет\" в кореспонденция от Брюксел писа, че \"Турция не е била спомената сред приоритетите за разширяването на ЕС по време на европейското председателство на България, което страната ще поеме за 6 месеца от 1 януари 2018 г.\" Акцентира се, че \"за разлика от Турция, България дава приоритет на разширяването на ЕС в посока на Западните Балкани\". В същия брой вестникът от първа страница публикува и изявлението на министър-председателя Бойко Борисов, в което призова европейските лидери \"да оставят лицемерието по отношение на еврочленството на Турция\". Редица медии и анализатори коментираха ситуацията в посока на игнориране на европейската перспектива на Турция от страна на България за сметка на разширяването на Западните Балкани. Някои дори побързаха да обявят ситуацията като нов скандал между Турция и България, тиражирайки тезата, че София е разсърдила Анкара и прочие. Всъщност истината не стои така. Ето погледът на Анкара според председателя на комисията за хармонизиране с ЕС към Великото национално събрание на Турция Касъм Гюлпънар, който посочи, че не София, а Брюксел е причината за това, че България не е включила Турция в шестмесечната програма на европейското председателство. Турският представител посочи още, че европейското председателство не е правилно да се оценява само от гледна точка на България, понеже европейските държави нямат право да действат изолирано от централата на ЕС. \"Ако ЕС реши да изостави преговорите с определена страна, ротационният председател не може да заяви \"въпреки всичко аз ще продължа преговорите\". С България имаме най-близки отношения от всички държави в ЕС. Позицията на България по отношение на Западните Балкани от дълго време се поддържа и от наша страна. Независимо дали с Турция или без Турция, ние желаем разширяването на ЕС към Западните Балкани.\" На въпрос как оценява изявлението на министър-председателя Бойко Борисов \"европейските лидери да се откажат от лицемерието за еврочленството на Турция\", Касъм Гюлпънар заяви: \"Ние категорично сме против привилигирован или каквато и да е друга форма на нашия статут в ЕС, няма да признаем никаква друга форма освен пълноправното членство на нашата страна в Евросъюза. Поради тази причина ние напълно подкрепяме позицията на българския министър председател по отношение на лицемерието.\" В същото време той акцентира и на факта, че срещу Турция специално след 15 юли м.г /след осуетения опит за преврат - б.м/ се води целенасочена пропаганда за очерняне. \"Но ние няма да бъдем тези, които ще поставят точката. Ние не се отказваме от процеса на еврочленството, но ако вие се отказвате, кажете това направо, без увъртания. Това значи да се откажете от лицемерничене\", каза турският представител. По думите му в последно време все малки държави, като Малта, Естония, от която България ще поеме процеса, са били  ротационните председатели на ЕС и че те нямат възможности за инициативност. \"През юли 2018 г. Австрия ще поеме председателството на ЕС. Вероятно процесът ще стане още по-труден. Към съществуващите трудности ще се добави и позицията на самата Австрия. Ако Австрия реши да каже \"прекратяваме преговорите\", това ще бъде тяхно решение, а не наше\", допълни председателят на комисията за хармонизиране с ЕС към Великото национално събрание на Турция.", "date": "2017.12.29", "title": "Турция: С България имаме най-близките отношения от страните в ЕС"}
{"url": "http://pik.bg/%D0%BA%D0%B0%D1%84%D0%B5%D1%82%D0%BE-%D0%B5-%D0%BF%D0%BE-%D1%81%D0%BB%D0%B0%D0%B4%D0%BA%D0%BE-%D0%B0%D0%BA%D0%BE-%D0%B5-%D0%BF%D1%80%D0%B8%D0%B3%D0%BE%D1%82%D0%B2%D0%B5%D0%BD%D0%BE-%D0%BD%D0%B0-%D1%81%D1%82%D0%B0%D0%B9%D0%BD%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B0-news715748.html", "text": "пециалисти от университета \"Томас Джеферсън\" в град Филаделфия, щата Пенсилвания, уверяват, че когато кафето се приготвя на стайна температура по дългия, тъй-наречен студен способ, то става по-малко кисело и по-сладко при консумация, съобщава изданието \"Сайънтифик рипорт\". Учените сравнили вкуса на напитката при различните начини на приготвяне. Когато смлените зърна се подложат на топлинно въздействие, получената течност киселее. А когато кафето се накисне при стайна температура и се държи да се разтвори в продължение на едно денонощие, тогава е налице студеният способ. Получава се силен и много ароматен концентрат, който може да се консумира при разреждане с вода едно към едно. Може да се прибави по желание, мляко,сметана, лед и т.н. Така приготвеното кафе е и по-сладко на вкус. Неговата концентрация не се влияе от това колко едро е било смляно кафето. При този способ се получава по-висока концентрация на кофеин и на хлорогенова киселина.", "date": "2017.12.29", "title": "Кафето е по-сладко, ако е приготвено на стайна температура"}
{"url": "http://pik.bg/%D0%BC%D1%8A%D0%B6-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D1%83%D0%B4%D0%B0%D1%80-%D0%BC%D0%B5%D0%B6%D0%B4%D1%83-%D0%BA%D0%B0%D1%80%D1%83%D1%86%D0%B0-%D0%B8-%D0%BA%D0%BE%D0%BB%D0%B0-news715802.html", "text": "ОДМВР - Шумен Малко преди 21.00 часа снощи бил получен сигнал за възникнал пътен инцидент близо до село Стоян Михайловски. Това съобщиха от . Към мястото на произшествието бил пратен автопатрулен екип от полицейското управление в Нови пазар. Изяснено било, че водач на лек автомобил Опел Вектра с шуменска регистрация се движил в посока към село Стоян Михайловски. Загубил контрол над автомобила и се блъснал в движещия се пред него водач на неосветена конска каруца. От удара пострадал водачът на превозното средство с животинска тяга. В МБАЛ е откаран М.Е. на 57 г. от село Бозвелийско. След преглед му била установена дифузна черепно-мозъчна травма и фрактура на костни частици. Взета му е кръвна проба за лабораторно изследване, настанен е за лечение в болничното заведение. Водачът на опела е с инициали Т.Д. на 40 г. от село Крива река е тестван за алкохол, наличие не е установено. Започнато е досъдебно производство.", "date": "2017.12.29", "title": "Мъж пострада при удар между каруца и кола"}
{"url": "http://pik.bg/%D0%BA%D0%BE%D0%B1%D1%80%D0%B0%D1%82%D0%B0-%D0%B2%D1%81%D0%B8%D1%87%D0%BA%D0%B8-%D1%85%D0%B0%D0%BF%D0%B2%D0%B0%D1%82-%D0%B0%D0%B3%D0%BD%D0%B5%D1%82%D0%B0-%D0%BF%D1%80%D0%B0%D1%81%D0%B5%D1%82%D0%B0-%D0%B0-%D0%BF%D0%BE%D1%81%D0%BB%D0%B5-%D0%B7%D0%B0%D1%89%D0%BE-%D1%81%D1%82%D0%B0%D0%B2%D0%B0%D0%BB%D0%B8-%D0%B8%D0%BD%D1%84%D0%B0%D1%80%D0%BA%D1%82%D0%B8-news715797.html", "text": "Най-добрият ни боксьор при професионалистите - Кубрат Пулев тренира здраво. Кобрата се възстанови след контузия, която му попречи да премери сили с Антъни Джошуа. Другите само празнуват. Между празниците трябва да има и малко тренировка, нали?! Всички хапват агнета, прасета, а после, ама защо ставали инфарктите? Няма как. Трябва и да се спортува. Трябват яко тренировки. Ще направим сега едно походче на Витоша. На друго място къде има такава планина - на 15 минути от центъра? Празниците са си празници, работата си е работа.", "date": "2017.12.29", "title": "Кобрата: Всички хапват агнета, прасета, а после защо ставали инфаркти"}
{"url": "http://pik.bg/%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D0%B8-%D0%B4%D0%B6%D0%B5%D0%BD%D0%B0-%D0%B7%D0%B0%D1%80%D1%8F%D0%B7%D0%B0%D1%85%D0%B0-%D0%BC%D1%8A%D0%B6%D0%B5%D1%82%D0%B5-%D1%81%D0%B8-%D0%BF%D0%BE-%D0%BA%D0%BE%D0%BB%D0%B5%D0%B4%D0%B0-%D0%B5%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D0%B3%D0%BE-%D1%81%D0%BD%D0%B8%D0%BC%D0%BA%D0%B8-news715796.html", "text": "За фолк дивите Емануела и Джена празници почти нямаше. Двете певици оставиха половинките си Мартин и Атанас на заден план и изкараха Коледа на работното им място - сцената на хитовия столичен \"Клуб 33\". Звездите на \"Пайнер\" бяха част от Коледната програма, с която Сърцето на Студентски град зарадва своите гости тази седмица. Празничните купони започнаха още в понеделник с ретро партито на Теди Джорджо, което бе уважено от тримата футболисти Иван Караджов, Пламен Крумов и Венци Христов. В сряда вечер със сексапил изпълни клуба Емануела. Зеленооката изпълнителна озари с магнетичната си усмивка заведението и предаде на всички от положителния си заряд, който й е запазена марка. Миналата вечер мястото й зае Джена. Младата майка също зарадва меломаните с незабравим лайв, по време на който изпълни всичките си хитове. С това обаче не приключват купоните за тази година в \"Клуб 33\". И до 31 декември всяка вечер увеселителния комплекс очаква своите верни клиенти. Първото парти за Новата 2018-та година, естествено ще бъде ретрото на Теди Джорджо. А още на 3 януари, сряда, топзвездата Галена ще избухне така, както само тя го може.", "date": "2017.12.29", "title": "Емануела и Джена зарязаха мъжете си по Коледа! Ето заради кого... (СНИМКИ) "}
{"url": "http://pik.bg/%D1%81%D1%82%D0%B8%D0%BB-%D0%BA%D0%BB%D0%B0%D1%81%D0%B0-%D0%B2%D0%BA%D1%83%D1%81%D0%BD%D0%B0-%D1%85%D1%80%D0%B0%D0%BD%D0%B0-%D0%B8-%D0%B3%D0%BE%D1%81%D1%82-%D0%BC%D1%83%D0%B7%D0%B8%D0%BA%D0%B0%D0%BD%D1%82%D0%B8-%D0%BD%D0%B0-31-%D0%B4%D0%B5%D0%BA%D0%B5%D0%BC%D0%B2%D1%80%D0%B8-%D0%B2-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-bulgar-news715877.html", "text": "Ресторант Bulgar, който отвори врати преди две седмици в хотел Marinela и вече е сред най-посещаваните заведения в София, ще предложи изискано 5-степенно меню и богата музикална програма в новогодишната нощ. Клиентите на заведението ще бъдат забавлявани от французина Akram Sedkaoui, финалист в две издания на музикалния формат The Voice във Франция, ансамбъл „Чинари“, Гъмзата Брас Шоу и балет „Магаданс“. Богатото новогодишно меню на главния готвач Владимир Арнаутски и неговия екип включва модерни интерпретации на класически ястия от българската кухня. На гостите ще бъдат поднесени разядки, салата, селектирани български колбаси и сирена, топло предястие (виртуозно приготвено заешко роле), говежди стек от ирландска порода „Блек Ангъс“ за основно ястие, неустоимо вкусен десерт, баница с късмети, домашно приготвена маслена питка, баклава и напитки. Освен гостуващите музиканти, за приятната атмосфера в ресторанта ще се грижат изпълнители на саксофон и виола, както и диджей. Цената на куверта е 275 лв. Ще очакваме всички гости след 20:00. Цялото новогодишно меню можете да видите във Facebook страницата на ресторанта www.facebook.com/RestaurantBulgar, а номерът за резервации е 0877 74 5555.", "date": "2017.12.29", "title": "Стил, класа, вкусна храна и гост музиканти на 31 декември в ресторант Bulgar"}
{"url": "http://pik.bg/%D1%88%D0%BE%D0%BA-%D0%BC%D0%BB%D0%B0%D0%B4-%D0%BC%D1%8A%D0%B6-%D1%81%D0%B5-%D0%BF%D0%BE%D0%BB%D1%8F-%D1%81-%D0%B1%D0%B5%D0%BD%D0%B7%D0%B8%D0%BD-%D0%B8-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%BF%D1%80%D0%B5%D0%B4-%D0%BE%D1%87%D0%B8%D1%82%D0%B5-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-%D0%B8%D0%B7%D0%B4%D1%8A%D1%85%D0%BD%D0%B0-%D0%BE%D1%82-%D1%80%D0%B0%D0%BD%D0%B8%D1%82%D0%B5-%D1%81%D0%B8-news715853.html", "text": "27-годишен мъж се поля с бензин и се подпали в монтанското село Вирове. Малко по-късно обгорелият мъж е починал в болницата в Монтана. Огнената трагедия се е разиграла към 6 часа сутринта в петък в селото на 13 км от Монтана. Анатоли Светланов цяла нощ пил в дома на свои приятели във Вирове, към 5 часа сутринта се прибрал в дома на майка си и двамата се скарали заради поредното му пиянство. Ядосан, синът заявил, че ще се самоубие и изскочил навън. Жената хукнала след него и го настигнала пред железен електрически стълб недалеч от къщата им. Младият мъж вече се бил облял със запалителна течност и пред очите на майка си щракнал запалка и избухнал в пламъци, съобщава \"Булнюз\". Въпреки ужасната гледка и паниката майката започнала да гаси сина си, развикала се за помощ, притекли се и други хора, а по-късно пристигнала и линейка. Обгорелият мъж бил транспортиран в болницата в Монтана, но към 7,45 часа починал. Загиналият от пламъците мъж има две сестри и брат, работел към дърводобивно предприятие в Монтана, но вършел работа и по дворовете на хора в селото, разказаха жители на Вирове. Когато бил трезвен Анатоли бил кротък и работлив, но напиел ли се ставал страшен, вдигал скандали и често заплашвал, че ще се самоубие, заявиха негови познати. Самозапалилият се Анатоли Светланов е криминално проявен и има условна присъда, която изтърпявал преди смъртта си, казаха криминалисти.", "date": "2017.12.29", "title": "ШОК! Млад мъж се поля с бензин и се запали пред очите на майка си, издъхна от раните си "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%80%D0%B5%D1%87%D1%82%D0%B0-%D0%BD%D0%B0-%D0%BA%D1%80%D0%B0%D0%BB%D1%8F---%D0%B2-%E2%80%9E%D1%82%D1%80%D0%BE%D0%BD%D0%BD%D0%BE%D1%82%D0%BE-%D1%81%D0%B8-%D1%81%D0%BB-news715777.html", "text": "Миналия четвъртък пред част от елита на ДПС неговият почетен председател г-н Ахмед Доган говори малко, но каза много. Дано посланията му са вдянали не само неговите съмишленици, но и по-широк кръг политици. Г-н Доган започна с това, че като че ли болката от загубата на президентските избори (за едни) и от парламентарните (за други) не само не е стихнала, но и по думите му „вече работи в личностно измерение и тъкмо затова излиза извън нормалните граници”. Уви, прав е, за съжаление. Цяла година сме очевидци на нестихващо лично противоборство между г-н Борисов и г-жа Нинова, които не спират да се препират по всички възможни поводи. А това никога не е водило до нещо позитивно за държавата като цяло. Спорът „кой е по-по-най” наистина по-скоро забавя, отколкото да бута напред развитието на страната. Да оставим, че доста често той се превръща в лоша имитация на свада между махленски скандалджийки... На второ място, г-н Доган обяви и официално краха на „проекта ДОСТ”. Нещо повече, той сякаш изрази и съболезнования към Турция за напразно потрошените пари и не съвсем деликатно намекна, че всякакви опити за „външен натиск” срещу единството на ДПС са обречени на провал. Като обаче елегантно обяви, че е склонен да прости опита за разцепление сред българските турци и че дори е готов да приеме обратно в редиците на Движението „покаялите” се разколници. И така стигам до най-важното. Няма да се включвам в хора на кресливите анализатори, според които г-н Доган „ударил едно рамо” на г-н Борисов и „праснал един шамар” на г-жа Нинова. Не, работата според мен е доста по-различна. Просто г-н Доган направи ясно разграничение между „конструктивна” и „истерична” опозиция. И причисли ДПС към първата. Като ни остави да се досетим коя е втората, макар и без да я назовава. Назова обаче една истина – че в момента няма опозиционна политическа сила, готова да поеме властта. Нито като управленска програма, а още по-малко като дългосрочна перспектива. Което си е очевиден, а защо не и направо очеваден факт. Назова и друга една истина – че оттук насетне ДПС няма да иска да участва в евентуално управление с „БСП на г-жа Нинова”. И бих казал – с пълно основание. И всъщност именно тук според мен е заровено „тайното послание” на г-н Доган. В словото си той се нахвърли върху „отявлените националисти” от управляващата коалиция. Били използвали „езика на омразата и агресията, език, който възпроизвежда разделение и противопоставяне”. В интерес на истината, аз напоследък такива „езици” не съм чувал. Обратно – „националистите” даже силно смекчиха тона на словесните си изяви. Но за г-н Доган те са „необходимото зло”. Защото тактиката му е „не с БСП, но и против националистите”. Е, кой тогава остава? Ами много просто – бъдеща дясноцентристка коалиция с ГЕРБ. Нищо че г-н Борисов не спира да повтаря „никога с ДПС”. Ама то при него обикновено сутрешното „никога” преминава в обедно „ще видим” и става вечерно „що пък не?”. Та именно това според мен е и стратегическият замисъл на г-н Доган. Поради което той препоръча на ДПС да „зарови опозиционната томахавка” и поради предстоящото ни председателство на ЕС, и поради това, че няма друга политическа сила, годна в настоящия момент да смени ГЕРБ в управлението на държавата. Изводът май се налага от само себе си – най-вероятно ДПС ще остави БСП самотна във вота на недоверие. И тогава наистина г-жа Нинова ще получи звучен не само политически, но и обществен шамар. Ама и заслужен.", "date": "2017.12.29", "title": "САМО В ПИК И \"РЕТРО\"! Проф. Драганов с ексклузивен коментар: Речта на краля - в „тронното си слово” г-н Доган говори малко, но каза много"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D1%82%D1%80%D0%B8-%D0%BA%D0%BE%D0%BB%D0%B8-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D0%BA%D0%B0%D1%82%D0%BE-%D1%84%D0%B0%D0%BA%D0%BB%D0%B8-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news715779.html", "text": "Три автомобила са изгорели тази нощ на паркинга пред блок 1 \"В\" в бургаския к-с \"Славейков\". Пожарът е започнал от лек автомобил \"Субару Легаци\", с бургаска регистрация, собственост на 31-годишен бургазлия, който изгорял напълно. Автомобилът става само за скрап, предава Флагман.бг. Предната част на \"Субару\"-то е изгоряла напълно, както и салонът му. Огънят е помел и двата автомобила, които са се намирали до него - \"Опел Астра\", който е с обгоряла задна част и пръснато от високата температура задно стъкло, има щети върху купето и багажника, и \"Хюндай Лантра\", със софийска регистрация с обгоряла предна лява част, както и изгоряла предна лява гума. Собственикът на изгорялата кола, за която все още не се знае каква е причината да избухне в пламъци, е Румен, който живее във 2-ри вход на 1 ”в” блок. През нощта огънят е потушен от един противопожарен автомобил и трима огнеборци. “Не знам какво е станало. Събудих се като дойде пожарната. За нищо не става колата вече, освен за скрап”, каза собственикът на софийската хонда. Днес е извършен повторен оглед с цел установяване на причините за инцидента, както и стойността на нанесените щети.", "date": "2017.12.29", "title": "ОГНЕН АД! Три коли изгоряха като факли в Бургас (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BD%D0%B1-%D0%BF%D0%BE%D0%BA%D0%B0%D0%B7%D0%B2%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%BC%D0%BE%D0%BD%D0%B5%D1%82%D0%B8-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news715739.html", "text": "Възпоменателна сребърна монета с частична позлата ще бъде представена от Българската народна банка по повод Българското председателство на съвета на Европейския съюз. Монетата ще бъде изработена от най-висока проба сребро с позлатяване на външния кръг от двете страни. Монетата ще е част от подаръците, които всички гости на важните събития свързани с нашето председателство ще получават. Възпоменателната монета ще е с номинал от 10 лева и е в тираж 3000 бр. срещу 66 лв. Днес Българската народна банка ще пусне в обръщение и нова разменна монета на стойност 2 лева на същата тематика. \"Дизайнът на монетите е логото на ЕС. БНБ досега винаги е отбелязвала важните крачки на България в съюза. Сега през 2018 г. използваме същия модел. Издаваме възпоменателна монета с частично позлатяване и разменна монета от 2 лв., на чиито гръб ще има логото и от възпоменателната монета\", обясниха от БНБ. От началото на 2018 г. монетите ще се разпространяват само в банката и на касите й. Освен това ще се продава само по една монета на човек от възпоменателните, а от разменната ще се обменят по 10 броя.", "date": "2017.12.29", "title": "ИЗВЪНРЕДНО В ПИК TV! БНБ показва специални монети за председателството (ОБНОВЕНА)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%B3%D1%80%D0%B8%D1%88%D0%BE-%D0%B2%D0%B8%D0%B4%D0%B5%D0%BE-news715731.html", "text": "Григор Димитров е един от първите асове в Тура, които вече са в Австралия. Димитров тренира под пара в Бризбейн. В самото начало на годината Гришо ще защитава титлата си в турнира. Както е известно през миналия сезон Димитров триумфира в Бризбейн, а след това достигна до 1/2-финалите на Откритото първенство на Австралия. Григор проведе подготовка в Монако за новата кампания, а след това акостира в Маями за втори лагер. Времето във Флорида е сходно с климата в Мелбърн, и така Димитров се очаква да няма никакви проблеми с аклиматизацията. В Бризбейн Димитров е поставен под номер 1 в схемата на турнира, а организаторите отделят подобаващо внимание на Гришо. Рафа Надал се отказа от участие в надпреварата, а Анди Мъри е под въпрос за състезанието. В момента Мъри е в Дубай. Откритото първенство на Австралия ще се проведе през втората половина на януари, на кортовете в Мелбърн. След тренировъчни етапи в Монако и Маями, Димитров има повече от 2 седмици да се подготви още по-добре за турнира от Шлема. Първата мисия за новата година пред Гришо пък е защита на трофея в Бризбейн, как тренира Григор на кортовете на надпреварата може да видите Любопитен факт е, че още в първата половина на декември Димитров впечатли с много добра физическа форма на благотворителния турнир \"Некер Къп\" на милиардера Сър Ричард Брансън. Тази година \"Некер Къп\" се проведе на Бахамите, тъй като частният остров Некер на собственика на конгломерата от компании “Върджин Груп” пострада тежко от ураганите \"Ирма\" и \"Мария\". А Гришо още по време на благородното мероприятие започна да гради основите на формата си за предстоящия сезон. Като се появиха кадри на усилени физически упражнения от Григор на Бахамите. Така към момента Димитров изглежда един от най-добре подготвените асове в Тура, а шансовете му за трофей от Шлема никак не изглеждат за подценяване.", "date": "2017.12.29", "title": "ВАЖНО! Ето какво се случва с Гришо (ВИДЕО)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BC%D0%B5%D0%BB%D0%B5%D1%82%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B2-%D0%B0%D0%B2%D1%82%D0%BE%D0%BC%D0%B8%D0%B2%D0%BA%D0%B0-%D1%81%D0%B2%D0%B8%D0%BB%D0%B8-%D0%BA%D0%BE%D0%BB-news715782.html", "text": "Автомобилът, който отнесе други три паркирали коли в Пловдив, е краден. Собственичката на колата я оставила рано тази сутрин в автомивка за миене, без да подозира, че час по-късно с нея ще бъде извършена тежка катастрофа, предава Би Ти Ви. Двама младежи, работещи в автомивката взели колата назаем, за да си купят кафе от близко заведение. Колата се е движела по шосето, когато тръгнала да изпреварва, блъска се в бордюра и помита двете паркирани на тротоари коли. Ударът е бил страховит, разказва собственичката на едната от спрелите коли. При удара автомобилът се превъртял във въздуха няколко пъти и спрял в близкия уличен стълб. Двете момчета се измъкнали и побегнали. Били заловени от полицията няколко пресечки по-надолу. Те са в болница без сериозни наранявания. От полицията съобщиха,че двамата са без шофьорски книжки.", "date": "2017.12.29", "title": "ОТ ПОСЛЕДНИТЕ МИНУТИ! Първи подробности за мелето в Пловдив! Работници в автомивка свили кола и катастрофирали"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-news715785.html", "text": "Пожар избухна в жилищен блок в центъра на Казанлък. Сигнал за инцидента е подаден тази сутрин около 9 часа. В гасенето на пламъците се впуснали противопожарни екипи, които овладели огнената стихия. Въпреки отзоваването на огнеборците три апартамента от горния етаж на кооперацията са задимени, предаде БНТ. Заради обилното поливане с вода едно жилище е наводнено. Все още не е ясно какво е причинило пожара, като органите на реда са в процес на изясняване. Според съседите се е усещала миризма на дим още през нощта. В едно от жилищата е имало много боклуци, които са вероятната причина за пожара.", "date": "2017.12.29", "title": "ИЗВЪНРЕДНО! Пожар избухна в жилищен блок в Казанлък"}
{"url": "http://pik.bg/%D1%81%D1%80%D0%B0%D0%BC-%D0%B8-%D0%BF%D0%BE%D0%B7%D0%BE%D1%80-%D0%B2%D0%B0%D1%81%D0%BA%D0%BE-%D0%BA%D0%B5%D1%86%D0%B0-%D1%81-%D0%BD%D0%B5%D0%BF%D1%80%D0%BE%D1%81%D1%82%D0%B8%D0%BC-%D0%B3%D0%B0%D1%84-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BA%D0%BE%D0%BB%D0%B5%D0%B4%D0%B0-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B8%D0%B7%D0%BB%D1%8A%D0%B3%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0--news715752.html", "text": "Гаф, непростим за изпълнител като Васил Найденов, засече ПИК по време на благотворителния спектакъл \"Българската коледа\", който се излъчи преди няколко вечери едновременно в ефира на Нова телевизия и БНТ. Васко Кеца излъга и президента Румен Радев, под чийто патронаж са провежда инициативата, а и цяла България, че изпълнява на живо песента \"Нова година\", с която спектакълът завърши. Всичките високопоставени персони в Народния театър \"Иван Вазов\" скочиха на крака да му окажат чест и почитания, и да аплодират изпълнението на Найденов, който обаче... изобщо не пееше! Вместо поне на тази сцена да пее на живо, за по-лесно Васко Кеца имитира пеене върху пълния плейбек на песента, в който е записан и гласът на друга легенда на българската естрада - Богдана Карадочева. Излишно е уточнението, че Богдана отсъстваше от сцената. Когато се чува нейният глас в \"Нова година\", една от вокалистките на Найденов се прави, че пее. Бутафорното изпълнение предизвика смях сред присъстващите с добър музикален слух в залата. \"Не го ли е срам с този пълен плейбей?! Писна ни така наречените звезди да ни лъжат\", коментираха възмутени фенове на БГ музиката. Плейбек звуча не само на \"Българската Коледа\", но и на останалите концерти, които телевизиите излъчиха по празници. Срамно е в национален ефир изпълнители  от калибъра на Орлин Горанов, Росица Кирилова, и други звезди, участвали в спектаклите, организирани от Искра Радева и Мишо Белчев, да заблуждават зрителите, че пеят на живо, докато на заден фон бутафорни оркестри имитират действие или цигуларки размахват лъкове, а инструментът изобщо да не присъства в мелодията, коментират музикални капацитети. С такъв гаф се \"отличи\" Кристина Димитрова, която \"пя\" на 60-годишния юбилей на Орлин Горанов в НДК. Подобни разминавания са били засечени и по време на концерта на Мишо Белчев. За една от песните, в която му партнира Хайгашот Агасян, на сцената е изнесен огромен роял. Песента започва, Хайго закъснява с излизането, но... пианото вече се чува. Тв режисьори с дългогодишен стаж в бранша коментират, че в професионално отношение изпипани са били само излъчените по БНТ концерти на \"Щурците\" и \"Музика и любов\" на \"Ритон\", в които звездите, оркестърът и вокалистите се пяли абсолютно на живо и в пълен синхрон. С концерта си в \"Арена Армеец\" през лятото бандата на Кирил Маричков отбеляза рекорд - 50 година на сцената. В последните години специално \"Ритон\" пък рязко вдигна нивото, а колегите им вече не смогват да ги догонят, тъй като поддържането на жив оркестър е свързано с репетиции с месеци наред и с никак немалки разходи, които не всички изпълнители могат да си позволят. И за да не изостават, започват да имитират пеене на живо с бутафорни оркестри и вокалисти.", "date": "2017.12.29", "title": "СРАМ И ПОЗОР! Васко Кеца с непростим гаф на \"Българската Коледа\"! Вижте как излъга президента Радев и цяла България (ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D1%80%D0%B8%D1%81%D0%BA%D0%BE-%D0%B2%D0%B4%D0%B8%D0%B3%D0%BD%D0%B0-%D1%82%D0%B0%D0%B9%D0%BD%D0%B0-%D1%81%D0%B2%D0%B0%D1%82%D0%B1%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D1%80%D0%B0%D0%BF%D1%8A%D1%80%D0%B0-%D0%BF%D0%BE%D0%BA%D0%B0%D0%B7%D0%B0-%D1%85%D0%B0%D0%BB%D0%BA%D0%B0%D1%82%D0%B0-news715707.html", "text": "Приятелката на рапъра Кристиян Талев – Цветелина Петрова, призна публично, че двамата са се оженили. Половинката на Криско направи това през социалната мрежа, като първо взе фамилията му - Талева, а наскоро показа и венчалната си халка. Вече няма и съмнение, че рапърът е сключил брак с красивата Цвети. Красива, голяма халка от бяло и жълто злато блести на ръката на г-жа Талева. Такава има и Криско, но засега умишлено не я носи. Цвети пусна снимка в Инстаграм от сватбеното им пътешествие в Дубай, а нейни приятелки не пропуснаха да я поздравят в коментарите. Месец преди романтичната им екскурзия красавицата смени името си в социалната мрежа от Цвети Петрова стана Талева. Не стана ясно обаче къде и кога точно се е състояла сватбата и защо е цялата тази тайнственост. Звездната двойка нито потвърди, нито отрече слуховете. Неотдавна Криско загатна в интервю, че е готов да стане баща и да си има семейство. Въпреки това, халка на ръката му нямаше, Цвети също не носеше брачния пръстен. И този път Цвети бе тази, която показно дефилира с венчалния пръстен, давайки на всички да разберат, че с рапъра вече са женени. На снимката ясно се вижда как красавицата позира с халката, маркирайки територията около Криско като заета, пише \"Галерия\". „Да, оженихме се. Крис неведнъж е казвал, че не обича сватби и затова го направихме тайно. Но вече не искам да се крия. Крайно време е фенките му, както и някои други особи да разберат, че Криско и аз сме семейство“, разкрила Цвети пред свои приятелки. Танцьорката визирала най-вече бившата приятелка на рапъра – плеймейтката Ася Капчикова. Въпреки че моделката вече си има сериозен приятел, тя все още била влюбена в Криско. И има защо. Освен заради голямата му слава, рапърът е апетитен за жените и заради тлъстия си джоб, като сам определи себе си за „мръсен милионер“.", "date": "2017.12.29", "title": "ЕКСКЛУЗИВНО! Криско вдигна тайна сватба! Приятелката на рапъра показа халката"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81%D0%B4%D0%B2%D1%80-%D1%81-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BC%D0%B5%D1%80%D0%BA%D0%B8%D1%82%D0%B5-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news715738.html", "text": "СДВР даде извънреден брифинг за предприетите от полицията мерки във връзка с предстоящите новогодишни празници. На пресконференцията участваха началникът на отдел \"Охранителна полиция\" - комисар Борислав Муеров, началникът на отдел \"Пътна полиция\" - комисар Тенчо Тенев и представител на отдел \"Контрол на общоопасните средства\". \"От направения анализ на СДВР през изтеклите почивни дни установихме, че процентът на престъпността значително е намалял. Мислим си, че това е от добре създадената организация\", коментира комисар Борислав Муеров. \"През тези дни сме установили четири джебчийски кражби. Имам доста добри резултати и по линия на наркотичните вещества\", категоричен е началникът на отдел \"Охранителна полиция\" в СДВР. \"Организацията ни остава същата и през тези почивни дни. Продължаваме със засиленото полицейско присъствие. Работата на КАТ също ще продължи, както до момента. Тази организация ще продължи до окончателното прибиране на софиянци\", добави той. \"От вчера има денонощна охрана на площад \"Александър Батенберг\". Започна изграждането на сцената. Ще има достатъчно хора, които ще работят в новогодишната нощ\", увери Борислав Муеров. \"На пропусквателните пунктове ще бъдат проверявани всички. Лицата, които са в нетрезво състояние, или искат да влязат с пиротехнически средства или оръжие, ще бъдат отстранявани\", каза още началникът на \"Охранителна полиция\" в СДВР. По думите му засилено полицейско присъствие ще има и в метростанциите. \"Нямаме сигнали и заплахи за терористични актове в София. Но знаете, че цяла Европа се тресе от такива нападение, затова ние сме длъжни да предприемем всички необходими мерки\", категоричен е той. Пред медиите началникът на отдел \"Пътна полиция\" - комисар Тенчо Тенев, заяви, че органите на реда са успели да се справят с пътникопотока, който напуснал столицата на 22 и 23 декември. \"Нямахме много тежки пътнотранспортни произшествия. Около 25 пияни шофьори хванахме по празниците и четирима души, употребили наркотични вещества. Същата организация ще продължи и за тези празници. Имаме солидна организация за 1 януари по входовете на София\", обясни той. \"Много често се натъкваме при катастрофите в София водачите да стоят в страни, без да са сложили своите светлоотразителни жилетки, които са задължителни за всеки шофьор. В тъмната част на денонощието дори и светлоотразителният знак не се слага преди пътното произшествие\", каза още комисар Тенчо Тенев. \"Очакваме около 150 000 автомобила да влязат на 1 и 2 януари. Най-големият трафик традиционно ще бъде от магистрала \"Тракия\", добави началникът на \"Пътна полиция\".", "date": "2017.12.29", "title": "ИЗВЪНРЕДНО И ПЪРВО В ПИК TV! СДВР с важна информация за мерките по празниците (ОБНОВЕНА)"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BB%D1%83%D0%B4%D0%BD%D0%B8%D1%86%D0%B0-%D0%BF%D0%BE-%D0%BA%D0%BE%D0%BB%D0%B5%D0%B4%D0%B0-%D0%BD%D0%B0%D0%B4-4-%D0%BC%D0%BB%D0%BD-%D0%BE%D0%B1%D0%B0%D0%B6%D0%B4%D0%B0%D0%BD%D0%B8%D1%8F-%D0%BD%D0%B0-%D1%82%D0%B5%D0%BB-112-%D0%BD%D0%BB%D0%BE-%D0%BE%D0%B2%D1%86%D0%B5-%D0%B8-%D1%81%D0%B8%D0%B3%D0%BD%D0%B0%D0%BB%D0%B8-%D0%B7%D0%B0-%D0%BF%D0%B8%D1%80%D0%B0%D1%82%D0%BA%D0%B8-news715733.html", "text": "„Ало, над блока ни лети НЛО. Всеки момент ще ни нападне. Моля ви, пратете въздушно подкрепление“, казва възрастна жена с притеснен тон часове след Коледа. Тя се представя като Мария и звъни на тел. 112 от София. Локацията се потвърждава и от системата на спешния телефон. Мария продължава напоително с информацията за себе си. Живеела на седмия етаж на блок в „Овча купел“. Била самотна и си позволила само чаша червено вино, пратено й от зет й, който живеел в Пазарджик. Не била пияна. А и редовно си пиела хапчетата. Имала лека деменция, но се лекувала. Освен това редовно гледала телевизия и С целия разказ за житието и битието си тя иска да убеди дежурния оператор на 112, с който се е свързала, че всичко е наред с главата й и че наистина вижда НЛО. Светлината му била бледа, но се носело над блока й. И някой я гледал отвътре. Екип обаче не се отзовава на обаждането. Баба Мария е притеснена и 15 минути след първото й позвъняване, следва второ. „Моля ви, НЛО-то напусна периметъра над блока ни и вече не се вижда, пратете някой“, казва баба Мария притеснена. Все пак обаче кварталният е информиран и хвърля един поглед към съответния блок. Може да се касае за пожар или за някой дрон, който притеснява възрастните хора. Оказва се обаче летящ „Бъди здрава и лети с птиците“, написали празнуващите и изплашили баба Мария, като пуснали фенера. А тя подлудила операторите на тел. 112, които в същото време отговаряли на сигнали за паднали пияни хора, за грабежи, за катастрофи и за препили и преяли празнуващи. Общият брой на регистрираните обаждания, завършили с разговор на спешния телефон, за година са близо 4,2 млн., пише в. \"Монитор\" От тях обаче половината се водят като „нерегламентирани“. Това са случайни набирания, докато телефона е в джоба, известни като „Pocket call”. „Грешна преценка“, също попада в графата нерегламентирани. Това е когато подаващият сигнал преценява, че случаят е спешен, но за службите ситуацията не е такава. Например – счупен пръст на ръката. Има и обаждания за искане на административна информация, както и такива от лица с психически отклонения. Не липсват агресивни позвънявания или такива, които само кликват, въпреки че телефонът е безплатен. Служителите, които държат да останат анонимни, получават безброй абсурдни позвънявания, които отнемат от времето им за реакция при сериозните и истински спешни случаи. По-опитните си спомнят за сигнал за раждаща котка, подаден минути преди Нова година. Подателката настоявала да се изпрати линейки или ветеринар, за да помогне на животинчето. Така правели в „белите страни“, тя дори го гледала по телевизията. Обажданията й били няколко, докато накрая не разбрала, че това не попада в отговорностите на спешния телефон. Оттам я препратили към горещата линия на Столичния инспекторат. Загрижената природозащитничка обаче не срещнала подкрепа и там. Бил поредният сигнал след „опасно блееща овца За това се обадила обратно на тел. 112, за да се оплаче от безхаберието. „Много от сигналите, които получаваме, са неистински или такива, на които няма как да се реагира. Това хаби човешки ресурс, които е необходим, за да се реагира при наистина важни ситуации. След това хората се оплакват, че бавно се свързват“, обясниха от Дирекция „Национална система 112“ за „Монитор“. Служителите са позиционирани в шест центъра и за тях няма почивен ден. Намират се в София, Русе, Монтана, Бургас, Кърджали и Варна. Когато всички оператори в един център са заети, обажданията се прехвърлят към друг. Така се наложило за кратко служители от Русе да разговарят с пиян чужденец в София, който Мъжът обяснявал на развален български, че иска помощ. Били го обрали. Пропуснал обаче да спомене, че обирът станал на рулетката в залата за залози. Така се наложило екипи да го издирват из половин София, за да го „спасят“. Той дори заплашил, че ще се самоубие, тъй като вече нямало за какво да живее. Пияните граждани, които смятат, че с нещо трябва да им се помогне, започват да звънят още от 18 часа в навечерието на Нова година, разказаха за „Монитор“ служители от тел. 112. „Имало припаднал в компанията, изпил литър водка или преял приятел се гъне от болки под масата. Веднъж дори звъняха за човек, задавил се с месо. Той беше полужив, когато от компанията му се обадиха, за да ни молят за помощ. Хората не знаеха какво да правят. Веднага изпратихме екип, който все пак успя да го спаси. Той изкара празника в болница, но оцеля“, разказаха служителите. Те си спомнят и за далеч по-страшни случаи от задавяне с месо. Преди две години например 14-годишно момче успяло да изпие почти цяла бутилка водка. Само бързата намеса на специалистите и токсиколозите го спасила от сигурна смърт. Имало обаче и по-леки, които обаче служителите отказват да определят като „забавни“. Такива например били множеството сигнали за припаднали дами и господа в тоалетните на заведенията. „Тези обаждания започват минути след полунощ, когато вече хората се връщат по масите след изиграното хоро и наздравицата с шампанското. Тогава забелязват, че някой липсва и решават да го потърсят. И къде да го намерят - припаднал в тоалетната, докато повръща или докато си почива“, обясняват още операторите. Тяхната работа в подобни ситуации е да поискат пълна информация за състоянието на „жертвата“ и да се опитат да запазят спокойствието на останалите до пристигането на медицинските екипи. На миналата Нова година не е имало фатални инциденти с препилите купонджии. Повечето от тях се свестявали бързо след пристигането на екипите. За по-буйните обаче се налагало да бъде викана и полиция. Невниманието на празнуващите се отразявало и на работата на пожарната. Огнеборците били заливани с двойно повече сигнали за пожари в новогодишната нощ. Те били основно за неправилно боравене с фойерверки, пиратки, че дори и бенгалски огън. „Не е наша работа да даваме оценка на хората, а само да предадем сигнала към съответната служба. Не ми е ясно обаче как може да държиш бенгалския огън до пердето, да го хвърлиш на килима или пък да пускаш ракети в апартамента си и да очакваш, че няма да има последствия. Миналата година един мъж се обади, за да каже, че станала „малка беля“. Както си седял в хола и си палел кашончето с фойерверки, изведнъж му пламнал половината апартамент“, разказаха още дамите, дежурели на предишните празници. Според тях хората трябва да са по-умерени в забавленията си и да са по-внимателни за тях и за околните, тъй като това разваля не само техния празник, но и на останалите. Само за справка от 18 часа на 31 декември до следващия ден системата регистрира 4200 инцидента. Това са 4200 развалени празника.", "date": "2017.12.29", "title": "Пълна лудница по Коледа! Над 4 млн. обаждания на тел. 112: НЛО, овце и сигнали за пиратки"}
{"url": "http://pik.bg/%D0%B0%D0%BF%D0%B0%D1%88%D0%B8-%D1%81%D0%B2%D0%B8%D1%85%D0%B0-%D0%B8%D0%B3%D1%80%D0%B0%D1%87%D0%BA%D0%B8%D1%82%D0%B5-%D0%BE%D1%82-%D0%B5%D0%BB%D1%85%D0%B8%D1%82%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%B8%D0%B4%D0%B5%D0%BE-news715751.html", "text": "Нечувана наглост потресе жителите на Пловдив. Неизвестни лица са откраднали голяма част от украсата, поставена върху коледните елхи в центъра на Града под тепетата, предаде Нова телевизия. В момента наглите апаши се издирват, катто се преглеждат и записи от охранителни видеокамери.", "date": "2017.12.29", "title": "Апаши свиха играчките от елхите в центъра на Пловдив (ВИДЕО)"}
{"url": "http://pik.bg/%D1%87%D0%BE%D1%80%D0%B1%D0%B0%D0%B4%D0%B6%D0%B8%D0%B9%D1%81%D0%BA%D0%B8-%D0%B2-%D0%B7%D0%B0%D0%BD%D0%B7%D0%B8%D0%B1%D0%B0%D1%80-%D0%B4%D0%B5%D1%81%D0%BF%D0%BE%D0%B4%D0%BE%D0%B2-%D0%B2-%D0%BA%D1%80%D0%B5%D1%81%D0%BD%D0%B0-%D1%81%D1%82%D0%B0%D0%BC%D0%B5%D0%BD-%D0%B1%D0%B5%D0%BB%D1%87%D0%B5%D0%B2-%D0%BD%D0%B0-%D1%80%D0%B8%D0%B1%D0%BE%D0%BB%D0%BE%D0%B2-%D1%81-%D0%BC%D1%8A%D1%80%D0%B8-news715754.html", "text": "Защитникът на ЦСКА - Божидар Чорбаджийски, избра екзотична дестинация за празниците. 22-годишният футболист отиде на африканския остров в Индийския океан - Занзибар, който е част от Танзания. Той е там с приятелската си Анастасия. Повечето български играчи на ЦСКА прекараха коледните празници по родните си места. Десподов бе със семейството си в Кресна, пише \"Тема спорт\". Той отскочи за кратко и до Гърция. Треньорите на тима Стамен Белчев и Стефан Генов също избраха родните си градове - Хасково и Пловдив. Белчев се видя и с близкия си приятел Станимир Стоилов, като двамата имат традиция да ходят на риболов, когато се съберат.", "date": "2017.12.29", "title": "Чорбаджийски в Занзибар, Десподов в Кресна, Стамен Белчев на риболов с Мъри!"}
{"url": "http://pik.bg/%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-%D0%B7%D0%B4%D1%80%D0%B0%D0%B2%D0%BE-%D0%B4%D0%B5%D1%80%D0%B1%D0%B8-%D0%BC%D0%B5%D0%B6%D0%B4%D1%83-%D1%80%D0%B5%D0%B0%D0%BB-%D0%B8-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-news715783.html", "text": "Реал Мадрид се включва в битката за подписа на сензацията на Фулъм - Райън Сесеньон, пише \"Гол\", позовавайки се на информация от Пиринеите. Визира се, че 17-годишният вундеркинд е попаднал в полезрението на Зинедин Зидан, но испанците ще трябва да се преборят за младока с Манчестър Юнайтед и Тотнъм. Сесеньон играе като ляв външен защитник, но се справя добре и в по-предни позиции. Твърди се, че скаути на Реал следят младока от много време, въпреки че в началото на сезона испанците взеха на тази позиция Тео Ернандес. Все пак се смята, че Манчестър Юнайтед е фаворит за подписа на Сесеньон, като сделката ще бъде за 25 млн. паунда. Тотнъм също може да се пробва за младока, но само, ако Дани Роуз бъде продаден.", "date": "2017.12.29", "title": "На трансферния пазар! Здраво дерби между Реал и Ман Юнайтед..."}
{"url": "http://pik.bg/%D1%86%D0%B5%D0%BD%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BC%D0%B5-%D1%84%D0%BE%D0%B9%D0%B5%D1%80%D0%B2%D0%B5%D1%80%D0%BA%D0%B8%D1%82%D0%B5-%D0%B8-%D0%BF%D0%B8%D1%80%D0%B0%D1%82%D0%BA%D0%B8%D1%82%D0%B5-%D0%BF%D0%BE-%D0%B1%D0%B5%D0%B7%D0%BE%D0%BF%D0%B0%D1%81%D0%B5%D0%BD-%D0%BD%D0%B0%D1%87%D0%B8%D0%BD-news715726.html", "text": "Мирослав Йотов от Агенцията за метрологичен и технически контрол разясни в студиото на сутрешния блок на БНТ как трябва да използваме пиротехнически средства по безопасен начин. Рискът от употребата на пиротехнически средства по новогодишните празници може да се намали, като те се закупуват от лицензирани места и се следват указанията, дадени от производителя, както и от самата агенция, поясни той. Осем процента от фойерверките на пазара бяха констатирани като нерегламентирани, информира Мирослав Йотов. Той допълни, че за повечето от тези изделия рискът е нисък, защото не са опасни за здравето на потребителите и най-вече нарушават правилата за ниво на шум. Той посочи обаче, че фонтаните за торта без маркировка, например, могат да бъдат много опасни за здравето, както и други изделия, които са закупени от нерегламентирани места. „Местата за продажба са строго регламентирани и за тях трябва да има разрешение от МВР служба КОС, така че местата без разрешение от Служба контрол на опасните взривни вещества са нерегламентирани. Не купувайте от такива места“, каза Мирослав Йотов. Той обясни още, че е недопустимо да се запалват твърде много пиротехнически средства на едно място. Всяко едно от тези изделия има предвидено безопасно отстояние.", "date": "2017.12.29", "title": "ЦЕННИ СЪВЕТИ! Ето как да използваме фойерверките и пиратките по безопасен начин"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BA%D0%BB%D1%8A%D0%B2%D0%BD%D0%B0-%D0%BD%D0%BE%D0%B8-%D0%B7%D0%B0-%D0%BC%D0%B8%D0%BD%D1%8C%D0%BE%D1%80%D0%B8%D1%82%D0%B5-news715735.html", "text": "Оказва се, че НОИ няма анализ колко души ще бъдат засегнати от промяната и колко ще спести държавата от това, че ще удължи работния стаж на тези миньори“, заяви Манолова.Тя допълни, че става дума за хора с 25 години подземен стаж и те ще се пенсионират по нормалния ред. Омбудсманът благодари на шефа на НОИ, че се е съгласил да се направи среща с миньорите, но отбеляза, че е недопустимо да няма анализ на промените. „Става дума за няколкостотин души, които са от тези набори. Разчитам, че НОИ в спешен порядък ще направи анализ и в началото на следващата година ще разполагам с числата, за да внеса законодателно предложение. Не бих казала, че служителите в НОИ не са си свършили работата. Те гледат интереса на НОИ. Реално политическите решения се вземат в парламента, обясни Манолова, и няма как те да се случват без дебат. За правата на миньорите винаги се е воювало в парламента“, подчерта тя. Мая Манолова бе категорична, че такава несправедливост не може да съществува. Тя посочи, че по въпроса с частните съдебни изпълнители се е постигнало немалко. „В момента всички работници, които имат неизплатени задължения от три години, ще могат да си вземат парите. Ще има кой вместо тях да започне процедура - това ще бъде Главна инспекция по труда и има достатъчен срок в рамките на тригодишния период те да си поискат средствата от Фонда“, обясни тя. Манолова заяви, че може да се появи проблем при онези случаи, в които вече е започнала процедура по несъстоятелност. Тя обясни, че не е успяла да убеди депутатите и тези случаи да се покриват от Фонда. Мая Манолова благодари на гражданите, че са достатъчно активни за цените на водата и парното. Тя обясни, че е открила десетки нарушения при определянето на цената на водата. С големите числа обаче КЕВР не се е съобразила и единственият начин да го направят е чрез съда. „Оптимист съм, че този път КЕВР ще изпие студената чаша вода и ще преосмисли решението си. Незаконното повишаване на цената на водата ще бъде отменено и съм сигурна в този резултат“, каза още омбудсманът. НОИ не разполага с анализ колко души са засегнати от промените в закона, които засягат миньорите в закриващи се рудници. Това каза в предаването „Денят започва“ по БНТ омбудсманът Мая Манолова. По думите промените са голяма несправедливост, защото налагат хора с 25-годишен стаж под земята да работят още десет години. „Преди промените, наскоро обнародвани в \"Държавен вестник\", е било възможно подземните работници да се пенсионират, след като са набрали необходимия брой точки (90), били са съкратени и имат навършени 45 години. След промените те ще трябва да навършат 60 години, за да излязат в пенсия. Миньори уточниха, че промяната в законодателството засяга над 500 души само от бобовдолските мини“, коментира Манолова. Тя обясни, че досега не е съществувало изискването възрастта на пенсиониращите се от 45 години и 6 месеца да е навършена към момента на закриване на рудника. „Хората, които ще навършат тази възраст догодина, можеха досега да се пенсионират спокойно следващата година, но сега ще се наложи да чакат още 10 години, когато ще навършат предвидената в Кодекса възраст от 54 години“, допълни омбудсманът. „Това се прави, както в НОИ обясниха, заради просто прецизиране на един текст в кодекса за социално осигуряване, но депутатите са го „проспали“, тъй като нито един от тях не се е изказал нито в подкрепа на текста, нито срещу него.", "date": "2017.12.29", "title": "Мая Манолова клъвна НОИ за миньорите"}
{"url": "http://pik.bg/%D1%81%D0%B8%D0%BD%D0%B8%D1%82%D0%B5-%D1%81-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B0-%D1%81%D0%B4%D0%B5%D0%BB%D0%BA%D0%B0-news715781.html", "text": "Една от летните трансфери цели на Левски е без отбор. Партизан реши да освободи Ален Стеванович, пише \"Меридиан мач\". Крилото вече е на борсата за безработни, след като \"гробарите\" скъсаха договора му. През лятото Стеванович дойде на \"Герена\" по настояване на Делио Роси и дори се разбра за договор за 2 години. Сърбинът, който е роден в Швейцария обаче не успя да покрие медицинските тестове. Така бе отпратен отново към Белград, където \"гробарите\" бяха принудени да си го вземат. Стеванович обаче така и не успя отново да влезе във форма. По този начин логично се стигна до раздялата му с Партизан. В момента медиите в Сърбия се чудят дали той няма отново да поеме към София и да направи опит да спаси кариерата си в Левски, което не успя да стори през изминалото лято.", "date": "2017.12.29", "title": "\"Сините\" с изненадваща сделка?"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B2%D0%B7%D1%80%D0%B8%D0%B2%D0%B8-%D0%BD%D0%B5%D1%82%D0%B0-%D1%81-%D0%BC%D0%B0%D0%B9%D1%82%D0%B0%D0%BF-%D0%B7%D0%B0-%D0%B3%D0%BB%D0%BE%D0%B1%D0%B0%D0%BB%D0%BD%D0%BE%D1%82%D0%BE-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%B2-%D0%B8%D0%B7%D1%82%D0%BE%D1%87%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BF%D0%B0%D0%B4%D0%BD%D0%B0%D1%85%D0%B0--news715729.html", "text": "\"Навярно бихме могли да използваме малко от това добро старо глобално затопляне. За да се предпази от него нашата страна, но не и никоя друга страна, се готвеше да плати ТРИЛИОНИ ДОЛАРИ. Обличайте се топло!\", добави президентът, който е в имението си Мар-а-Лаго във Флорида, където прекарва празниците. Президентът на САЩ Доналд Тръмп иронизира глобалното затопляне, в момент когато северните и източните части на страната са обхванати от изключително студена вълна, с температури до минус 40 градуса по Целзий, съобщиха световните медии. \"По източното крайбрежие новогодишната нощ може да стане НАЙ-СТУДЕНАТА в историята\", написа Тръмп в Туитър. Тръмп неколкократно е изразявал скептичното си отношение към климатичните промени, наричайки глобалното затопляне \"измама\", създадена от китайците, за да навредят на американската индустрия. Туитът на Тръмп предизвика лавина от реакции на интернет потребители и учени, които се опитаха да обяснят на американския президент какво представляват климатичните промени. \"Климатичните промени са нещо много реално, дори да е студено навън пред \"Тръмп тауър\" в момента\", отговори директорът на Академията на науките в Калифорния Джон Фоули. \"По същия начин, винаги има глад по света, макар че вие сте хапнали един Биг Мак\", добави той. \"През 2017 година имаше приблизително три рекордни жеги в Съединените щати за всяко рекордно застудяване\", написа депутатът демократ от щата Вашингтон Прамила Джейпал. \"Времето не е същото нещо като климата. Президентът би трябвало да може да разбира това. Не е трудно\", добави тя. Според Световната метеорологична организация (СМО) към ООН 2017 г. се очаква да бъде най-топлата година, регистрирана някога по цялата планета, отбелязва Франс прес.", "date": "2017.12.29", "title": "Тръмп взриви нета с майтап за глобалното затопляне! Температурите в източните щати паднаха до -40 градуса"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D0%B0%D0%BB%D1%8A%D0%BF-%D1%81-%D0%B3%D0%BE%D1%80%D0%B5%D1%89%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BF%D1%83%D1%82%D0%B8%D0%BD-%D0%BD%D0%B0%D0%B9-%D1%85%D0%B0%D1%80%D0%B5%D1%81%D0%B2%D0%B0%D0%BD-%D0%BF%D0%BE-%D1%81%D0%B2%D0%B5%D1%82%D0%B0-%D0%B8-%D1%83-%D0%BD%D0%B0%D1%81-%D0%BC%D0%B5%D1%80%D0%BA%D0%B5%D0%BB-%D0%B8-%D1%82%D1%80%D1%8A%D0%BC%D0%BF-%D0%B8%D0%B7-news715780.html", "text": "Ново проучване на водещата глобална асоциация „Галъп интернешънъл“ (GIA) в 55 страни по света показва значително повишаване на позитивното отношение към руския президент Владимир Путин и значителен спад в одобрението към американския президент Доналд Тръмп в сравнение с предшественика му. Но и двамата политици се нареждат по одобрение след Папата. Преди две години, положителните нагласи по света към президента на САЩ Барак Обама, точно преди края на мандата му, бяха около три пети (59%) в световното изследване, проведено тогава. През тази година, след близо една година от мандата на президента Тръмп, благоприятното отношение към него е на равнища около 31%, а неблагоприятното е 58%. Така той се оказва основният от изследваните политически лидери, за когото мнозинството има негативни представи, т.е. негативните оценки превишават позитивните. Междувременно, положителните гледни точки към руския президент Путин са се повишили от една трета (33%) през 2015 г. до 43% сега - което е значително увеличение за две години. Путин е с най-високи сред изследваните лидери позитивни оценки във всички региони по света, освен в САЩ и в страните членки на ЕС. Папа Франциск отбелязва най-високото ниво на положителни нагласи - 56%, което достига до нива от 75% при анкетираните в Латинска Америка и 66% - при живеещите в страните членки на ЕС. Въпреки вътрешните политически проблеми в Германия дългогодишният канцлер Ангела Меркел се нарежда сред най-популярните лидери: 49% я одобряват и имат позитивно отношение към нея, в сравнение с 42% преди две години. Тя побеждава новоизбрания президент на Франция Емануел Макрон, който събира 45% одобрение (в сравнение с 42% одобрение, което имаше неговия предшественик Франсоа Оланд преди две години). А ето как изглеждат нагласите в България. По-голямата част от българите имат положително отношение към папа Франциск (57%) срещу само 5%, които имат негативно мнение за него. Нетната стойност на България по въпроса е +52 (57% - 5%), което нарежда страната ни в топ 20 по този показател спрямо всичките изследвани страни. В България се забелязва почти удвояване на положителните оценки към новоизбрания френски президент Емануел Макрон, който се ползва с +43 нетна стойност, спрямо предшественика му от преди две години - който се ползвал с +25. От 2015 до 2017 година нетната стойност за канцлера на Германия Ангела Меркел намалява почти 3 пъти (от +30 на +11), което най-вероятно се дължи и на политиките по отношение на бежанците, които тя водеше през последните години. Както може да се очаква, в синхрон със световната тенденция, у нас отношението към Владимир Путин (+25) е по-позитивно от това към Тръмп. Оценките за американския лидер у нас са силно негативни, като той се ползва с -23 пункта неодобрение. Сред анкетираните в България Реджеп Ердоган получава най-негативните оценки, които го поставят на последно място от тестваните световни лидери с -53 пункта. “Президентът на САЩ Тръмп явно разделя мненията за разлика от своя предшественик. Това означава, че хората по света започват да се оглеждат за друг световен лидер, който да изпълни тази ключова роля. Благоприятната оценка към президента на Русия Путин сериозно се е повишила, но той все още трябва да убеждава, тъй като образът му остава противоречив. Въпреки това, за пръв път в световна анкета руски лидер е класиран преди американски. Въпреки вътрешните политически битки в Германия, новият световен порядък оставя германския канцлер Ангела Меркел като най-одобряван политически лидер заедно с новоизбрания френски президент Емануел Макрон, който не е далеч назад спрямо нея. Това е забележително постижение, като се има предвид, че Макрон формира политическата си партия преди малко повече 18 месеца.“, отбелязва Кънчо Стойчев, президент на Gallup International Association (GIA) Настоящото изследване е част от ежегодния изследователски проект на световната асоциация „Галъп интернешънъл“, наречен „Край на годината“  - ежегодна традиция, инициирана и проектирана под председателството на д-р Джордж Галъп през 1977 г. Тази година то бе проведено от  световната асоциация “Галъп интернешънъл“ в сътрудничество с УИН в 55 страни по целия свят. – общо за страните членки от Източна и Западна Европа – Австрия, Франция, Германия, Гърция, Ирландия, Италия, Холандия, Испания, Швеция, Великобритания – България, Чехия, Латвия, Полша, Румъния, Словения, Хърватия – Албания, Армения, Босна и Херцеговина, Косово, Македония, Молдова, Сърбия, Украйна – Аржентина, Бразилия, Колумбия, Еквадор, Мексико, Перу – Бангладеш, Фиджи, Хонконг, Индонезия, Япония, Папуа Нова Гвинея, Филипини, Република Корея, Тайланд, Виетнам – Афганистан, Азербайджан, Иран, Казахстан, Пакистан, Турция - Ирак – Етиопия, Гана, Нигерия, Южна Африка не са включени в нито една от регионалните категории Общо 53 769 души бяха интервюирани в световен мащаб. Във всяка страна е реализирана представителна извадка от около 1000 мъже и жени: лице в лице (23 страни; 24235 души), по телефон (13 страни; 11656 души) или онлайн (19 страни; 17878 души). Теренната работа в различните страни е проведена от октомври 2017 г. до декември 2017 г. Статистическата грешка в изследването е в диапазон +/-3-5% при доверителен интервал - 95%.", "date": "2017.12.29", "title": "ПЪРВО В ПИК! \"Галъп\" с горещо проучване: Путин най-харесван по света и у нас! Меркел и Тръмп издишат (ГРАФИКИ)"}
{"url": "http://pik.bg/%D0%BF%D0%BE%D0%B4%D1%81%D0%B8%D0%BB%D0%B2%D0%B0%D0%BD%D0%B5-%D0%BF%D1%80%D0%B8-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5---%D1%86%D1%81%D0%BA%D0%B0-%D0%B2%D0%B7%D0%B8%D0%BC%D0%B0-%D0%BA%D1%80%D0%B8%D0%BB%D0%BE-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news715717.html", "text": "ЦСКА може да привлече без пари габонското крило Хасан Камара. Той е собственост на лидера във френската Лига 2 Реймс, но е бил титуляр само в 2 мача от началото на сезона и почти сигурно контрактът му ще бъде прекратен по взаимно съгласие. Това означава, че оценяваният на 300 хил. евро футболист, може да пристигне на \"Армията\" без пари като свободен агент. Ключът към привличането на Камара се държи от Густаво Кулма. Той попада в плановете на треньора Стамен Белчев, но иска да се прибере в родната си Колумбия и не му се играе повече в България, пише \"Меридиан мач\". Най-вероятно южноамериканецът ще си тръгне през зимата, а на негово място да дойде Камара. Последният притежава и френски паспорт, което означава, че няма да заема квота за чужденец извън ЕС. Освен това той може да играе на две позиции - като ляво крило и като вътрешен халф. До момента ЦСКА е изключително активен на пазара. “Червените” вече взеха холандеца Роланд Алберг и колумбиеца Хеан Бланко. На \"Армията\" се чака и бразилецът Джеферсон, който ще замени продадения в Далас Антон Недялков.", "date": "2017.12.29", "title": "Подсилване при \"армейците\" - ЦСКА взима крило на свободен трансфер!?"}
{"url": "http://pik.bg/%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D1%81-%D0%B1%D0%BE%D0%BC%D0%B1%D0%B8-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news715759.html", "text": "Мъж подаде фалшив сигнал за две бомби в монтански нощен клуб. Това съобщиха от ОДМВР - Монтана. Сигналът е постъпил малко след 01 часа днес на спешния телефон 112. По време на обаждането, направено от мобилен телефон, мъжки глас алармирал, че са поставени две устройства в дискотека в града. По подадената информация едното ще избухне в 02.30 часа, а втората бомба ще се взриви в 04.00 часа. При извършената от органите на реда проверка взривни вещества и съмнителни обекти не са намерени. Установено е, че обаждането е фалшиво. По случая е образувано досъдебно производство.", "date": "2017.12.29", "title": "Заплашиха с бомби дискотека в Монтана"}
{"url": "http://pik.bg/%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D1%83%D1%81%D0%BF%D0%B5%D1%88%D0%BD%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-news715758.html", "text": "Президентът на Португалия Марселу Ребелу де Соуза спешно бе настанен вчера в лисабонска болница и опериран от пъпна херния, съобщи официалният сайт на държавния глава, цитиран от ТАСС. Операцията е била насрочена за началото на януари, но медиците от болница \"Кари Кабрал\" са взели решение да избързат заради установени усложнения. Президентът е анулирал всички планирани обиколки, включително посещения в региони, пострадали от силните горски пожари през октомври, в които загинаха 45 души. Според лекуващия лекар на държавния глава операцията е продължила близо час и половина и е приключила успешно, информира в. \"Диариу де нотисиаш\". По негови данни Де Соуза ще може след две денонощия да напусне болницата и да произнесе традиционното си новогодишно поздравително слово към нацията.", "date": "2017.12.29", "title": "Оперираха успешно президента на Португалия"}
{"url": "http://pik.bg/%D0%BC%D0%B0%D0%B4%D1%80%D0%B8%D0%B4%D0%B8%D1%81%D1%82%D0%B8%D1%82%D0%B5-%D0%BA%D0%B5%D0%B9%D0%BD-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%BE-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news715764.html", "text": "Феновете на Реал Мадрид са убедени, че кралският клуб трябва да бъде активен на зимния трансферен прозорец. Това сочи мащабно проучване на \"Марка\", в което Хари Кейн громи всички останали кандидати. Над 100 000 души се включиха в анкетата и нейните резултати се появиха на първа страница на вестника. Цели 85% гласуваха с “да” на въпроса “Трябва ли Реал Мадрид да се подсили през зимата?”. Вторият въпрос е “На каква позиция е нужно попълнение?”. Цели 88 процента смятат, че това е нападението. Останалите зони на терена са разпределени, както следва: 6% за вратарския пост, 4% за защитата и 2% за халфовата линия. Навлизайки по-детайлно в предпочитанията на хората \"Марка\" изброява няколко популярни нападатели в Европа. Хари Кейн е събрал най-голям вот - 34%, следван от Неймар (23%), Килиан Мбапе (14%), Роберт Левандовски (9%), Еден Азар (8%), Мауро Икарди (6%) и Пауло Дибала (6%). Цели 83 процента не искат Карим Бензема. Гарет Бейл е нежелан от 51 на сто. Иско и Лука Модрич печелят най-много симпатии от феновете на Реал, акцентира \"Спортал\".", "date": "2017.12.29", "title": "Мадридистите: Кейн незабавно на \"Бернабеу\"!"}
{"url": "http://pik.bg/%D1%84%D0%B0%D0%BA%D1%82%D0%B8-%D0%BA%D1%8A%D1%80%D0%BF%D1%8F%D1%82-%D0%BF%D1%8A%D1%82%D0%BD%D0%B8%D1%8F-%D0%B7%D0%B0%D0%BA%D0%BE%D0%BD-%D0%BD%D0%B0-%D0%B2%D1%81%D0%B5%D0%BA%D0%B8-160-%D1%83%D0%B1%D0%B8%D1%82%D0%B8-news715730.html", "text": "В края на настоящата 2017 година МВР отчита 6590 тежки катастрофи в страната досега. Жертвите на пътя са над 640 души, а ранените са над 8291. И двата показателя растат с всеки изминал ден. Борбата със загубените животи пък се изчерпва със законови промени и повече проверки. От приемането му през 1999 г. Законът за движение по пътищата е бил променян 69 пъти, което прави средно по 4 пъти на година, или на всеки 160 убити при катастрофи. Това ще го разберем през следващия отчетен период другата година. А дотогава ще бъдат изгубени още животи. Още хора ще останат инвалиди. Семейства ще изгубят близките си. А застрахователите ще отчитат загуби, пише в. \"Монитор\". През това време законодателите ще коват промени. 2017 година беше добра за новите поправки в най-променяния закон. На 22 юни парламентът ги прие окончателно. Първото основно изменение беше за премахването на пътния знак, който предупреждава за камери. Причината за тази промяна беше, че множество глоби за превишена скорост се отменят, тъй като преди радара не е бил поставен такъв пътен знак. Изискването за подобен знак затрудняваше изключително мобилните радари, тъй като полицаите трябваше да си носят подвижен знак, който да слагат преди патрула. Аргументът срещу отпадането на предупредителния знак беше, че така се нарушават правата на гражданите и те не знаят, че влизат в зона, където могат да бъдат заснети. Пътуване на премиера Бойко Борисов до Пловдив за среща с посланика на Австрия Роланд Хаузер промени тежестта на везните. „Много е демократично, но е абсолютна глупост - табела „има камера“. И там всички намаляват, минават на камерата и газ. Защо трябва да има табела да ги предупреждава, нали трябва през целия маршрут да караш така? В Германия е без камери, но те са известни със своята дисциплина“, обясни тогава Борисов. След думите му последва и промяната. Законът отмени необходимостта за поставянето на знаци, но те си останаха на пътя. Оказа се, че пияните са много виновни. И също се измъквали без наказания заради недомислени наредби. Така месец по-късно последва и промяна във въпросната наредба, която казва, че те сами ще си плащат глобите, а пропуските, за които се хващаха адвокатите, за да измъкнат клиентите си, бяха отстранени. Пияните обаче продължиха да газят по пътищата. Дори решиха да им свалят номерата на колите. Това също не ги спря. Въпреки заловените 11 863-ма пияни и близо 2599 дрогирани шофьори от началото на годината касапницата по пътя продължи. С нея продължиха и погребенията на цели загинали семейства. Тогава се реши, че не само джигитите имат вина за стряскащите цифри. Трошките, които карат, също спомагали за постоянно растящия брой на загиналите. Така се стигна и до промяната за служебно прекратяване на регистрацията на колите, когато по време на периодичен технически преглед се установят опасни неизправности. При прехвърляне на собствеността на МПС с писмен договор в него пък ще се записва показанието на километража му към деня на продажбата. В тази връзка са предвидени и санкции, които ще се налагат на лице, което манипулира и/или измени показанията на километража. Въведе се и изискване за допълнителни технически прегледи, когато превозното средство е временно спряно от движение поради неизправност, възникнала след произшествие. Промените не спряха дотук. Последва тежка катастрофа край ловешкото село Микре, където 9 души намериха смъртта си в автобус. Всичките до един слепи, прибиращи се от екскурзия, където трябвало да разглеждат забележителности. Парадокс, който доведе до жестоки проверки на фирмата превозвач. Но пък и прокара изискването за въвеждане на видеорегистратори във всички автобуси, както и поставянето на предпазни колани на всички седалки в превозното средство. Нов бич за така или иначе изгладнелите превозвачи и нова печалба за хората, които ще вкарват техниката и предпазните средства. Малка победа за едни, загуба за други и безсмислени фанфари за трети. Нарушителите издействаха и други мерки. Купиха се нови патрулки, с нови камери и дори с принтери, на които да се разпечатват актовете и наказателните постановления. Оказа се обаче, че старите камери не можели да снимат през прозорците на новите коли. Последваха проверки и закани за наказания. Но такива така и не бяха съобщени. За сметка на това се обяви, че дори пътниците в колите ще бъдат проверявани от Пътна полиция и ще им се връчват наказателните постановления, ако не са били намерени преди това от кварталния. Но и това обаче повиши с едва няколко процента събираемостта на глобите. Не помогна особено и отнемането на книжката и спирането на колата от движение за неплатен акт. Със заключителните разпоредби на промените се прави изменение на Наказателния кодекс, като се премахва приложението на чл. 78а (ако деецът не е осъждан, а наказанието е до три години, се налага глоба), в случай че извършителят е употребил наркотични вещества. Това означава, че шофирането след употреба на наркотични вещества ще се наказва с от една до три години затвор.", "date": "2017.12.29", "title": "Факти: Кърпят пътния закон на всеки 160 убити"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-53-%D0%BC%D0%BB%D0%BD-%D0%BB%D0%B2-news715793.html", "text": "Министерският съвет одобри допълнителни разходи и трансфери за 2017 г. в размер на 53,4 млн. лв. Основната част от средствата са за осигуряване на дейности в областта на отбраната. По бюджета на Министерството на отбраната се отпускат 23 млн. лв., от които за поддръжка на хардуера на комуникационните, информационните и навигационните системи на летища на Военновъздушните сили – 20 млн. лв., за строително-ремонтни дейности – 2 млн. лв. и за реконструкция на административната сграда на служба „Военна информация“ – 1 млн. лв. Средствата за ВВС се осигуряват за сметка на предвидените за осигуряване на летателната годност на самолетите МиГ-29 – процедура, която беше спряна поради обжалване от трета страна. За ремонтни дейности в държавните висши военни училища чрез бюджета на Министерството на отбрана се трансферират 28 млн. лв. От тях за ВА „Г. С. Раковски“ се отпускат 7 млн. лв., за НВУ „Васил Левски“ – 16 млн. лв., и за ВВМУ „Н. Й. Вапцаров“ – 5 млн. лв. Предвидени са и средства за рехабилитация на общинската пътна мрежа на община Елин Пелин на стойност 1 млн. лв. Такава сума е одобрена и за възстановяване и рехабилитация на улици в гр. Златарица и в с. Горско ново село. На община Аксаково се предоставят 400 000 лв. за придобиване на последните три етажа от административната сграда на кметството. Постановлението на Министерския съвет е прието неприсъствено на 22 декември.", "date": "2017.12.29", "title": "ПЪРВО В ПИК! Правителството с важна новина за 53 млн. лв. "}
{"url": "http://pik.bg/%D0%BC%D0%BE%D1%89%D0%B5%D0%BD-%D0%BA%D0%BE%D0%B7-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D0%B2%D0%BF%D0%B5%D1%87%D0%B0%D1%82%D0%BB%D1%8F%D0%B2%D0%B0-%D1%81-news715713.html", "text": "Пролетта на Левски ще премине под знака на сблъсъците с ЦСКА. Те ще бъдат цели 5 на брой. За \"сините\", които изостават на 9 точки от върха в Първа лига, най-важни ще бъдат двата двубоя с \"армейците\" за Купата на България. Полуфиналите за трофея ще се играят на 13 или 14 март и 10 и 11 април. Те са от особена важност за тима от \"Герена\", който не е печелил отличие от 2009 година насам, когато за последно стана шампион, а след това грабна и Суперкупата на България. Двубоите с ЦСКА ще бъдат и тест за треньора Делио Роси и именно те ще бъдат най-добрият показател за свършената от него работа. \"Сините\" са първият отбор на наставника извън пределите на Италия. Той обаче има достатъчно богат опит в подобни турнирни битки в родината си и това може да се окаже голям плюс за Левски. Още повече, че в мачовете на елиминации, по-дефанзивната му тактика може да даде добър резултат. В първия двубой с ЦСКА Левски ще е символичен гост на Националния стадион, а в реванша ще е домакин. През сезон 2007/08 той е начело на Лацио, а на крачка от трофея се изправя срещу Интер. В първия двубой е постигнат добър резултат в Милано - 0:0. На реванша обаче \"орлите\" се провалят и губят с 0:2 у дома. Година по-късно Роси вече си е извадил поуките и с Лацио се изправя срещу Ювентус на 1/2-финала и печели и двете срещи с резултат 2:1. Така През 2010/11 година наставникът вече е начело на Палермо и с тима от Сицилия прави сериозен рейд в турнира за Купата на Италия, като достига до 1/2-финал. Там го чака Милан на Масимилиано Алегри. На \"Джузепе Меаца\" Палермо играе прекрасно и се добира до отличното 2:2. . На финала обаче сицилианците губят от Интер, който отново се оказва черната котка за Роси. През януари на Делио Роси му предстои нещо ново - за пръв път той ще прави толкова дълга зимна подготовка. В нея наставникът ще има възможност да научи отбора да играе така, както той желае. През есента Роси отнесе доста критики за дефанзивния стил на Левски, като през втория полусезон ще се очаква да има някаква промяна в играта на \"сините\", които да действат поне една идея по-нападателно, а не само да дебнат съперниците си. Най-голяма част от оценката за работата му обаче ще бъде формирана от представянето на отбора за Купата на България срещу ЦСКА, защото \"сините\" отдавна са без трофей, а с играчи като Обертан и Гомес, спечелването на третото място в първенството няма да е особена утеха за шефовете и привържениците.", "date": "2017.12.29", "title": "Мощен коз на \"Герена\"! Треньорът на \"сините\" впечатлява с..."}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D0%B4%D0%B0%D1%80%D0%B8-%D0%BC%D0%B0%D0%BB%D0%BA%D0%B0%D1%82%D0%B0-%D0%BA%D0%BE%D0%B1%D1%80%D0%B0-%D1%81%D1%8A%D1%81-%D1%81%D0%B8%D0%BD-%D0%B1%D0%BE%D1%80%D0%B8%D1%81-news715750.html", "text": "Връзката му с Деси Слава е на две години, а той е почти връстник на порасналия й сън Майки. Баткото също е на седмото небе, че си има братче. Щастлива нощ изживяха фолкпевицата Деси Слава и боксьорът Благой Найденов. Звездата на \"Пайнер\" стана майка за втори път и дари спортиста с първа рожба. Малката Кобра сподели щастливата вест в своя \"Инстаграм\". Синът му се е появил малко преди полунощ. . \"Няма по-прекрасно чувство от това да станеш баща! Благодаря на моята любима, че ме дари със син. На 28 декември се роди нашето най-голямо богатство - Борис\", написа Найденов.", "date": "2017.12.29", "title": "ЧЕСТИТО! Деси Слава дари Малката Кобра със син Борис"}
{"url": "http://pik.bg/%D1%81%D1%83%D0%BF%D0%B5%D1%80-%D0%BB%D1%83%D0%BD%D0%B0-%D0%BE%D1%89%D0%B5-%D0%B2-%D0%BF%D1%8A%D1%80%D0%B2%D0%B8%D1%82%D0%B5-%D0%B4%D0%BD%D0%B8-%D0%BD%D0%B0-2018-%D0%B3-news715610.html", "text": "Още в първите дни на 2018 г. ще можем да наблюдаваме Супер Луна. Явлението, при което пълнолунието съвпада с най-голямото приближаване на естествения ни спътник до Земята, ни очаква на 1 и 2 януари. В първия ден на 2018 г. Луната ще бъде на 356 565 км от нас. Перигеят на Луната (най-голямото ѝ сближаване със Земята през януари) ще настъпи на в 23:49 ч. българско време, обясни за bTV Пенчо Маркишки от Института по астрономия към БАН. Пълнолунието ще настъпи 4 часа и 35 минути след перигея – в 04:24 ч. на 2 януари. Вечерта на 2 януари тя вече ще се е отдалечила с 300 км. Супер Луната ще изглежда с около 10 процента по-голяма и до 20 на сто по-ярка. С невъоръжено око не можем уверено да отчетем разликата във видимия диаметър и яркостта на Луната, тъй като няма с какво да сравним измененията в тях. Мнозина твърдят, че долавят визуално разлика, но тази им преценка е по-скоро субективна. Дано времето в първите дни на януари да бъде подходящо за наблюдения и астрофотография. Следващото суперлуние с много близък перигей ще бъде на 19 февруари 2019 г.", "date": "2017.12.29", "title": "Супер Луна още в първите дни на 2018 г."}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D0%B6%D0%B0%D1%80-%D0%B2-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-%D0%B2-%D0%BC%D1%83%D0%BC%D0%B1%D0%B0%D0%B9-%D0%B8%D0%B7%D0%BF%D0%B5%D0%BF%D0%B5%D0%BB%D0%B8-15-%D0%B4%D1%83%D1%88%D0%B8-%D0%B2%D0%B8%D0%B4%D0%B5%D0%BE-news715705.html", "text": "15 души загинаха при пожар тази нощ в многоетажна сграда в индийската финансова столица Мумбай. Други 13 са пострадали, като трима са в тежко състояние. Пожарът избухнал на горния етаж на търговски център и бързо обхванал цялата сграда. Все още не са изяснени причините за избухването на пожара.", "date": "2017.12.29", "title": "ТРАГЕДИЯ! Пожар в търговски център в Мумбай изпепели 15 души (ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D0%B3%D0%B0%D0%BB%D1%8A%D0%BF-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%89%D0%B5-%D0%B8%D0%BC%D0%B0-%D0%BB%D0%B8-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D0%B8-%D0%BD%D0%B0-news711458.html", "text": "В дясното пространство наблюдаваме силна фигура като Томислав Дончев. Много е любопитно какво ще стане с нишата на ДПС. Няма осезаем спад при патриотите. Те ще останат политически фактор. Трудно ми е да видя нещо добро в десницата и във \"Воля\" на Марешки. Не се очертават много нови неща на политическия терен. - Държавата не се променя рязко. Има известно успокояване за икономиката, възстановяване на доверието на ЕС и НАТО, ярко двуполюсно противопоставяне, което до миналата година отсъстваше. И разбира се, не бива да подминаваме международната активност на Бойко Борисов. - Започвам с външните събития, които пряко ни засягат. Тръмп се поукрепи на мястото си. Имаме все по-активна роля на Китай и нарастваща роля на Русия. Разбира се, Македония си засяга изключително. Възраждането на взаимоотношенията ни е много важен знак. Македония е напът да влезе в НАТО, Сърбия активизира връзките си с ЕС. А чисто вътрешната политическа ситуация се определи от изборите. Имахме втори тур. Те започнаха през есента на 2016 г. и завършиха през март 2017 г.  Предстои ни европредседателство. - Да, не виждам какво може да ни притеснява. Има противопоставяне на управляващи и опозиция. Но това е нормално. Така трябва да бъде. - Всичко трябва да се очаква. Мнозина ще се опитат да си поставят проблемите по време на този период. Много тежка е политическата схватка. Биха могли малко да понамалят децибелите. БСП няма намерение да спира. Все пак те ще се придържат към по-държавническа позиция. Няма да се стигне до опити за тежко компроментиране на образа на на страната. - Да стискат палци всичко да е наред с европредседателството. Политическата схватка не работи добре и за управляващите. Защото на хората им омръзва от препирни и конфликти. И тогава започват да се оглеждат за други формации, а кандидати не липсват. Що се отнася до въпроса дали политиката ще се промени - не, няма. И двата политически лагера имат полза от противопоставянето, защото то ги мобилизира взаимно. - Корнелия Нинова успява да се справи. Всички вътрешни битки ги затапва с външни. Тя сключва прост съюз между най-горното партийно ниво и най-долното за сметка на средното. Нинова успя да отслаби позициите на Георги Гергов. С тази сага \"Техноимпекс\" ГЕРБ върви с опозицията на Нинова. Всъщност целта на ГЕРБ е да разцепи БСП, но това е нормално. Така е в политиката. - Очаквам все повече ГЕРБ да засили приказката, която разказва - да се утвърди, биейки БСП. В западния свят растат консервативните настроения. ГЕРБ се опитва да ги улавя. Патриотизира се.  Това се прави с цел да се премахне БСП, защото по принцип левицата се харесва от националистите. Целта е и да не се даде възможност на десните и градските хора да гласуват за БСП. ГЕРБ все повече ще се опитва да поеме по-голяма част от дясното пространство. Има опасност да се самозабрави. Всяка партия на власт поема негативи и се амортизира. ГЕРБ е доказал, че има голям кредит на доверие, предстои да видим докога ще издържи той. Очертават се в ляво няколко силни личности - Корнелия Нинова, Румен Радев, Мая Манолова. Те са много силни центрове на влияние. Не е за подценяване Слави Трифонов, зависи обаче как ще си изиграе картите и дали въобще ще ги играе.", "date": "2017.12.29", "title": "ЕКСКЛУЗИВНО В ПИК! Шефът на \"Галъп\" Първан Симеонов с гореща прогноза ще има ли провокации на европредседателството, как ще продължи схватката ГЕРБ - БСП, кои ще са новите политически лица през 2018 г."}
{"url": "http://pik.bg/%D1%82%D0%B5%D0%B6%D1%8A%D0%BA-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%B2-%D1%8E%D0%B2%D0%B5-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%B4%D0%B8%D0%B1%D0%B0%D0%BB%D0%B0-news715728.html", "text": "Нападателят на италианския хегемон Ювентус – Пауло Дибала, е забит на резервната скамейка по изрично настояване на трансферното гуру на \"бианконерите\" Джузепе Марота, пише \"Гол\", позовавайки се на информация от Апенините. Визира се, че той е бесен на перлата на \"старата госпожа\" за тайните преговори с ПСЖ и дал указания на Макс Алегри да остави аржентинския национал резерва. Дибала изгледа от пейката драматичната победа с 1:0 над Рома в дербито от 18-ия кръг на Серия \"А\", а срещу Болоня (3:0) и Интер (0:0), игра съответно 15 и 16 минути. Новината обаче противоречи с изказването на треньора Макс Алегри, че не е използвал Дибала по тактически причини, тъй като в последните няколко мача избира схема 4-3-3. \"Още като дойде в Юве, казах, че позицията му не е на централен нападател\", добави тактикът от Ливорно. Името на Дибала е свързвано още с Манчестър Юнайтед и Барселона, но едва ли ще се стигне до раздяла през януари. През пролетта техничарят подписа нов договор с Юве до 2022 г. и нееднократно е заявявал, че иска да се превърне в следващия Алесандро Дел Пиеро за Ювентус. През този сезон той има 15 гола в 25 мача във всички турнири.", "date": "2017.12.29", "title": "Тежък ултиматум в Юве!? Звездата Дибала..."}
{"url": "http://pik.bg/%D0%BF%D0%B5%D1%87%D0%B5%D0%BD%D0%B0-%D1%81%D0%BB%D0%B0%D0%BD%D0%B8%D0%BD%D0%B0-%D1%81-%D1%85%D0%BB%D1%8F%D0%B1-%D0%BF%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B4%D1%8E%D0%BC%D0%B0-news715798.html", "text": "Постите свършиха и свинското е лайт мотивът на трапезата за идващите новогодишни празници. Сланината, която вече не се отрича, а напротив - дори се препоръчва и в здравословните режими за хранене, не е традиционна само за българската кухня. Тя присъства на масата и в страни с по-дълга традиция в гастронимическото изкуство, например - Франция. По-завъртяни или по-простички рецептите за приготвянето й са многобройни. Ето един лесна и вкусна рецепта, описана от любимия на поколения читатели романист Александър Дюма в неговия невероятен \"Голям кулинарен речник\": Готварската библия \"Голям кулинарен речник\" е венецът на творчествто на бащата на \"Тримата мускетари\". Обемистият труд е плод на няколко десетилетия събирачество, както и на безброй трапези с изобилие от кулинарни изкушения и куриозни случки с най-известните личности на XIX век. Между книгите и пътешествията си той събира и съставя несравними рецепти за крале и плебеи, за мускетари и техните слуги. Вкусният шедьовър е наръчникът на всички знаменити шеф-готвачи от новото време.", "date": "2017.12.29", "title": "Печена сланина с хляб по Александър Дюма"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%B8%D1%81%D0%B8%D1%81-%D0%B1%D1%83%D1%80%D0%B3%D0%B0%D1%81-2017-%D0%BF%D0%BE%D1%87%D0%B8%D0%BD%D0%B0-%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news715714.html", "text": "Мисис Бургас Юнивърсъл 2017 Донка Стоянова внезапно е починала в нощта на 28-и срещу 29-и декември, съобщават близките й. Донка напусна този свят едва на 54 години – в разцвета на силите си, месеци, след като спечели короната за най-красивата омъжена бургазлийка. Близки на Донка разкриват, че тя е имала онкологично заболяване, съобщава \"Флагман\". Една красива душа в толкова крехко тяло си отиде от нашия несправедлив свят. Заради острия си и хаплив тон нямаше особено много приятели. Нито пък и роднините и я долюбваха. Но никога не е казала нещо невярно. Истината рядко ти печели приятели. Тя беше обичана само от душите търсещи правда и раздаващи любов. Всеки друг - близък, далечен, роднина, непознат.. я обиждаше и проклинаше за смелостта и силата и да бъде себе си. А тя остана себе си докрай. Пишем това за заинтересованите - опечалени или злорадстващи. Не защото искам да ви видя около нея в този момент. Тя всички обичаше и нямаше лоши намерения към никого, но никого и не иска да вижда. Нито приживе, нито сега. Ще бъде погребана от мен, брат ми, баща ми и майка си. Всички останали няма да бъдат върнати, но да не забравят, че не са желани. Мир на душата и!", "date": "2017.12.29", "title": "СТРАШНА ТРАГЕДИЯ! Мисис Бургас 2017 почина внезапно (ОБНОВЕНА)"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D0%B4%D1%80%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%81%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BD%D0%B0-%D0%B3%D1%80%D1%8A%D1%86%D0%BA%D0%B8-%D0%BE%D0%B2%D1%87%D0%B0%D1%80-%D1%82%D0%BE%D0%B9-%D1%8F-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F-news715712.html", "text": "39-годишен овчар в гръцкото село Кортонис в Лодрида простреля 39-годишна българка след кавга. Жената е с рани в различни части на тялото й. Първоначално е закарана в здравния център на Аталанти и впоследствие в болницата Ламия. Овчарят е арестуван от полицията и обвинен в опит за убийство. Първоначално той е твърдял, че стрелял срещу непознати за сплашване, които се опитвали да влязат в дома му . От разследването стана ясно, че жертвата е посещавала дома на 39-годишния, за да му предлага компанията си. 39-годишният в близкото минало се опитал да се самоубие. Подпрял пушката в корема си и натиснал спусъка. Пушката обаче се подхлъзнала и го ранява сериозно в рамото. Като цяло той е човек, който живее сам в селото, тъй като няма роднини и семейство и не е имал много контакти с хората около него, пише сайтът \"Български новини\".", "date": "2017.12.29", "title": "КЪРВАВА ДРАМА! Българка се предложи на гръцки овчар, той я простреля"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D0%B3%D1%80%D0%B0%D0%B4%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%B8-%D0%B2-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BD%D0%BE%D1%89-news715685.html", "text": "Градските автобуси  няма  да возят  пътници в новогодишната нощ, предупредиха  от община Пловдив.  Администрацията се отказа от извънредния превоз на пловдивчани, защото  в  последните няколко години рейсовете вървели празни или най-много с  по двама-трима пътници. Миналата година бяха  открити пет извънредни линии  от центъра до всички  отдалечени райони на града.  Автобусите вървяха през  30 минути от  22 часа до 2 часа през нощта.  На транспортните фирми  плащаха за нощните маршрути от  общинския  бюджет.", "date": "2017.12.29", "title": "ВАЖНО! Пловдив остава без градски автобуси в новогодишната нощ"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D1%81-%D0%B1%D0%B5%D0%B1%D0%B5---%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%BE-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D1%80%D0%B0%D0%B4%D0%B2%D0%B0-%D0%B3%D0%B8%D0%BD%D0%BA%D0%B0-%D0%BA%D0%B5%D1%81%D1%8F%D0%BA%D0%BE%D0%B2%D0%B0-%D1%81%D0%BB%D0%B5-news715789.html", "text": "Бившата жена на Румен Радев дундурка пеленаче, научи ексклузивно „Ретро“. Преди броени дни семейството на Гинка Кесякова се е разширило с още един член. Екссъпругата на президента била на върха на щастието, че е станала леля за втори път. Братът на Кесякова – Тошо, се е сдобил с второ момиченце, а повече от него и половинката му Цвети се вълнувала само лелята Гинка. Тя нямала търпение да вземе в ръце невръстната си племенничка и се чувала с родителите ѝ по няколко пъти на ден, за да разбере дали всичко с бебето е наред и имат ли нужда от някаква помощ. „Скъпи, любими, красиви и прекрасни малки слънчица“, пише Кесякова по адрес на двете си племенници. С раждането на втората у нея отново се зародил майчински инстинкт, въпреки че двете ѝ деца от Радев са вече в тийнейджърска възраст. Според близки на Гинка тя от няколко месеца имала близка връзка с бившия си колега Иван Атанасов, който е несемеен и все още няма наследници. „Може и да склони да роди трето дете. Коя жена не иска да има стабилно семейство, макар и от втори опит“, коментират хора от обкръжението на банкерката. Братът на бившата съпруга на президента и семейството му имали дом в Пловдив, откъдето всъщност Гинка е родом. Там живеела и работела като лаборантка в болница и нейната майка Добринка. Именно заради това Кесякова често пътувала до провинцията, за да прекарва свободното си време с тях. Общите ѝ деца с президента също гостували на баба си, вуйчо си и малките си братовчеди, а в социалните мрежи явно изразявали топлите си отношения един с друг. По примера на самата Гинка и брат ѝ решил да отглежда две деца, въпреки че откровено съжалявал за разпада на брака ѝ и се надявал неговата връзка да не завърши по подобен начин. Най-тежко развода на Румен и Гинка преживяла нейната майка. За сметка на това тя била изключително грижовно баба и се радвала на присъствието на всички внуци. Синът и дъщерята на държавния глава гостували на нея много по-често, отколкото на родителите на президента, които живеят в хасковското село Славяново, и споделяли пред комшии, че получавали хабер от сина си само по телефона, а внуците гледали главно на снимките по стените на хола им. Гинка също все още не може да се отърси от шока от развода и бебето е една от малкото радости в ежедневието ѝ, което се върти между работата и грижите за децата. Тревогите около оставането им без баща видимо се отразяват зле на банкерката и тя е позагубила доста от красотата си в последните месеци, видяха фотографите на „Ретро”. Майката на децата на Радев има блед и изморен вид и дори според комшиите е напълно променена след екшъните покрай настоящата съпруга на държавния глава Десислава Радева. Гинка се тревожела, че тя толкова е обсебила бащата на децата и че той почти нямал време за тях. „Всички тези интервюта, хвалби, погледите и коментарите на хората, ужасна работа. Още по време на кандидатпрезидентската кампания Радев и Десислава си направиха пиар с децата, което направи лошо впечатление и никак не се харесва на Гинка”, коментират съседи. Кесякова, която упорито страни от светлините на прожекторите, обаче явно не може да избяга от голямото публично внимание. Масло в огъня неотдавна наля личната пиарка и съпруга на Радев. В едно от своите скорошни интервюта тя заяви, че се познавала цял живот с президента и едва ли не той бил мъжът на живота ѝ. Според разкритията ѝ тя го познавала от студентските му години, тоест преди да се запознае с банкерката, и през цялото време поддържали връзка. Така и не стана ясно какви точно отношения са имали, но съмненията, че са били повече от приятели, надвиснаха със страшна сила след думите на Деси. „Тези думи много натъжиха Гинка. Радев и дума не издума да защити нейното достойнство. Ако беше мъж на място, нямаше да позволи Деси да говори такива неща. В крайна сметка Гинчето е майка на двете му деца, отдала е живота си на него, а той не само че я напусна, но и позволи на новата си жена да се държи по този начин. Интересно дали бившият съпруг на Десислава, Георги Свиленски, е на същото мнение, че Радев е мъжът на живота ѝ”, ядосват се комшии на Гинка Кесякова, която още обитава с децата си семейния апартамент в кв. „Слатина”. Кесякова се стараела да забрави болката и обидата и да живее спокойно, гледайки децата и работата си, но изглежда затвореният начин на живот я измъчва и това се отразява и на външния ѝ вид.", "date": "2017.12.29", "title": "САМО В ПИК И \"РЕТРО! Бившата на Радев с бебе - новородено момиченце радва Гинка Кесякова след драмата с Генерал Деси (ПАПАРАШКИ СНИМКИ) "}
{"url": "http://pik.bg/%D0%BF%D1%80%D0%BE%D0%B2%D0%B0%D0%BB-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B7%D0%B0-%E2%80%9E%D1%80%D0%BE%D1%81%D0%BA%D0%BE%D1%81%D0%BC%D0%BE%D1%81%E2%80%9D-%D1%81%D0%BB%D0%B5%D0%B4-%D0%B4%D0%B2%D0%B0-%D0%B3%D0%B0%D1%84%D0%B0-%D0%BE%D1%82-%D0%BC%D0%B5%D0%B6%D0%B4%D1%83%D0%BF%D0%BB%D0%B0%D0%BD%D0%B5%D1%82%D0%BD%D0%B0-%D0%B2%D0%B5%D0%BB%D0%B8%D1%87%D0%B8%D0%BD%D0%B0-news715682.html", "text": "Кремъл взе на мушка шефовете на \"Роскосмос\" заради два космически провала. Преди 2 дни руска ракета изведе в орбита първия анголски спътник, но връзката с него беше загубена. Месец по-рано Русия да загуби ракета-носител с 19 спътника, предаде Би Ти Ви. В резултат от сбъркания азимут спътниците вместо в космоса се оказаха в Атлантическия океан. Вицепремиерът Дмитрий Рогозин, призна, че липса на координация е довела до това, че ускорителният блок на сателита е бил настроен като за пуск от космодрума \"Байконур\" в Казахстан. Стартът обаче беше от новия космодрум \"Восточний\" в Далечния Изток.", "date": "2017.12.29", "title": "ПРОВАЛ! Проблеми за „Роскосмос” след два гафа от междупланетна величина"}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%84%D0%B0%D1%82%D0%B8%D0%BA-%D0%BF%D1%80%D1%8A%D1%81%D0%BD%D0%B0-5-%D0%B1%D0%BE%D0%BD%D0%B0-%D0%B7%D0%B0-%D1%85%D0%BE%D1%82%D0%B5%D0%BB-%D0%B2-%D0%B0%D0%BC%D1%81%D1%82%D0%B5%D1%80%D0%B4%D0%B0%D0%BC-news715665.html", "text": "2500 евро е оставила малката щерка на застреляния бизнесмен Филип Найденов-Фатик в 5-звезден хотел в Амстердам. Адриана Тюркмен бе на екскурзия в Холандия заедно с гаджето си – футболиста Георг Василев, като разбира се, милионерската наследница платила целия масраф, пише седмичник. Красавицата резервирала делукс стая в един от най-известните и парк хотели в Амстердам, където нощувката е 250 евро. Двамата с Георг отседнали за 10 дни в комплекса, което прави сметка от общо 2500 евро, без да смятаме страничните харчове. Припомняме, че съпругата на митичния подземен бос Адриана Тюркмен наследи целия му бизнес и заедно с двете им дъщери – Адриана и Александра, харчат милионите му до дупка.", "date": "2017.12.29", "title": "БАРОВКА! Щерката на Фатик пръсна 5 бона за хотел в Амстердам "}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D0%B0%D1%81-%D1%81%D0%B5-%D0%BE%D1%82%D0%B4%D0%B0%D0%BB%D0%B5%D1%87%D0%B0%D0%B2%D0%B0-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%80%D0%B5%D0%BD%D0%B0-news715792.html", "text": "Клаудиу Кешерю е отказал окончателно да поднови договора си с Лудогорец, пишат медиите в Румъния. Според пресата отвъд Дунав нападателят е получил предложение да остане срещу по-ниска заплата в Разград. Изданията твърдят, че клубът няма намерение да продължава да плаща годишно възнаграждение от 800 хиляди евро. Както е известно, договорът на Кешерю е до 30 юни 2018 година и от началото на януари той ще може свободно да подпише с друг клуб. Интерес към него има от Италия, както и от страна на няколко турски клуба, като сред тях са Акхисарспор, Самсунспор, Трабзонспор и Кайзериспор, където треньор е румънецът Мариус Шумудика. Кешерю пристигна в Лудогорец през лятото на 2015 година, като за правата му бяха платени около 1 милион евро на катарския Ал Гарафа. От тогава до сега нападателят е изиграл 72 мача за зелените, в които е вкарал 47 гола, акцентира \"Фокус\". През този сезон активът му е 12 попадения и 9 асистенции в 28 срещи, въпреки че в голяма част от тях Кешерю започваше от пейката. В момента острието е сред най-високоплатените играчи в Разград заедно с Марселинъо и Козмин Моци.", "date": "2017.12.29", "title": "Ето кой ас се отдалечава все повече от \"Лудогорец Арена\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D1%82%D0%BE%D1%80%D0%B8%D1%8F-%D0%BB%D0%B8%D1%84%D1%82-%D0%BD%D0%B0-%D0%B1%D0%B0%D0%BD%D1%81%D0%BA%D0%BE-news715716.html", "text": "В рамките на природен парк \"Пирин\" всякакво строителство е забранено и никога не е било разрешено. Хотели няма да се строят. Ще се изгради спортно съоръжение. Това заяви пред Нова телевизия министърът на околната среда и водите Нено Димов на въпрос за вчерашното решение на Министерски съвет за изграждането на втори кабинков лифт в Банско. \"При наличието на инвестиционни намерения трябва максимално бързо да се премине през всички екологични оценки, за да започне изграждането на втори кабинков лифт в Банско\", коментира той. \"Основният въпрос е, че цялото екологично законодателство трябва да бъде спазено и че нищо, извън спортното съоръжение, няма да бъде строено\", каза още Нено Димов и добави: \"Концесионерът е този, който определя цените на картите на лифта. Настоящият концесионер е фаворит за изграждането на втори кабинков лифт в Банско.\" \"Вчера единственото, което се прие, е че от \"забранява\" се премина на \"разрешава\" инвестиционно намерение за изграждането на спортно съоръжение\", разкри екологичният министър. \"В момента имаме план, който разрешава инвестиционно намерение за втора кабинкова станция. Но за сега нямаме такова инвестиционно намерение\", обясни той. \"Във вчерашното решение никъде не се говори за изсичане на гори или за строителство на хотели. Разрешава се единствено инвестиционно намерение за изграждане на спортно съоръжение, ако то отговаря на всички екологични законодателни норми\", категоричен е Нено Димов. \"Всички искахме да се задейства процедурата за изграждане на втория кабинков лифт в Банско. Вчера намерихме пътя това да се случи\", обяви министърът на околната среда и водите. \"Втори кабинков лифт би спестил много от автомобилите, които се качват в Банско. Това е много по-екологично. Този лифт се движи на ток, как да не искам в планината да бъде по-екологично? А и втори лифт означава, че ще помогнем на спорта. Защо да не изкараме децата и младежите на пистите\", попита той.", "date": "2017.12.29", "title": "ЕКСКЛУЗИВНО! Министър Нено Димов с горещ коментар за втория лифт на Банско"}
{"url": "http://pik.bg/%D0%BE%D1%82%D0%B2%D0%BB%D1%8F%D0%BA%D0%BE%D1%85%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D0%BD%D0%B0-%D0%B3%D0%BE%D0%BB%D1%8F%D0%BC%D0%B0-%D0%BF%D0%BB%D0%B0%D1%82%D1%84%D0%BE%D1%80%D0%BC%D0%B0-%D1%82%D1%8A%D1%80%D0%B3%D1%83%D0%B2%D0%B0%D1%89%D0%B0-%D1%81-%D0%B1%D0%B8%D1%82%D0%BA%D0%BE%D0%B9%D0%BD%D0%B8-news715702.html", "text": "Изпълнителният директор на компанията Exmo - платформа за търговия с криптовалути, е похитен в Киев, предаде Би Би Си. Според украински и руски медии, 40-годишният Павел Лернер е отвлечен на 26 декември, на излизане от офиса му Киев. Според медийните публикации, той е качен в черен мерцедес от мъже, чиито лица са били покрити с балаклави - шапки, подобни на скиорските, които покриват главата и почти цялото лице. От киевската полиция са заявили пред Би Би Си, че през въпросния ден е отвлечен мъж, но не са потвърдили, че става дума за Лернер. Уточнява се, че се води разследване и официална информация ще бъде огласена по-късно. Павел Лернер е руски гражданин. Платформата Exmo е регистрирана във Великобритания, но основната й дейност е в Украйна. От компанията не са отговорили на въпросите на Би Би Си във връзка със случая.", "date": "2017.12.29", "title": "Отвлякоха собственика на голяма платформа, търгуваща с биткойни"}
{"url": "http://pik.bg/%D0%BE%D0%B1%D1%89%D0%B8%D0%BD%D1%81%D0%BA%D0%B0%D1%82%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F-%D0%B2-%D1%82%D1%80%D0%BE%D1%8F%D0%BD-%D0%B7%D0%B0%D1%82%D0%B2%D0%BE%D1%80%D0%B8-news715708.html", "text": "Общинската администрация в Троян няма да работи днес. За нормалното обслужване на гражданите са осигурени дежурни служители от някои от отделите в администрацията. Спирането на работа на общинските служители в Троян се налага във връзка с ремонти дейности в сградата на общината и необходимостта от спиране на електрическото захранване там. Служителите от администрацията ще бъдат в отпуск. За непрекъснато обслужване на гражданите в последния работен ден за годината е осигурено резервно захранване за отдел „Услуги на гражданите“ в центъра за административно обслужване. Там ще работят, както и отдел „Местни приходи“ и служители от отдел „Счетоводство“. Дейността на общинската администрация ще бъде възстановена на 2 януари.", "date": "2017.12.29", "title": "Общинската администрация в Троян затвори"}
{"url": "http://pik.bg/%D1%82%D1%80%D0%B8-%D0%B2%D0%B8%D1%80%D1%83%D1%81%D0%B0-%D0%B0%D1%82%D0%B0%D0%BA%D1%83%D0%B2%D0%B0%D1%82-%D0%B4%D0%B5%D1%86%D0%B0%D1%82%D0%B0-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D0%BF%D1%8A%D0%BB%D0%BD%D0%B8-news715701.html", "text": "Малчугани препълниха спешните кабинети и педиатриите на пловдивските болници в почивните дни около Коледа. Масово оплакванията бяха от главоболие, висока температура, хрема, обща отпадналост, мускулни и стомашни болки, които оставиха хлапетата за 5-6 дни в леглото. За да може да обслужи всички болни, най-голямото детско спешно отделение в Южна България - това на УМБАЛ \"Свети Георги\", работи с удвоен екип по празниците. Двойно повече деца потърсиха помощ в МБАЛ \"Централ Хоспитал\", УМБАЛ \"Пълмед\", УМБАЛ \"Каспела\", клиниките \"Вела\" и \"Медикус Алфа\". \"Личният лекар запразни още на 22 декември, няма къде другаде да отидем\", оплакваха се притеснени родители, на които се наложи да чакат по 2-3 часа. Лекарите твърдят, че в момента ни атакуват три различни вируса, пише в. \"Марица\". Според специалистите по епидемиология обаче все още не може да се говори за определен щам грип. Въпреки това на много от малчуганите, посетили спешните кабинети навръх Коледа, са предписани антибиотици. Което също се оказа проблем, тъй като първо трябва да се направят кръвни изследвания, а не всички клинични лаборатории работеха в дългите почивни дни. Добрата новина е, че тази година в спешното отделение на УМБАЛ \"Свети Георги\" не е потърсил помощ нито един пациент, прекалил с храната или алкохола на коледната трапеза. До момента няма и пострадали при инциденти с пиратки и пиротехника.", "date": "2017.12.29", "title": "Три вируса атакуват децата по празниците, болниците пълни"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8-%D0%BF%D0%B5%D1%87%D0%B5%D0%BB%D1%8F%D1%82-%D0%BF%D0%BE-6-%D0%B1%D0%BE%D0%BD%D0%B0-%D0%BE%D1%82-%D1%80%D0%B5%D0%BA%D0%BB%D0%B0%D0%BC%D0%B5%D0%BD-%D0%BF%D0%BE%D1%81%D1%82-news715703.html", "text": "От 1000 до 6000 лв. взимат българските звезди за продуктово позициониране в социалните мрежи, показа проверка. Цената е за един пост в Инстаграм или Фейсбук и варира в зависимост от броя на последователите, имиджа на популярната личност и целта на клиента – дали търси ефекта на еднократната, но бърза продажба, или иска да напомпа дългосрочно стойността на бранда си с „престижа“ на ангажираното за цяла кампания лице. Във втория случай това обикновено се свежда до публикуването на три поста в рамките на няколко месеца срещу средна сума от 5000 лв., пише в. \"Монитор\" Максималната стойност може да стигне до 15 бона.", "date": "2017.12.29", "title": "Звезди печелят по 6 бона от рекламен пост"}
{"url": "http://pik.bg/%D0%BD%D0%B5-%D0%BF%D1%80%D0%BE%D0%BF%D1%83%D1%81%D0%BA%D0%B0%D0%B9%D1%82%D0%B5-%D0%B4%D0%B5%D0%BD%D1%8F-%D0%B2-%D0%BA%D0%BE%D0%B9%D1%82%D0%BE-%D0%BC%D0%BE%D0%BB%D0%B8%D1%82%D0%B2%D0%B8%D1%82%D0%B5-%D0%BD%D0%B8-%D0%B1%D0%B8%D0%B2%D0%B0%D1%82-%D1%87%D1%83%D1%82%D0%B8-news715704.html", "text": "Някои хора се чувстват през това време зле, изпитват стрес и са склонни към нервни сривове. Този период не е подходящ за започване на нищо ново и за вземане на важни решения, защото те могат да се основават на неправилни предположения или грешни данни. Особено внимание трябва да се обърне на безопасността при използването на газ! Спазвайте правилата за безопасност както на работното място, така и у дома. Важно е да бъдете внимателни и предпазливи, да почивате повече, да се занимавате само с обичайните, добре познати дела. 11-ти лунен ден до 14:16ч. Човек се чувства изпълнен със сила, самоувереност, ентусиазъм и желания за действия. Не се препоръчва да сте пасивност, но и да се претоварвате е неуместно. Всичко, което се започнете сега, трябва да бъде доведено до край. Да не се предприемат рисковани дейности. Противопоказен е интензивен умствен труд, където се изисква концентрация на вниманието. Всичко трябва да се прави с голямо внимание. Необходимо е предпазливост и внимание във всички дела. Избягвайте скандалите и споровете. Сдържайте се от пристъпи на гняв и ярост. Изходът от събитията ще е трудно предсказуем. Приемайте ставащото днес като неизбежно и се старайте да извлечете максимална изгода за себе си. 12 лунен ден започва в 14:16 ч. и продължава до 14:57 ч. на следващия ден – мощен ден, в който се включва космическата енергия на любовта. Този ден предразполага към правене на добро, хармония и възможност да бъдем в мир със себе си. Затова да се ядосвате и гневите е крайно противопоказно. Ден, в който са противопоказни отрицателните емоции и не трябва да се натоварва сърцето. Не трябва да спорите, да обиждате. Избягвайте да се жалвате от съдбата. Знайте, че всичко, което се случва е за по-добро. Приемете достойно и спокойно своята съдба. Не трябва нищо да се започва и предприема, тъй като усилията ще бъдат напразни и резултатите незадоволителни. Не правете непоискано добро иначе ще поемете част от кармата на другия човек. Ако заболеете през този ден, означава, че неправилно сте използвали мъдростта. Ден, в който молитвите ни биват чути във Вселената, но те трябва да идват от сърцето и да са искрени. Нека вярващите да се обърнат към Висшите сили и да помолят да ги подкрепят тук на Земята в техните дела, да им помогнат да превърнат мечтите си в реалност. Не забравяйте да се помолите и близките си. Секс - Сексът в дванадесети лунен ден трябва да бъде, колкото може повече духовен. Важни са не толкова техническите умения, колкото любов, нежност, доброта и разбиране. Подстрижка при Луна в Телец, Растяща – Подстрижката ще ви позволи да запазите здравето си и ще ви предпазва от отрицателната енергия. Оказва положително влияние на косата. Ако нямате намерение да се подстригвате, добре е да отрежете сами по няколко милиметра от някой кичур. Точно по обяд Луната прави дисхармоничен аспект с Юпитер. Дава тенденция към излишен оптимизъм и финансова разточителност. Не е благоприятно за финансови дела и решаване на правни въпроси. Пазете се от разногласия с висшестоящи и органите на властта. Повишава се импулсивността, сантименталността и емоционалността, ще липсва обективност. Луната е в знак Телец до 10:32 ч. на 30 декември. Благоприятен период за развитие на по-рано започнали дела, за ръчен труд, за уединение и самовглъбяване. Полезно е да се занимавате с изкуство – да пишете стихове, да пеете песни да рисувате и др. подобни. Ако сега не дадете на струпаната вътре енергия да излезе чрез съзидателна творческа дейност, тя може да се обърне срещу самите вас и да намери изход чрез физическа болест или психично нарушение. Избягвайте немотивираните действия и местата, където има много хора. Употребете силен самоконтрол и не се поддавайте на провокации. Съблюдавайте строгост в желанията си. Избягвайте да напъвате гласовите връзки, пазете гърлото от студени напитки, врата от стоене на течение, правете упражнения за шията, отложете визитата при зъболекар. Гладуването е противопоказно през днешния ден. Благоприятно време за зачатие. Луната ще се движи на празен ход от 16:42 до 10:32ч на30 декември. Възход на интуицията. Добре е да се практикува медитация, духовни практики, йога, молитви или да почивате. В този период могат да възникнат непредвидени трудности, придобиване на безполезни неща, непланирани събития, закъснения, трудности, грешки, недостатъци, нарушения в трафика.", "date": "2017.12.29", "title": "Не пропускайте деня, в който молитвите ни биват чути!"}
{"url": "http://pik.bg/%D0%BE%D0%B3%D0%BD%D0%B5%D0%BD%D0%B0-%D1%81%D1%82%D0%B8%D1%85%D0%B8%D1%8F-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%BC%D0%B0%D0%B9%D0%BE%D1%80%D0%BA%D0%B0-%D1%81%D0%B5-%D0%B1%D0%BE%D1%80%D1%8F%D1%82-%D1%81-%D0%B3%D0%BE%D0%BB%D1%8F%D0%BC-%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80-%D0%B4%D0%B5%D1%81%D0%B5%D1%82%D0%BA%D0%B8-%D1%81%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-news715684.html", "text": "На испанския остров Майорка се борят с голям горски пожар. Огнената стихия принуди властите да евакуират десетки хора. Пламъците са унищожили около 1000 декара горски масиви. В гасенето участват 50 огнеборци и хеликоптер. Сериозен проблем е силният вятър, който помага за бързото разрастване на пламъците, съобщи Би Ти Ви.", "date": "2017.12.29", "title": "ОГНЕНА СТИХИЯ! На остров Майорка се борят с голям горски пожар, десетки са евакуирани"}
{"url": "http://pik.bg/%D0%B4%D0%BE-%D0%B4%D0%BD%D0%B8-%D0%BA%D0%BB%D1%8E%D1%87%D0%BE%D0%B2-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B4%D0%B0-%D0%BC%D0%B5%D0%B6%D0%B4%D1%83-%D1%86%D1%81%D0%BA%D0%B0-%D0%B8-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B0-%D0%BF%D0%B5%D1%80%D0%BB%D0%B0-news715742.html", "text": "До дни ЦСКА ще осъществи ключов трансфер. Както е известно, Антон Недялков премина в Далас, а заместникът на левия краен бранител се очертава впечатляващ. Медии в Бразилия пишат, че 23-годишният играч на гранда Интернасионал - Джеферсон, ще премине при \"червените\" под наем за 6 или 12 месеца. Защитникът е впечатлил \"армейците\" с бързината си. Очаква се сделката да бъде обявена или в навечерието на Нова година или в началото на 2018-а. През цялата 2017 година Джеферсон е бил под наем в елитния бразилски Витория, като е записал 19 мача в Серия А. Още преди дни се появиха индикации, че Джеферсон е близо до \"Армията\", а сега в Бразилия разкриват подробности относно ситуацията с бранителя. Резервната опция за ЦСКА, при провал на сделката, е привличане на друг играч от бразилското първенство. Въпросният футболист е на 26 години и може да се похвали с голям брой мачове на ниво елит. Джеферсон обаче остава опция номер 1 за \"армейците\", акцентира \"Тема Спорт\".", "date": "2017.12.29", "title": "До дни! Ключов трансфер! \"ДА\" между ЦСКА и чуждестранна перла"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%BC%D0%BE%D1%81%D0%BA%D0%B2%D0%B0-%D0%B0%D0%B2%D1%82%D0%BE%D0%B1%D1%83%D1%81-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%81%D0%BF%D0%B8%D1%80%D0%BA%D0%B0-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B8-%D0%B2%D0%B8%D0%B4%D0%B5%D0%BE-news715736.html", "text": "Автобус се вряза в чакащите на спирка край метро \"Сходненская\" в Северозападната част на Москва. Това стана броени дни след кървавата терористична атака с рейс в руската столица, която стана повод за думите на президента Владими Путин екстремистите да бъдат ликвидирани при първа възможност. Първоначално се съобщава за двама загинали, предават руски медии, позовавайки се на службата за извънредни ситуации в руската столица. Изяснява се причината за катастрофата. На място има линейки и полиция. Разследва се и версия за атентат.", "date": "2017.12.29", "title": "КЪРВАВ ИНЦИДЕНТ В МОСКВА! Автобус се вряза в спирка, има жертви (ВИДЕО)"}
{"url": "http://pik.bg/%D1%80%D0%B5%D1%81%D1%82%D0%BE%D1%80%D0%B0%D0%BD%D1%82%D1%8C%D0%BE%D1%80%D0%BA%D0%B0-%D0%BE%D1%82-%D0%B1%D1%83%D1%80%D0%B3%D0%B0%D1%81-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B8-%D1%82%D0%BE%D0%B2%D0%B0-%D0%B2%D0%B8%D0%B4%D0%B5%D0%BE-%D0%B7%D0%B0-%D0%BD%D0%B0%D0%B7%D0%B8%D0%B4%D0%B0%D0%BD%D0%B8%D0%B5-%D0%BD%D0%B0-%D0%BD%D0%B0%D0%B3%D1%8A%D0%BB-%D0%BA%D1%80%D0%B0%D0%B4%D0%B5%D1%86-news715723.html", "text": "Камери заснеха как млад мъж посред бял ден краде алкохол от бара на заведение, намиращо се в центъра на Бургас. Кражбата станала на 27 декември малко преди 10.00 часа сутринта, а собственичката на заведението разпространи кадрите от видеокамерите в социалните мрежи за назидание на крадеца, предава Нова телевизия.", "date": "2017.12.29", "title": "Ресторантьорка от Бургас разпространи това ВИДЕО за назидание на нагъл крадец"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BD%D0%B0%D0%B3%D0%BB%D0%BE%D1%81%D1%82-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B0-%D0%B4%D0%B6%D0%B5%D0%B1%D1%87%D0%B8%D0%B9%D0%BA%D0%B0-%D0%B7%D0%B2%D1%8A%D0%BD%D0%B8-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D0%B7%D0%B0-%D0%B4%D0%B0-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%87%D0%B5-%D0%BD%D0%B8%D1%89%D0%BE-%D0%BD%D1%8F%D0%BC%D0%B0-%D0%B4%D0%B0-news715718.html", "text": "Джебчийките, които бяха арестувани в последния работен ден преди коледните празници, са освободени, предава Нова телевизия. Припомняме, че младо момиче успя да тръгне по следите на крадлите и да ги предаде на полицията, след като разбрала, че е обрана. Една от арестуваните жени е с 56 криминални регистрации, но въпреки това е освободена от органите на реда. \"Вчера, когато стана ясно, че тази сутрин ще говорим по темата, въпросната жена ми звънна, за да ми каже, че нищо няма да й направят\", разкри журналистката Вероника Димитрова. Експертът по национална сигурност проф. Николай Радулов обясни, че органите на реда нищо не могат да направят на джебчийките. \"Когато ги арестуват, те ги водят в полицейските управления и ги карат да подпишат една декларация, че повече няма да правят така и после ги пускат\", заяви проф. Радулов.", "date": "2017.12.29", "title": "СТРАШНА НАГЛОСТ! Арестувана джебчийка звъни на журналистка, за да се похвали, че нищо няма да й направят"}
{"url": "http://pik.bg/%D0%BA%D0%B0%D1%82%D0%BE-%D0%BD%D0%B0-%D0%BA%D0%B8%D0%BD%D0%BE-%D0%B1%D0%B5%D1%80%D0%BB%D0%B8%D0%BD-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%86%D0%B8-%D0%B8%D0%B7%D0%B1%D1%8F%D0%B3%D0%B0%D1%85%D0%B0-%D0%BE%D1%82-%D1%81%D1%82%D1%80%D0%BE%D0%B3%D0%BE-%D0%BE%D1%85%D1%80%D0%B0%D0%BD%D1%8F%D0%B2%D0%B0%D0%BD-%D0%B7%D0%B0%D1%82%D0%B2%D0%BE%D1%80-news715734.html", "text": "Мащабна полицейска операция се провежда в Берлин. Издирват се четирима души след дръзко бягство от един от затворите в германската столица. По всичко личи, че измъкването им е било много добре подготвено. Мъжете се измъкнали през дупка в бетонната стена на затвора, а след това преодолели ограда с бодлива тел. Засега не е ясно дали затворниците са имали съучастници и как са успели да избягат незабелязано от надзирателите.", "date": "2017.12.29", "title": "КАТО НА КИНО! Берлин почерня от полиция! Престъпници избягаха от строго охраняван затвор"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%81%D1%82%D0%B0%D0%B2%D0%B0-%D0%B2-%D1%81%D0%BE%D1%84%D0%B8%D1%8F-%D0%B7%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news715737.html", "text": "Министър-председателят Бойко Борисов ще изкара новогодишните празници в София. Премиерът е отклонил поканата на федералния канцлер на Австрия Себастиан Курц да бъде негов първи официален гост във Виена на 1 януари. Припомняме, че Борисов и Курц проведоха телефонен разговор в началото на декември. Тогава двамата обсъдиха възможностите за по-силно партньорство и сътрудничество между България и Австрия, както и предизвикателствата в рамките на Европейския съюз. Именно в този разговор министър-председателят получил покана да посрещне Нова година във Виена. Ангажименти в София на първи януари обаче са възпрепятствали Бойко Борисов и най-вероятно той ще събере най-близките си хора у дома за празника. Както вчера ПИК съобщи, за разлика от натоварената програма на премиера Борисов, държавният глава Румен Радев е намерил време, за да заведе своята съпруга в Австрия за Новогодишния концерт на Виенската филхармония. Освен развлекателната програма, предварителните очаквания са президентът да се срещне със своя австрийски колега Александър ван дер Белен, както и с държавния глава на Естония Керсти Калюлайд.", "date": "2017.12.29", "title": "ЕКСКЛУЗИВНО В ПИК! Борисов остава в София за Нова година"}
{"url": "http://pik.bg/%D1%83%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B4%D0%BE-%D0%B1%D0%BE%D0%B6%D1%83%D1%80%D0%B8%D1%89%D0%B5-news715709.html", "text": "Продължение на булевард в столичния жилищен комплекс „Люлин“ ще свърже столицата с Божурище. „Национална компания индустриални зони“ ЕАД (НКИЗ) е изготвила проект за сертифицирането на Икономическа зона София-Божурище като пише „Монитор“. Това ще даде възможност държавата да подкрепи и финансира приоритетно изграждането на нова пътна връзка към индустриалната зона - продължение на булевард „Царица Йоана“. Проектът за получаване на сертификат от НКИЗ на стойност 19 млн. лева е вече внесен в Българската агенция за инвестиции. От страна на Министерството на икономиката са предприети действия за което би позволило изграждането на новата пътна връзка. В момента булевардът завършва със съоръжение на две нива на Софийския околовръстен път, което е изградено като част от Западната дъга и вече се използва от няколко години. На това място Околовръстният път на София минава на естакада, а под него остава кръгово кръстовище, което свързва бул. \"Царица Йоанна\" с околните територии. Индустриална зона „Божурище“ е една от бързо развиващите се през последните години. През 2017 г. беше разширена с още 115 дка и вече се простира върху 2665 дка. Между икономическото и транспортното министерство се обсъждат и други мерки за осигуряване на необходимата довеждаща инфраструктура до индустриалната зона. В преговорите участва и Национална компания „Железопътна инфраструктура“ за изграждането на интермодален и/или мултимодален терминал на територията на индустриалната зона в Божурище. От страна на НКИЗ вече е изготвена документацията за за ситуирането на такъв терминал в индустриалния парк край София, обясниха от дружеството за „Монитор“. Работи се още по идеята за удължаването на метрото в посока Божурище, като се осигури и железопътна връзка с жп линията София - Банкя. През ноември стана ясно, че 3 компании разширяват бизнеса си в индустриалната зона до София. В Божурище фирмите ще инвестират 12 млн. лв. и ще открият нови 40 работни места.", "date": "2017.12.29", "title": "Удължават столичен булевард до Божурище"}
{"url": "http://pik.bg/%D1%81%D0%B8%D0%BB%D0%B5%D0%BD-%D0%BC%D0%BE%D0%BC%D0%B5%D0%BD%D1%82-%D1%82%D0%BE%D1%82%D0%B8-%D0%BD%D0%B0%D0%B3%D1%80%D0%B0%D0%B4%D0%B8-%D0%BB%D0%B8%D0%BF%D0%B8-news715689.html", "text": "Легендарният капитан на Рома Франческо Тоти награди в Дубай своя някогашен учител Марчело Липи, под чието ръководство \"Принца на Рим\" спечели световната титла в Берлин. Франческо награди \"Футболния Пол Нюман\" в категорията за знаменита треньорска кариера на Globe Soccer Awards. \"Това е една изненада, която не очаквах. Да получа награда от Франческо, това е изненада. Тези кадри са най-хубавите! Имах кариера, която ме е направила горд. Всички успехи, било на клубнo или национално ниво, не са били толкова лесни. Благодаря ви\", каза бившият наставник на Ювентус и \"Скуадра адзура\".", "date": "2017.12.29", "title": "Силен момент: Тоти награди Липи"}
{"url": "http://pik.bg/%D0%B4%D0%BE-%D1%81%D1%8A%D0%BB%D0%B7%D0%B8-%D0%B1%D0%B0%D1%89%D0%B0-%D0%BF%D0%BE%D0%B4%D0%B0%D1%80%D0%B8-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-%D0%B8%D0%B3%D1%80%D0%B0%D1%87%D0%BA%D0%B0-%D0%B3%D0%BE%D0%B2%D0%BE%D1%80%D0%B5%D1%89%D0%B0-%D1%81-%D0%B3%D0%BB%D0%B0%D1%81%D0%B0-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B0%D1%82%D0%B0-%D0%BC%D1%83-%D0%BC%D0%B0%D0%B9%D0%BA%D0%B0-%D0%B2%D0%B8%D0%B4%D0%B5%D0%BE-news715573.html", "text": "Това видео няма да остави равнодушен никого. На кадрите се вижда как момче плаче, когато му подаряват коледна играчка, която говори с гласа на починалата му майка. Антонио Варгас от САЩ изгубил съпругата си през юли 2017 г. Синът му много тъгувал за майка си и не можел да си представи как ще посрещне Коледа без нея. Тогава Антонио се обърнал към компанията Build-A-Bear, която изработва играчки по поръчка и направил нещо много лично и неповторимо. Бащата поръчал играчка-маймунка с коледна шапка, която говорела с гласа на починалата му съпруга. От всички аудиозаписи, с които Антонио разполагал, той избрал най-личния. На него майката говори на любимия си син: \"Ти си моята малка маймунка\".", "date": "2017.12.29", "title": "ДО СЪЛЗИ! Баща подари на сина си играчка, говореща с гласа на починалата му майка (ВИДЕО)"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B5-%D1%83%D0%B2%D0%B5%D0%B4%D0%BE%D0%BC%D0%B5%D0%BD-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%BE%D1%82%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news715690.html", "text": "Washington Post, цитиран от Фокус. Белият дом съобщи, че президентът на САЩ Доналд Тръмп е уведомен за нападението на „Ислямска държава“ в Кабул, предава Съобщава се, че президентът ще продължи да следи ситуацията. Нападението, при което загинаха повече от 40 души и рани още десетки, бе най-последното от нападенията на местното разклонение на екстремистката група. Афганистанското разклонение на „Ислямска държава“, което се нарича само себе си „Провинция Хорасан“ засили атаките си през последните месеци, макар и халифатът на ислямистите в Сирия и в Ирак да се разпадна.", "date": "2017.12.29", "title": "Доналд Тръмп е уведомен за терористичното нападение в Афганистан"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BF%D0%BE%D1%81%D1%82%D1%80%D0%BE%D0%B8-534-000-%D0%BA%D0%BC-%D0%BF%D1%8A%D1%82%D0%B8%D1%89%D0%B0-%D0%B7%D0%B0-%D0%BF%D0%B5%D1%82-%D0%B3%D0%BE%D0%B4%D0%B8%D0%BD%D0%B8-news715694.html", "text": "Oбщaтa дължинa нa aвтoмoбилнитe пътищa в Kитaй зa пocлeднитe пeт гoдини ce e yвeличилa c 534 xиляди ĸилoмeтpa, cъoбщи Mиниcтepcтвoтo нa тpaнcпopтa в Πeĸин. Paзвитиeтo нa пътнaтa мpeжa cтaнa eднa oт пъpвocтeпeннитe зaдaчи нa влacтитe в aзиaтcĸия иĸoнoмичecĸи гигaнт. Mpeжaтa oт дeceт ocнoвни aвтoмoбилни тpaнcпopтни ĸopидopи - пo пeт oт ceвep нa юг и oт изтoĸ нa зaпaд, e пoчти cъздaдeнa. Teзи пътни apтepии щe пoзвoлявaт пo-дoбpoтo пpидвижвaнe нa xopa и тoвapи, ĸoeтo щe пoдпoмaгa иĸoнoмичecĸoтo и coциaлнoтo paзвитиe нa oгpoмнaтa дъpжaвa. Mиниcтъpът нa тpaнcпopтa Ли Cяoпън oтбeлязвa, чe зa пocлeднитe пeт гoдини cтpaнaтa e ycпялa дa пocтoи или дa peмoнтиpa 1,28 милиoнa ĸилoмeтpa ceлcĸи пътищa, cъoбщaвa ĸитaйcĸaтa инфopмaциoннa aгeнция Cинxya. Πътищa c твъpдa нacтилĸa oбxвaщaт 99,2% oт нaceлeнитe мecтa в cтpaнaтa и 98,3% oт ceлaтa. Haд 99% oт вcичĸи нaceлeни мecтa и 96% oт ceлaтa ce oбcлyжвaт oт oбщecтвeни aвтoбycни линии. Hивoтo нa взaимнo пpoниĸвaнe и cвъpзвaнe мeждy гpaдcĸитe и ceлcĸитe пътищa ce пpиближaвa дo 80 нa cтo, пocoчвa oщe миниcтъpът, цитиpaн oт aгeнциятa. Зa cpaвнeниe, в Pycия пpeз 2017 гoдинa ca пocтpoeни 5 xиляди ĸилoмeтpa пътищa, в тoвa чиcлo в Mocĸвa - 124 ĸм. money.bg", "date": "2017.12.29", "title": "Китай построи 534 000 км пътища за пет години"}
{"url": "http://pik.bg/%D0%B8%D0%B4%D0%B5%D1%8F-10-%D0%B8%D0%B3%D1%80%D0%B8-%D1%83-%D0%B4%D0%BE%D0%BC%D0%B0-%D0%BF%D1%80%D0%B5%D0%B7-%D0%B2%D0%B0%D0%BA%D0%B0%D0%BD%D1%86%D0%B8%D1%8F%D1%82%D0%B0-news715686.html", "text": "Дядо Коледа вече си замина и децата у дома дори се наситиха на подаръците му. Остават обаче още 7 дни до края на ваканцията. И за капак - навън вместо сняг има мъгла. Ето няколко идеи как да се пребори скуката без помощта на телевизора и смартфона. Извадете детската палатка. Ако нямате, метнете одеяло върху няколко стола, за да създадете малко и уютно пространство за игра. Може да постелете килимче и да добавите няколко възглавнички. Детското въображение ще довърши останалото. Между няколко стола или друга стабилна опора създайте препятствия от прежда. Хлапетата може би не са гледали как Катрин Зита Джоунс се учи да се провира между червени конци под зоркия поглед на Шон Конъри, но ще се наслаждават точно толкова на това приключение, колкото и вие на филма \"Клопката\". Можете да вържете тук-там звънчета, за да има сигнал при всяка грешка. Магнитните букви и цифри могат да служат не само за учене, а и за забавление. Направете си въдица от пръчица с вързан за нея конец и кламерче в края. Изсипете магнитчетата в купа. Нека сега всеки се опита да улови колкото може повече. Разчертайте с цветно тиксо квадратите на обикновената дама върху пътеката в коридора и нека забавлението започне. Преди това проверете дали постелката не се плъзга върху ламината или друга настилка отдолу. И помолете за малко търпение съседите от долния етаж. По празниците сме повече време у дома и някой непрекъснато трябва да изхвърля боклука. Преди поредния курс до контейнера отделете празните кутии от сок или мляко и ги превърнете в хранилка за птици, която можете да окачите навън през пролетната ваканция. Трябва само да се изреже отвор, да се налепят копчета и няколко съчки. Ако не ви е дотегнало съвсем голямото шетане по Бъдни вечер, сега е моментът за едно междинно развихряне в кухнята, преди да е станало време за приготвяне на новогодишната трапеза. Децата обичат да готвят и точат. Направете си заедно курабийки и изберете домашния мастър шеф. От останали картонени чинии изрежете средната част и оставете децата да ги оцветят в различни цветове. Поставете на пода ролката от домакинската хартия. Да видим сега кой е най-точен! Играчките никога не са достатъчни, дори на сутринта след Коледа. Ето как с подръчни материали и малко помощ от възрастен момчетата могат да си направят състезателен болид. Нужни са само празна PVC бутилка, 4 еднакви капачки и клечки. Момичетата могат да си измайсторят сами мечтания замък, особено ако обичат да рисуват. Може да се използват вътрешните страни от кутиите от коледните подаръци - обикновено са достатъчно твърди. Изрежете горния ръб като кули и прозорци, пише Марица.бг. През прорез в средата на едната част промушете другата, така че да се кръстосат и да могат да стоят стабилно. Сега остава само да се извади колекцията принцеси, събирана усърдно от шоколадови яйца през цялата година. Всяка година си давате коледно обещание, че се отървете от излишните килограми. И по празниците отчитате като Бриджит Джоунс, че не само не сте изпълнили това, ами сте качили още. Е, щом няма шанс старите дънки пак да влязат в употреба, намерете им друго приложение. Нарежете ги на ивици, нанесете осева линия и имате идеалната писта, която не се сглобява, не се разпада лесно, не боде, ако някой стъпи върху нея. И много бързо се събира.", "date": "2017.12.29", "title": "ИДЕЯ: 10 игри у дома през ваканцията"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B0%D0%B9%D0%BA%D1%8A%D0%BB%D0%B0-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news715710.html", "text": "Легендата на ЦСКА Георги Илиев-Майкъла, изрази интересно мнение пред Канал 3, касаещо \"армейците\". Според него и тази година \"червените\" ще има проблеми с участието си в евротурнирите. \"Досега не съм чул и не знам някой да е спечелил дело срещу УЕФА и ФИФА. Не вярвам те да тръгнат против себе си, против техните решения и закони. Правилата се разминават в България, но там се спазват. ЦСКА и тази година ще има проблем с участието в евротурнирите\", заяви Майкъла. \"Ръководството на ЦСКА не трябва да обвинява БФС, който е направил изключително много за \"червените\". Боби Михайлов е човекът, който 99% допринесе за сегашното състояние на ЦСКА\", добавя още Илиев.", "date": "2017.12.29", "title": "ЕКСКЛУЗИВНО! Майкъла с любопитен коментар за \"червените\""}
{"url": "http://pik.bg/%D1%81%D0%BB%D1%83%D1%87%D0%B8-%D1%81%D0%B5-%D1%86%D0%B2%D0%B5%D1%82%D0%B8-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%B8-%D1%86%D0%B2%D0%B5%D1%82%D0%B8-%D0%BD%D0%B0%D0%B9%D0%B4%D0%B5%D0%BD%D0%BE%D0%B2%D0%B0-%D1%81%D0%B8-%D0%BF%D1%80%D0%BE%D1%81%D1%82%D0%B8%D1%85%D0%B0-%D0%BE%D1%82%D0%BD%D0%BE%D0%B2%D0%BE-%D1%81%D0%B0-%D0%BF%D1%8A%D1%80%D0%B2%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B8-news715651.html", "text": "Все още не става ясно коя е предприела първата крачка към сдобряване. Доскоро и двете бяха разочаровани една от друга. Техни дружки успяха да спретнат голяма интрига, вследствие на която се получи „развален телефон“ и мацките се заблудиха, че изпитват неприязън една към друга. Макар че мина доста време, в което те не мелеха брашно заедно, доказаха, че приятелството е по-силно от егото. Лудият репортер Даниел Петканов направи публично достояние сдобряването на гимнастичките, а какъв е бил поводът за общото му фото с тях, не е посочено, предава Хотарена. Прави впечатление, че Цвети Стоянова се е сдобила с нови джуки. „Браво, че пак са приятелки“, изказаха одобрението си интернет потребителите в Инстаграм и Фейсбук. Двете бивши гимнастички – Цветелина Стоянова и Цветелина Найденова, успяха да си простят и отново са приятелки.", "date": "2017.12.29", "title": "СЛУЧИ СЕ! Цвети Стоянова и Цвети Найденова си ПРОСТИХА! Отново са първи приятелки"}
{"url": "http://pik.bg/%D0%B8%D0%B2%D0%BE-%D0%B0%D0%BD%D0%B3%D0%B5%D0%BB%D0%BE%D0%B2-%D0%B5-%D1%81%D0%BF%D0%BE%D1%80%D1%82%D0%B8%D1%81%D1%82-%E2%84%961-%D0%BD%D0%B0-%D0%BF%D0%B5%D1%80%D0%BD%D0%B8%D0%BA-%D1%82%D0%BE%D0%B9-%D1%81%D0%BC%D1%8F%D1%82%D0%B0-%D1%87%D0%B5-%D0%B4%D1%80%D1%83%D0%B3-%D0%BF%D0%BE%D0%B2%D0%B5%D1%87%D0%B5-%D0%B7%D0%B0%D1%81%D0%BB%D1%83%D0%B6%D0%B0%D0%B2%D0%B0-%D0%BD%D0%B0%D0%B3%D1%80%D0%B0%D0%B4%D0%B0%D1%82%D0%B0-news715691.html", "text": "Бившият световен и европейски шампион по борба класически стил в категория до 60кг Иво Ангелов бе избран за спортист номер 1 на Перник. Той спечели титлата втори път, като сега я заслужи заради силното му завръщане на тепиха тази година. Перничанинът отново препаса пояса на \"Никола Петров\" за най-добър български борец в класическия стил , стана европейски вицешампион в Нови Сад и спечели първо място в държавното първенство. Иво Ангелов благодари за оценката и заяви, че на неговото място трябва да бъде Тарек Абделслам. Независимо, че е чужденец, Тарек се състезава и прославя името на Миньор / Перник /, каза Ангелов. Той отправи благодарност към Гриша Ганчев затова, че пернишкият клуб разполага с едни от най-добрите борци в Европа и в света. Подгласник на елитния борец стана състезателката по самбо Виктория Павлова, трети е капитанът на мъжкия волейболен отбор Виктор Костадинов. Четвърто място в спортната класация заслужи ръгбистът Иван Пачаръзов, пети е шахматистът Любомир Данов. Постиженията на състезател по таекуон-до Мирослав Миленков го наредиха на шеста позиция, седми е боксьорът Алекс Тодоров, предава Спортал. Едва осми е класиран шампионът Тарек Абделслам, девети е Силвио Седефчев - състезател по тенис на маса, десети е борецът Николай Байряков. Отбор на годината стана мъжкият волейболен тим \"Миньор\", званието треньор на годината получи Иглика Милентиева - треньор по джудо и самбо. Кметът Вяра Церовска награди и ветераните Ненчо Миленков - ориентиране и Серги Сергиев - борба, както и клуб за спортна интеграция \"Кракра\". Със специални плакети бяха отличени волейболен клуб \"Миньор\" по случай 95-годишнината на организирания волейбол в Перник, футболен клуб \"Енергетик\" по случай 35-годишния му юбилей, клубът по бокс \"Перник - Ладимекс\" заради 25-годишното му съществуване и най-силния аматьорски клуб зад граница, който е създаден от перничанина Николай Василев - \"Миньор-Перник\" / Чикаго /.", "date": "2017.12.29", "title": "Иво Ангелов е спортист №1 на Перник, той смята, че друг повече заслужава наградата"}
{"url": "http://pik.bg/%D0%BC%D0%B8%D1%80%D0%B0%D0%BB%D0%B5%D0%BC-%D0%BF%D1%8F%D0%BD%D0%B8%D1%87-%D0%BF%D0%BE%D0%B4-%D0%B2%D1%8A%D0%BF%D1%80%D0%BE%D1%81-%D0%B7%D0%B0-%D0%B3%D0%BE%D1%81%D1%82%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B5%D1%80%D0%BE%D0%BD%D0%B0-news715692.html", "text": "Халфът на Ювентус Миралем Пянич е под сериозна въпросителна за гостуването на Верона през уикенда. Босненецът напусна преждавременно последната тренировка на “бианконерите”. От клуба обявиха, че причината за това е мускулно разтежение на квадрицепса на дясното бедро. Състоянието на Пянич ще бъде наблюдавано от лекарите на тима през следващите дни, предава Спортал. Ако травмата се окаже по-сериозна, той може да отпадне от сметките на Масимилиано Алегри за двубоя в града на Ромео и Жулиета.", "date": "2017.12.29", "title": "Миралем Пянич под въпрос за гостуването на Верона"}
{"url": "http://pik.bg/%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B0-%D0%B7%D0%B0-%D1%83%D0%BC%D0%B0-%D0%B2%D1%81%D0%B8%D1%87%D0%BA%D0%B8-%D0%B2-%D0%BA%D1%80%D0%B8%D1%82-%D0%BB%D0%B8-%D1%81%D0%B0-%D0%BB%D1%8A%D0%B6%D1%86%D0%B8-news715653.html", "text": "Обичате ли да решавате логически загадки? Може би точно сега в дните между големите зимни празници е време да размърдате мозъчните си клетки, които може и да са позадремали около всички пиршества и топли вечери пред камината с любимите хора. Ето защо ви предлагаме една интересна задача. За да се справите с нея, няма да ви е нужна математика, само силна логика. Загадката е измислена преди години и често затруднява студентите в известни университети. Ако обаче успеете да се справите и да намерите верния отговор за нула време, то може би вече сте заети в сферата на точните науки или трябва да се насочите натам. Творческите натури също имат шанс да опровергаят клишето, че логиката им куца. Ето и условието: На о-в Крит живеят 623 666. И според древна легенда всички до един са лъжци! Естествено местното население не е доволно от нещата, които се говорят за тях. Затова един ден те решили да развенчаят този мит. Ето защо критяните били помолени да се изкажат по въпроса. Критянин 1: Точно 1 от тези изявления е невярно. Критянин 2: Точно 2 от тези изявления са неверни. Критянин 3: Точно 3 от тези изявления са неверни. Критянин 4: Точно 4 от тези изявления са неверни. Цялата тази история се повтаря до самия край, като всеки твърди нещо ново, но по модела на останалите. И така: Критянин 623 665: Точно 623 665 от тези изявления са неверни. Критянин 623 666: Точно 623 666 от тези изявления са неверни. В задачата се задават два въпроса - някой казал ли е истината? Ако смятате, че не всички критяни са лъжци, трябва да откриете и кой е казал абсолютната истина Истината казва критянин №623 665. Причината? Всяко едно от останалите изказвания е несъвместимо с другите. Има само едно вярно изявление и това е на предпоследния критянин. Така излиза, че не всички жители на о-в Крит са лъжци. трафикнюз.бг", "date": "2017.12.29", "title": "Тренировка за ума: Всички в Крит ли са лъжци?"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%B7%D0%B8%D0%BC%D0%BD%D0%B8%D1%8F-%D0%BC%D0%B0%D1%80%D1%81-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news715715.html", "text": "Едно от подразделенията на американското космическо ведомство, лабораторията за реактивни двигатели в Пасадена, публикува на своя сайт снимка на \"зимния\" Марс. На нея се вижда Червената планета покрита със снежни шапки. Ниската температура е превърнала въглеродният двуокис от атмосферата на планетата в ледени частици, които образуват причудливи форми. Те много наподобяват тези, които се наблюдават на повърхността на Земята зимно време. Общият обем на леда на повърхностния слой на Марс се оценява на 5 милиона кубични километра. При нагряване до състояние на течност, това количество е достатъчно, за да покрие цялата планета със слой вода с дебелина 35 метра.", "date": "2017.12.29", "title": "Вижте \"зимния\" Марс (УНИКАЛНИ СНИМКИ)"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BF%D1%80%D0%B8%D0%B7%D0%BD%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F%D1%82%D0%B0-%D0%B2-%D1%81%D0%B0%D0%BD%D0%BA%D1%82-%D0%BF%D0%B5%D1%82%D0%B5%D1%80%D0%B1%D1%83%D1%80%D0%B3-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D1%82%D0%B5%D0%BD%D1%82%D0%B0%D1%82-%D0%BF%D1%80%D0%B8%D0%B7%D0%BE%D0%B2%D0%B0-%E2%80%9E%D0%B1%D0%B0%D0%BD%D0%B4%D0%B8-news715696.html", "text": "TACC. РИА Новости. От Кремъл обаче подчертаха, че случилото се не е в резултат на пропуски, допуснати от спецслужбите. Следователите на свой ред увериха, че работят по всички версии за взрива в супермаркета в Санкт Петербург, включително и по тази за терористичен атентат. „Разследването се намира в активен стадий, разглеждат се всички версии за случилото се, включително терористичен атентат“, заяви говорителят на органа Светлана Петренко пред агенция Интерфакс. Държавният глава на Руската федерация Владимир Путин призна за терористичен атентат експлозията, която във вечерните часове на сряда разтърси магазин за хранителни стоки в Санкт Петербург. „Вчера (сряда, 27 декември – бел.р.) в Санкт Петербург бе извършен терористичен атентат“, заяви президентът в рамките на среща с офицери, участвали във военната операция в Сирия. Путин напомни за хилядите екстремисти, които остават в близкоизточната арабска република. „А какво ще стане, ако тези хиляди, стотици се върнат сред нас? Обучени, въоръжени, добре подготвени?“, бе реторичният въпрос към военнослужещите на Москва, който отправи руският президент, цитиран от Същевременно той разкри, че е дал „указание на директора на Федералната служба за сигурност при работа с тези бандити, при задържането им да се действа – разбира се, в рамките на закона“. Путин обаче допълни: „Но при опасност за живота и здравето на нашите сътрудници, нашите офицери трябва да действат решително, да не взимат никого в плен и да ликвидират всички такива бандити на място“. След изявлението на Путин говорителят на Кремъл Дмитрий Песков уточни, че във взривното устройство е имало поразяващи елементи, така че „при всички положения, така или иначе, това е терористичен атентат“, привежда думите му В сряда около 18.45 часа местно време (17.45 българско) в магазин „Перекресток“ на Кондратиевски проспект в Санкт Петербург избухна взрив, в резултат на който пострадаха 13 души. Шестима от тях остават в болница. Същевременно от Следствения комитет на Русия съобщиха, че по предварителни данни, взривеното устройство е съдържало поразяващи елементи и мощността му е била 200 грама тротилов еквивалент. По данни на Националния антитерористичен комитет на Русия устройството е било поставено в каса за съхраняване на багаж. Извършителят все още не е идентифициран, а към момента нито една групировка не е поела отговорност. Фокус", "date": "2017.12.29", "title": "Владимир Путин призна експлозията в Санкт Петербург за терористичен атентат, призова „бандитите да не бъдат взимани в плен“ (ОБЗОР)"}
{"url": "http://pik.bg/%D0%B8%D0%BD%D1%82%D0%B5%D1%80-%D1%81-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D0%B4%D1%83%D0%BE-%D0%BE%D1%82-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news715695.html", "text": "Интер проявява интерес към двама играчи на Барселона. В полезрението на “нерадзурите” са попаднали крилото Жерард Деулофеу и защитникът Алейш Видал, твърди “Гадзета дело Спорт”. Според информацията, каталунците са склонни да пуснат тези двама играчи под наем за два сезона с опцията за откупуването им след това. Именно такова е желанието на Интер, за да може клубът да се вмести в изискванията на ФИФА за Финансов феърплей. Така остава единствено Деулофеу и Видал да постигнат договорка за личните си условия с Интер, за да се стигне до сделка. Крилото е склонен на подобен трансфер, но десният бек за момента се дърпа и предпочита да изчака за по-добри предложения. Деулофеу познава добре обстановката в Серия “А”. Той вече игра с екипа на Милан и остави добри впечатления с представянето си за “росонерите” като вкара 4 гола в 18 мача, предава Спортал. Именно заради това от Барселона решиха да го върнат на “Камп Ноу”, но там той така и не успя да покаже най-доброто, на което е способен.", "date": "2017.12.29", "title": "Интер с интерес към дуо от Барселона"}
{"url": "http://pik.bg/%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%BD%D0%B5%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%B5-%D0%B3%D1%80%D0%B8%D0%B7%D0%BC%D0%B0%D0%BD-%D0%B4%D0%B0-%D1%81%D0%B8-%D1%82%D1%80%D1%8A%D0%B3%D0%BD%D0%B5-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-news715693.html", "text": "Изпълнителният директор на Атлетико Мадрид Мигел Анхел Хил Марин обяви, че няма никакъв шанс звездата на тима Антоан Гризман да си тръгне през зимата. Французинът подписа нов договор през миналото лято, за да се отблъсне интереса от страна на Манчестър Юнайтед. Въпреки това, в момента отново се появиха спекулации, че нападателят може да напусне “Уанда Метрополитано”, като апетити към него има от страна на Барселона. “Невъзможно е Гризман да си тръгне през зимата. През миналото лято ние положихме неимоверни усииля, за да го задържим и сега смятаме да направим същото. Желаехме да съберем Гризман и Диего Коща и смятам, че ще е чудесно двамата да играят един до друг. Това ще е от полза за Атлетико и за треньорите на тима. Преди 1 юли, клаузата за откупуване на Гризман е 200 милиона евро. Атлетико не желае да го продава нито сега, нито през лятото. За нас той е много важен играч, който много израсна и се надявам да продължим да растем заедно. Надявам се и той да желае същото”, заяви Хил Марин, цитиран от Спортал.", "date": "2017.12.29", "title": "Атлетико: Невъзможно е Гризман да си тръгне през зимата"}
{"url": "http://pik.bg/1-%D1%82%D1%80%D0%B8%D0%BB%D0%B8%D0%BE%D0%BD-%D0%B4%D0%BE%D0%BB%D0%B0%D1%80%D0%B0-%D0%B4%D0%BE%D0%BD%D0%B5%D1%81%D0%B5-2017-%D0%B3-%D0%BD%D0%B0-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D0%B2-%D1%81%D0%B2%D0%B5%D1%82%D0%B0-news715661.html", "text": "Милиардерите по света увеличиха богатството си с над 1 трилиона долара през 2017 година, сочи рейтинга на 500-те най-състоятелни хора в света на Bloomberg, цитиран от БГНЕС. През изминалата година състоянието на 440 милиардера от списъка се е увеличило с 1.05 трилиона долара. В същото време капиталите на 58 лица от рейтинга са намалели с 46 млрд. долара. Съвкупното състояние световните магнати е нараснало с 23% в сравнение с 27 декември 2016 година. Общото състояние на 159-те американски милиардери от списъка се е увеличило през годината с 18% и достигна 2 трилиона долара. Активите на 27-те най-богати руснаци са се увеличили с 28 млрд и достигнаха общата стойност от 275 млрд. долара. На свой ред 38-те китайски магнати, включени в рейтинга, са вдигнали капиталите с 65%, достигайки 177 млрд. долара. Растежът на тяхното богатство тази година се оказа с най-високи темпове. Първо място в списъка заема Джеф Безос, собственикът на американския гигант за интернет търговия Amazon. Неговото състояние възлиза на 99,6 млрд долара. За една година то се е увеличило с 34.2 млрд долара, което му позволи да измести от първото място основателя на корпорацията Microsoft Бил Гейтс, чието пък богатство се оценява на 91.3 млрд долара (увеличение от 8,9 млрд за една година).", "date": "2017.12.29", "title": "1 трилион долара донесе 2017 г. на най-богатите в света"}
{"url": "http://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%87%D0%BD%D0%B8%D1%82%D0%B5-%D1%82%D0%B5%D0%BD%D0%B4%D0%B5%D0%BD%D1%86%D0%B8%D0%B8-%D0%BF%D1%80%D0%B5%D0%B7-2018-%D0%B3%D0%BE%D0%B4%D0%B8%D0%BD%D0%B0-news715687.html", "text": "В края на всяка година анализаторите винаги се опитват да предвидят какви ще са водещите тенденции през следващите 12 месеца. Онлайн изданието BusinessInsider е направило селекция на някои от най-реалистичните прогнози за развитието на технологиите и тенденциите в ИТ индустрията през 2018 г. Изкуственият интелект ще продължи да има все по-голямо участие в продуктите и услугите. Компании като Netflix, Google, Facebook и други вече използват изкуствен интелект, за да персонализират услугите за всеки потребители. А през следващата година възможностите на алгоритмите ще станат още по-големи. Добавената и виртуалната реалност ще направят нова крачка към масовия потребител. Според хора като Марк Зукърбърг все още има няколко години докато тези технологии са напълно готови. Въпреки това те продължават и сега да правят всичко необходимо, за да печелят все повече и повече почитатели. Миниатюрните роботи в медицината също ще се приближат до реалността. Вече има все повече разработки на различни нанороботи, които да могат да влизат в кръвоносните съдове и да доставят лекарства директно до болните клетки в тялото. Автономните и електрическите автомобили ще продължат своето развитие и ще привличат още повече внимание. Интересът на хората към електрически коли също се увеличава и компаниите ще се надпреварват за вниманието на клиентите и в този сегмент. Технологиите ще продължат да влияят и променят работата на бизнеса. Вече много компании разчитат на Big Data и машинно обучение, за да оптимизират процесите си. Досега тези технологии сякаш остават резервирани за големите корпорации, но постепенно те ще стават все по-достъпни и за малките и средни фирми. Технологии като добавена реалност също ще помагат на работниците в складовете и заводите. Разбира се, ще има и доста промени в интернет и социалните мрежи. Битката с фалшивите новини ще продължи, а съдбата на интернет неутралността в САЩ може да доведе до още по-големи промени. Първоначално, основната битка в мрежата ще е за доверието на потребителите и както винаги - киберсигурността. vesti.bg", "date": "2017.12.29", "title": "ПРОГНОЗА! Технологичните тенденции през 2018 година"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B4%D0%B0-%D0%BF%D1%80%D0%BE%D1%87%D0%B8%D1%81%D1%82%D0%B8%D1%82%D0%B5-%D0%BE%D1%80%D0%B3%D0%B0%D0%BD%D0%B8%D0%B7%D0%BC%D0%B0-%D1%81%D0%B8-%D1%81%D0%BB%D0%B5%D0%B4-%D0%BA%D0%BE%D0%BB%D0%B5%D0%B4%D0%BD%D0%B0%D1%82%D0%B0-%D1%82%D1%80%D0%B0%D0%BF%D0%B5%D0%B7%D0%B0-news715678.html", "text": "Преяждането на Коледа често води до плачевни последици за организма. Човек хапва какво ли не и безразсъдно смесва разнообразни храни. Следпразничното пречистване на организма е задължително. Ако не всеки, то поне повечето от нас се нуждаят от малка диета след вкусотиите, на които не сме успели да устоим по време на празниците. С нея, от една страна, ще се освободим от токсините и мазнините, изхвърляйки ги навън, а освен това ще повишим и имунитета си - нещо, което ще ни е от огромна полза на прага на предстоящата грипна вълна. За целта е необходимо да си направим напитка в домашни условия, която съдържа сока на един лимон, 10 ментови листа, 1 настъргана краставица и 2 л вода. Всички продукти се поставят в голям стъклен съд, объркват се и се оставят да престоят два-три часа. След това вълшебната напитка, която ще ни помогне да се отървем от токсините и мазнините, които сме натрупали в организма си, и ще повиши имунитета ни, е готова за прием. От нея се пие по две водни чаши на ден. Добре е да приемаме от тази напитка в продължение на 15 дни, за да пречистим добре организма си. Диетичните дни, в които се ядат само ябълки, са полезни, както и да се хапва по една всяка сутрин. Освен че съдържа голямо количество витамин С, микро- и макроелементи, в ябълката има пектин, а той също отнася токсините, които сме натрупали. Той изхвърля и тежките метали, и химичните съединения от лекарствата, които много хора пият за различните си заболявания. Тези, които хапват по една ябълка на ден, намаляват опасността от инфаркт и инсулт с над 60%. За да се предпазим от рак, включително такъв и на стомаха, всеки ден трябва да ядем по около 400 г плодове и зеленчуци с високо съдържание на витамин А, витамин С, Е. Те пазят младостта и са противоракови натурални средства. Ако обичаме да си хапваме повечко, можем да прекаляваме само с количеството на плодовете и зеленчуците. Те няма да ни направят по-пълни или пък да ни разболеят. Основно правило е обаче да дъвчем много добре, дълго и продължително. Тогава ще бъдем сити, защото самото дъвчене дава чувство на ситост, храната се приема по-добре и нямаме проблеми със стомаха. А по този начин и по-дълго се наслаждаваме на вкуса на яденето, без да поемаме големи количества. zdrave.to", "date": "2017.12.29", "title": "ПОЛЕЗНО! Вижте как да прочистите организма си след коледната трапеза"}
{"url": "http://pik.bg/%D1%80%D1%83%D1%81%D0%B8%D1%8F-%D0%BF%D0%BB%D0%B0%D0%BD%D0%B8%D1%80%D0%B0-%D0%B4%D0%B0-%D0%BE%D1%82%D0%B2%D0%BE%D1%80%D0%B8-%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%BE%D0%B1%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8%D1%8F-%D0%B2-%D0%BA%D1%83%D0%B1%D0%B0-news715680.html", "text": "Русия планира да построи в Куба съвременна астрономическа обсерватория, предаде ТАСС. Тя ще бъде оборудвана с един от най-мощните в света телескопи и ще помогне на учените да открият източници на гравитационни вълни. В частност, предназначението на телескопа ще бъде за наблюдение на потенциално опасни космически обекти – метеорити и космически отломки. Още не е ясно местоположението, където ще бъде инсталиран той. Русия възнамерява да построи на острова и един полигон за приложни изследвания и усъвършенстване на работата на космическите навигационни системи. Строителството ще започне, след като двете държави подпишат споразумение, което може да се случи догодина.", "date": "2017.12.29", "title": "Русия планира да отвори астрономическа обсерватория в Куба"}
{"url": "http://pik.bg/%D0%B8%D0%BB%D0%B8%D0%B0%D0%BD-%D0%B8%D0%BB%D0%B8%D0%B5%D0%B2-%D0%B4%D0%BE%D0%B2%D0%BE%D0%BB%D0%B5%D0%BD-%D1%81%D1%8A%D0%BC-%D1%87%D0%B5-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0%D0%BC-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B2-%D1%80%D0%BE%D0%B4%D0%BD%D0%B8%D1%8F-%D0%BC%D0%B8-%D0%BA%D0%BB%D1%83%D0%B1-news715697.html", "text": "Черно море Верея (Стара Загора) Берое Левски Локомотив (Пловдив) Илиан Илиев се завърна начело на . Новината бе обявена по-рано днес, а наставникът коментира, че се радва, че се връща в родния си клуб. Досега той бе начело на . “Най-важното е, че се връщам в родния ми клуб. Имайки предвид какво направихме във Верея, Черно море бе единственият клуб, за който можех да направя компромис и да преговарям. Другият вариант бе за тим от чужбина. Доволен съм, че се завръщам във Варна”, заяви Илиев пред Нова телевизия. Илиан започна треньорската си кариера именно начело на Черно море през 2004 година и работи там до 2006 година, след което мина през , , Интерклуб (Ангола), и Верея.", "date": "2017.12.29", "title": "Илиан Илиев: Доволен съм, че се завръщам във Варна, в родния ми клуб"}
{"url": "http://pik.bg/%D1%88%D0%B5%D1%81%D1%82%D0%B8%D0%BC%D0%B0-%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8-%D0%BE%D1%84%D0%B8%D1%86%D0%B5%D1%80%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D1%81%D0%B5%D0%B2%D0%B5%D1%80%D0%B5%D0%BD-%D1%81%D0%B8%D0%BD%D0%B0%D0%B9-news715659.html", "text": "Reuters, цитирана от Фокус. Египетски военен и петима войници загинаха при взрив, поразил тяхното превозно средство, докато са извършвали нападение срещу позиция на терористите в Северен Синай, предаде „Експлозията е причинена от поставена под пътя от терористите бомба“, съобщава армията в официално свое заявление, но не уточнява други подробности. По-рано при отделна операция в Северен Синай са убити трима ислямисти.", "date": "2017.12.29", "title": "Шестима египетски офицери са загинали при взрив в Северен Синай"}
{"url": "http://pik.bg/%D1%83%D1%87%D0%B5%D0%BD%D0%B8-%D0%BA%D0%BE%D0%BF%D0%B0%D0%B5%D0%BD%D0%B5%D1%82%D0%BE-%D0%BD%D0%B0-%D0%B1%D0%B8%D1%82%D0%BA%D0%BE%D0%B9%D0%BD%D0%B8-%D0%B2%D1%80%D0%B5%D0%B4%D0%B8-%D0%BD%D0%B0-%D0%B0%D1%82%D0%BC%D0%BE%D1%81%D1%84%D0%B5%D1%80%D0%B0%D1%82%D0%B0-news715698.html", "text": "Учени установиха, че популярността на криптовалутата вреди сериозно на атмосферата. Става дума за това,че за генерирането на един биткойн в атмосферата се изхвърлят 118 кг. въглероден двуокис. За производството на биткойни се използва голямо количество електрическа енергия, като в болшинството от случаите тя се получава от въглища и нефт. Учените изчисляват, че за производството на един биткойн в атмосферата се отделят вредни емисии, равняващи се на тези изхвърлени от автомобил за 2 500 километров пробег. Като цяло, \"копаенето\" на биткойни е довело до изхвърляне на 17 млн тона въглероден двуокис в атмосферата. До момента за биткойните са изразходвани 98 млрд киловат часа електроенергия. fakti.bg", "date": "2017.12.29", "title": "Учени: \"Копаенето\" на биткойни вреди на атмосферата"}
{"url": "http://pik.bg/%D0%B1%D1%83%D0%BA%D0%B0%D1%80%D0%B5%D0%B2-%D0%B2-%D0%BB%D0%B5%D0%B2%D1%81%D0%BA%D0%B8-%D1%89%D0%B5-%D0%B4%D0%B0%D0%B4%D0%B5%D0%BC-%D0%BD%D1%83%D0%B6%D0%BD%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-news715688.html", "text": "Координаторът по спортните въпроси в Левски Асен Букарев говори пред “Канал 3” за ситуацията на “Герена”. Той разкри, че няма конфликт между него и бившия спортен директор Даниел Боримиров. Освен това той сподели, че клубът няма да се поддаде на външното влияние и ще даде нужното време на треньора Делио Росида изгради боеспособен състав. “С Боримиров сме си стиснали ръцете. Ръководството има право да взима подобни решения и между нас няма конфликт”, заяви Букарев. “В момента започва да се надига фронт срещу Делио Роси. А помните преди няколко месеца как той бе приет като Месия при идването си в клуба. Сега е обратното. Все повече хора говорят за неговата оставка. Изглежда историята отново се повтаря. Ние обаче не смятаме да повтаряме старите грешки и ще дадем нужното време на треньора да направи подготовка и да опита да вдигте нивото на отбора. Искаме Левски да се пребори за трофей и да играе добър футбол, който да радва окото на феновете”, добави Буки.", "date": "2017.12.29", "title": "Букарев: В \"Левски\" ще дадем нужното време на Делио Роси"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-7-%D1%85%D0%BE%D0%B1%D0%B8%D1%82%D0%B0-%D0%BA%D0%BE%D0%B8%D1%82%D0%BE-%D0%BF%D1%80%D0%B0%D0%B2%D1%8F%D1%82-%D1%87%D0%BE%D0%B2%D0%B5%D0%BA%D0%B0-%D0%BF%D0%BE-%D1%83%D0%BC%D0%B5%D0%BD-news715672.html", "text": "Дълго се смяташе, че хората са родени с определено изначално дадено им ниво на интелигентност и най-доброто, което могат да сторят в живота, е да се примирят със своя потенциал. Но учени доказаха, че всъщност можем да повишаваме този потенциал и да се радваме на себе си в процеса. Днес знаем, че когато усвояваме нови умения, мозъкът ни създава неврологични пътища и това го кара да работи по-бързо и по-добре. 7 конкретни хобита дори са научно доказани като начини да станем по-умни. Кои са те? Американският сайт Business Insider ги изброява в материал. Става дума за следното: . То помага на творчеството, аналитичните умения, езика, математическите способности, моторно-двигателния апарат и други. Всичко това са великолепни предимства. Мнозина смятат, че участието в отборни спортове върши същата полезна работа за развитието на интелигентността. Но различното в свиренето на инструмент и създаването на музика е, че за разлика от останалите видове активности, само то засилва corpus callosum, който свързва двете полукълба на мозъка чрез създаването на нови неврологични връзки. Подобреният corpus callosum помага в изпълнителните умения, на паметта, на способността да разрешаваме проблеми и на цялостните мозъчни функции, колкото и да е възрастен човекът. Четене на всичко. Без значение дали то в \"Хари Потър\", \"Игра на тронове\" или новия брой на \"Уолстрийт джърнъл\". Четенето ни кара да се чувстваме по-добре като себе си. То повишава три типа интелигентност - кристализираната, флуидната и емоционалната. Подобрява способността да решаваме задачи, да разрешаваме проблеми. Като съчетаваме различни парченца знание заедно, по-добре се ориентираме в ежедневния живот, можем да прозираме повтарящите се модели наоколо, да разбираме процесите, които се случват, и точно да интерпретираме и отговаряме на чувствата на другите. По отношение на работата, това се превежда като да накараш събитията да се случват и да правиш по-добри мениджърски решения. . Упражняването на тялото по-често от веднъж седмично, както знаем, изпълва клетките с BDNF - протеин, полезен за паметта, за умението да се учим, да се фокусираме, концентрацията и способността да разбираме. Всички те често са обобщавани с названието \"ментална активност\". Някои учени спекулират, че седенето в неподвижно състояние дълго време дори има обратния ефект - то замъглява мозъка и го забавя, възпира го да работи толкова добре, колкото би могъл. Забравете за решаването на кръстословици и загадки, за да подобрите паметта си. Вместо това, научете чужд език. Изследване показва, че хората, които са билингвистични, или знаят повече от два езика. се справят по-добре в решаването на загадки от останалите, които говорят само един език. Успешното научаване на нови езици дава възможност на мозъка да работи по-добре при изпълнението на всякакви поставени задания. Включително, традиционните умения като планирането и решаването на проблеми. Освен това, ако говорим два езика гладко, имаме по-добри умения да наблюдаваме околната среда и по-добре можем да направямваме вниманието си към процесите. Какво е то? Става дума за учение чрез повтаряне на информацията - може да бъде на глас или наум. Много интелигентни ученици в гимназията се провалят на финални изпити, защото в предишните седмици изглежда са разбрали много добре темите, но в деня на големия тест, забравят нещата. Хората сме склонни много бързо да забравяме (за щастие) и това се отразява, ако не сме повторили многократно знанията, които искаме да запаметим. Една от причините ученето на нов език да ни прави по-умни е, че то изисква кумулативно учене. Трябва да повтаряме едно и също отново и отново. Граматиката, новите думи - те са повтарящи се модели, които заучаваме. Можем да ставаме все по-интелигентни, дори да сме минали времето на гимназиалните години и отдавна да сме на работа. Можем да го правим, като си записваме интересни мисли от книги, които сме прочели и ги повтаряме, както и като заучваме наблюдения и важни фрази за преговори. Можем да си водим малък дневник с всичко, което ни изглежда полезно за научаване и интересно, с което можем да подобряваме представянето си и да впечатляваме другите. Интегрирайте този вид учене в програмата си за самоподобрение. . Судоку, пъзели, гатанки, игри на маса, видеоигри, игри на карти - всички тези и подобните им активности са полезни, те увеличават невропластичността. Провокират голям набор от промени в невронните пътища и синапси, което в общи линии е способността на мозъка да се саморазпознаваме. Когато невронните клетки отговарят по нови начини, това увеличава пластичността на мозъка, което ни дава възможност да виждаме нещата от повече различни гледни точки и да разбираме първопричините и ефектите от поведението и емоциите. Пред нас възникват нови модели и когнитивните ни способности се подобряват. Имайки предвид това, невропластичността е свързана с подобрения на състояния като шума в ушите. Покачването й може да подобри определени състояния на мозъка. Хората с висока такава са по-малко податливи на тревожност и депресии, могат да учат по-бързо и да запаметяват повече. През 1992 г. Далай Лама кани ученият Ричард Дейвидсън да изследва неговите мозъчни вълни по време на медитация, за да разбере дали би могъл да създаде специфични мозъчни вълни по команда. Накрая се оказва, че когато Далай Лама и други монаси им се казва да медитират и да се фокусират върху състраданието, техните мозъчни вълни показват, че тези хора се намират в дълбоко съчувствено състояние на ума. Пълните резултати от изследването са публикувани в Proceedings of the National Academy of Sciences през 2004 г. и след това в \"Уолстрийт джърнъл\", където се сдобиват с огромна популярност. Медитирането става интересно на амбициозните личности, защото експериментът подсказва, че можем да контролираме мозъчните си вълни и да чувстваме каквото искаме да чувстваме, когато искаме да го чувстваме. Това означава, че можем да се чувстваме по-властни и силни точно преди преговори, по-уверени докато искаме повишение и по-убедителни при продажби. Идеята е, че мозъкът може да се развива още повече и можем да го караме да го прави с цел. Различни активности стимулират различни области от мозъка и можем да работим за това да ставаме непобедими в силите си, както и да подобряваме слабите си места manager.bg", "date": "2017.12.29", "title": "ПОЛЕЗНО! 7 хобита, които правят човека по-умен"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D0%B8-%D1%81-%D1%82%D1%8F%D0%BB%D0%BE%D1%82%D0%BE-%D1%85%D1%80%D0%B8%D1%81%D1%82%D0%BE%D0%B2%D0%BE-%D1%80%D0%B5%D1%81%D1%82%D0%B0%D0%B2%D1%80%D0%B0%D1%82%D0%BE%D1%80-%D1%80%D0%B0%D0%B7%D0%B1%D1%83%D0%BB%D0%B2%D0%B0-%D1%82%D0%B0%D0%B9%D0%BD%D0%B8-%D0%B7%D0%BD%D0%B0%D1%86%D0%B8-%D0%B2-%D0%BF%D1%80%D0%BE%D1%87%D1%83%D1%82%D0%B0%D1%82%D0%B0-%D0%BF%D0%BB%D0%B0%D1%89%D0%B5%D0%BD%D0%B8%D1%86%D0%B0-news715469.html", "text": "Прочутата плащеница не е истинското платно, в което е било загърнато тялото на Иисус Христос, но не е и средновековен фалшификат. Според венецианския историк и реставратор Лучано Бузо става въпрос за оригинално творение на италианския художник и \"баща\" на ренесансовото изкуство Джото ди Бондоне, пише обекти.бг. Специалистът твърди, че е намерил подписа на Джото, скрит в лицето и ръцете на отпечатания лик на Христос. Той бил в цвят сепия, подобен на този на тъканта, а освен него била изписано и числото 15, предаде YTRO. Според учения, то сочи към годината 1315, когато художникът е получил поръчка да създаде точно копие на свещената реликва. Ако наистина е съществувал оригинал, до този момент той трябва да е бил силно повреден през вековете, когато е бил разнасян из Светите земи и Европа. Лучано Бузо смята, че хипотезата му, че плащеницата е създадена през 1315 г., е в съгласие с въглеродните изследвания, направени през последните десетилетия. Те датират Торинската реликва към началото на 14 век. Според историка, оригиналната реликва наистина е съществувала, но е изтляла с времето или е била изгубена или изгорена към датата, когато художникът е получил поръчката. След няколкомесечни изследвания ученият стигнал до извода, че подписът и числата, закодирани в платното, свидетелстват за желанието на Джото да отбележи участието си в създаването му. Не е никак чудно църквата да е решила да използва именно този художник за такава важна цел, тъй като Джото е бил един от най-известните и уважавани творци на времето си. Предишните проучвания не са попаднали на скритите знаци, защото те са нанесени със сложни и неясни мазки, почти невидими за невъоръженото око, смята Бузо. Неговата хипотеза може отново да отключи многовековните спорове за оригиналността на реликвата, на която е отпечатан човек с дълги коси и брада. Пазителят на Торинската плащеница - проф. Бруно Барберис, се отнесе скептично към идеята на Бузо. \"Първо, физичните и химически опити показаха, че следите на платното не са нанесени с боя. Второ, много учени са изследвали увеличени изображения на плащеницата и също са виждали неща, които всъщност ги няма там - трънен венец, думи на арамейски, гръцки и латински. Все едно да гледаш луната и да виждаш там очи, уста и нос\", смята Барберис. Реликвата е докарана за първи път в Европа след кръстоносните походи. Според една теория, през 13-14 в. нейни пазители са били рицарите от Ордена на тамплиерите. През 1453 г. тя е закупена от херцог Лудвиг І Савойски, а след това се е съхранявала в град Шамбери, където пострадва от пожар през 1532 г. През 1578 г. е пренесена в Торино, където се пази и до днес. Плащеницата е собственост на Ватикана. През 80-те години на миналия век британски специалисти я изучават с помощта на въглероден резонанс, който ги кара да я обявят за средновековен фалшификат. По-късно тези резултати са оспорени и опровергани от самите автори на проучването.", "date": "2017.12.29", "title": "МИСТЕРИИ С ТЯЛОТО ХРИСТОВО! Реставратор разбулва тайни знаци в прочутата плащеница"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%88%D0%B5%D1%81%D1%82%D0%B8%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news715644.html", "text": "РИА Новости. Шестима души са загинали, 18 са ранени при голямо пътно произшествие в мексиканския щат Гуанахуато, предава По данни на местни медии катастрофата се е случила на пътя между градовете Силао и Сан Фелипе, когато каравана навлиза в отсрещното платно и се сблъсква с два микробуса и камион. Шофьорът на караваната и неговият спътник са се скрили от мястото на произшествието, захвърляйки пострадалите на произвола на съдбата. Фокус", "date": "2017.12.29", "title": "ТРАГЕДИЯ! Шестима души са загинали при зверска катастрофа в Мексико"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D0%BA%D0%B0%D1%80%D0%BB%D0%B5%D1%81-%D0%BF%D1%83%D0%B9%D0%BE%D0%BB-%D0%B2%D0%B7%D0%B5-%D0%BD%D0%B0%D0%B3%D1%80%D0%B0%D0%B4%D0%B0%D1%82%D0%B0-%D0%B7%D0%B0-%D1%86%D1%8F%D0%BB%D0%BE%D1%81%D1%82%D0%BD%D0%BE-%D1%82%D0%B2%D0%BE%D1%80%D1%87%D0%B5%D1%81%D1%82%D0%B2%D0%BE-news715667.html", "text": "Легендарният капитан на Барселона Карлес Пуйол взе приза за кариера на пищната церемония в Дубай, където се раздават наградите Globe Soccer Awards. Славният защитник бе отличен заради дългогодишната си кариера на \"Камп Ноу\" и успехите, които постигна както с каталунците, така и с националния отбор на Испания. \"Щастлив съм, защото съм играл толкова много години и съм осъществил своята детска мечта. Благодаря на тези, които са ми помагали\", каза испанецът, цитиран от Спортал.", "date": "2017.12.29", "title": "Легендарният Карлес Пуйол взе наградата за \"цялостно творчество\""}
{"url": "http://pik.bg/%D1%88%D0%BE%D1%83-%D1%80%D1%83%D1%81%D0%BD%D0%B0%D1%86%D0%B8-%D1%81%D0%BF%D0%B5%D1%87%D0%B5%D0%BB%D0%B8%D1%85%D0%B0-%D0%BA%D0%BE%D0%BB%D0%B5%D0%B4%D0%BD%D0%BE%D1%82%D0%BE-%D1%81%D1%8A%D1%81%D1%82%D0%B5%D0%B7%D0%B0%D0%BD%D0%B8%D0%B5-%D0%BF%D0%BE-%D0%B1%D0%B8%D0%B0%D1%82%D0%BB%D0%BE%D0%BD-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD%D0%B0-%D0%BD%D0%B0-%D1%88%D0%B0%D0%BB%D0%BA%D0%B5-04-news715673.html", "text": "Руските биатлонисти Екатерина Юрлова-Перхт и Алексей Волков станаха победители в Коледното състезание, което се проведе на стадиона на футболния Шалке 04 - \"Фелтинс Арена\". Руснаците спечелиха състезанието в масовия старт и преследването като дадоха резултат 33 минути, 21.4 секунди, допускайки на осем огневи рубежа само един извън целта, предава Спортал. Второто място заеха чехите Ева Пускарчикова и Ондржей Моравец, които изостанаха на 24 секунди и допуснаха две грешки. Трети се наредиха австрийците Лиза Тереза Хаузер и Юлиан Еберхард, които приключиха на 43.5 секунди и 9 неточности в стрелбата. Състезанието има комерсиален и развлекателен характер, а от 2002-а година се провежда на на стадиона в миньорския град. Руска двойка го печели за първи път от 2012-а година насам, като тогава отново Юрлова е била част от тандема, но с Антон Шипулин.", "date": "2017.12.29", "title": "ШОУ! Руснаци спечелиха Коледното състезание по биатлон на стадиона на Шалке 04"}
{"url": "http://pik.bg/%D1%80%D0%B5%D0%BB%D0%B0%D0%BA%D1%81-6-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%B4%D0%B0-%D0%BF%D1%80%D0%B0%D0%B2%D0%B8%D0%BC-%D1%81%D0%BB%D0%B5%D0%B4-%D1%80%D0%B0%D0%B1%D0%BE%D1%82%D0%B0-%D0%B7%D0%B0-%D0%B4%D0%B0-%D1%81%D0%BC%D0%B5-%D0%BF%D0%BE-%D1%89%D0%B0%D1%81%D1%82%D0%BB%D0%B8%D0%B2%D0%B8-%D0%B8-%D0%B2-%D0%BF%D0%BE-%D0%B4%D0%BE%D0%B1%D1%80%D0%B0-%D1%84%D0%BE%D1%80%D0%BC%D0%B0-news715652.html", "text": "След изтощителен ден на работа е много изкушаващо да се приберете директно вкъщи, да се разположите на дивана и напълно да изключите. Но, ако насочите вниманието си към други дейности може да разчупите рутината и да се чувствате по-щастливи. Ето 6 лесни неща, които да правите всекидневно, за да намерите хармония. Заради социалните мрежи, смс-ите и имейлите, напълно забравяме за телефонните разговори. Но, разговорът на глас позволявв да създадем по-близки и силни връзки. Може да използвате времето, докато се прибирате от работа, за да се чуете с приятел или член от семейството. Това е добър начин да поддържаме връзка с тях, особено ако са далеч от нас. Потапянето в гореща вана с много пяна може би е най-добрият начин да си починете. Тялото се отпуска, от главате се разсейват негативните мисли. Нещо, което е малко известно е, че взимането на вана има положително влияние и върху здравето. По този начин кожата се хидратира, нервната система се успокоява, дишаме по-добре и кръвта също циркулира по-добре, пише Cluborfei.com, цитиран от трафикнюз.бг. Понякога имате нужда просто да си починете. Забравете задълженията и фитнеса, приберете се и си легнете. Това е време изцяло за вас, през което почивате наистина добре. Това е съвет, който е добре да запомните. След дълъг ден на рабора, да се приберете вкъщи, да се настаните пред телевизора и да си поръчате храна могат да ви заведат в рая. Но според специалистите това не е особено добра идея. Това е така, защото по този начин не се възползвате напълно от вечерта си, а и развивате лошо хранителни навици. Препоръчително е да не чакате уикенда, за да пазарувате храна за вкъщи, а да го правите през седмицата. А и казват, че пазаруването успокоява. Ако сте от хората, на които им липсва сън, този съвет би трябвало да ви помогне. За да придобиете навика да заспиване по-рано, може да навивате аларма за час, в който да изгасите светлините. Това ще ви позволи да го превърнете в рутина, да спите по-добре и да бъдете по-продуктивни през деня. Все пак не забравяйте след това да навиете аларма за ставане. За да разпуснат, някои решават да посещават интензивни кардио тренировки като бокс, други предпочитан уредите във фитнеса. Но съществува спор, който наистина помага да се откъснете напълно от ежедневието и проблемите на работа, а именно йогата. Практикувайки я не само отделяме ендорфини, но и елиминираме стреса и разпускаме. Позитивният ефект е гарантиран!", "date": "2017.12.29", "title": "РЕЛАКС! 6 неща, които да правим след работа, за да сме по-щастливи и в по-добра форма"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D1%88%D0%B8%D0%B8%D1%82%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-%D0%B2-%D0%BA%D0%B0%D0%B1%D1%83%D0%BB-%D0%BE%D0%B1%D0%B7%D0%BE%D1%80-news715681.html", "text": "Най-малко 40 души са убити и повече от 90 са ранени при експлозия в шиитски културен център в афганистанската столица Кабул. „Целта на нападението е културен център, където се е провеждала церемония по повод 38-та годишнина от съветската инвазия в Афhанистан. Тогава бомбата е избухнала“, заяви говорител на вътрешнополитическото ведомство в Кабул. \"Ислямска държава\" пое отговорност за атентата. „Терористичните групировки и тези, които ги подкрепят, трябва да знаят, че народът на Афганистан е обединен и стои твърдо срещу плана, скроен от враговете му. Тези подли атаки няма да сломят афганистанския народ“, съобщава афганистанското президентство на страницата си в социалната мрежа „Туитър“. Президентът Ашраф Гани е инструктирал властите да разследват нападението и да обърнат сериозно внимание на ранените и на семействата на жертвите Британският министър на външните работи Борис Джонсън определи терористичното нападение в Кабул, при което загинаха десетки хора, като „отвратително“. „Аз съм потресен от това отвратително нападение срещу културния център в Кабул, отнело толкова много невинни животи“, заяви Борис Джонсън. „Ние оставаме твърди в намерението си да помогнем на афганистанския народ на победи тероризма и ще продължим да подкрепяме правителството на Афганистан в търсенето на по-добро бъдеще за народа си“, допълни той. Афганистанското разклонение на „Ислямска държава“, което се нарича само себе си „Провинция Хорасан“ засили атаките си през последните месеци, макар и халифатът на ислямистите в Сирия и в Ирак да се разпадна. Фокус", "date": "2017.12.29", "title": "Кървав атентат в шиитски център в Кабул (ОБЗОР)"}
{"url": "http://pik.bg/%D0%B5%D1%82%D1%8A%D1%80-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%B4%D0%B0%D0%BD%D0%B8-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-%D0%B8%D0%B3%D1%80%D0%B0%D1%87%D1%8A%D1%82-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B7%D0%B0-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D1%81-%D1%80%D0%B0%D0%B4%D1%83%D0%BA%D0%B0%D0%BD%D0%BE%D0%B2-news715676.html", "text": "Нападателят Даниел Младенов официално е първото зимно попълнение на Етър. Бившият играч на Пирин (Благоевград) подписа договор за година и половина с „болярите“ няколко дни след като разтрогна контракта си с благоевградчани. „Бързо се разбрах с ръководството на Етър. Надявам се всичко да е нормално и да бъда от полза за отбора. Прекратих договора си с Пирин заради старши треньора Милен Радуканов. Знае се, че с него имахме конфликт и решихме, че и за двете страни е добре да се разделим“, заяви пред официалния сайт на „болярите“ Младенов. „Имам поглед върху Етър, знам за какво става въпрос. Има поне 4-5 футболисти, с които сме играли заедно. Очаквам да направим здрава подготовка и да се преборим за оставането си Първа лига“, допълни още бившият футболит на Левски.", "date": "2017.12.29", "title": "Етър представи Дани Младенов, играчът потвърди за конфликт с Радуканов"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D0%B0%D0%B2%D0%B5%D0%BB-%D0%BD%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%BF%D1%80%D0%B5%D0%B1%D0%B8-%D0%B6%D0%B5%D1%81%D1%82%D0%BE%D0%BA%D0%BE-%D0%B4%D0%B8%D0%B4%D0%B6%D0%B5%D1%8F-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-news715668.html", "text": "Новото гадже на Преслава й бъдещият баща на детето й се забърка в пореден скандал. Преслава се оплакала на Павел, че въпросният фен сипе обиди по неин адрес и мачото се нахвърлил с юмруци върху въпросния фолк фен още когато го видял. Удрял го по главата, разбил му носа, цялото му лице било в кръв. После го повалил на земята и започнал да го рита. Когато му омръзнало да бие бившия фен на гаджето си, Лазаров го оставил да лежи в прахоляка на паркинга, настанил се в колата и си тръгнал. Павел е пребил жестоко диджея на известната пловдивска дискотека Планета. Инцидентът е станал преди седмица. От страх жертвата е отказал да пусне жалба в полицията. Свидетели на простотията на Павел разкриха подробности за скандала. Причината за агресията му е била повече от тъпа. В разгара на купона където и гаджето му имала участие, Павел отишъл до диджея и му казал да се мръдне защото искал да седне до него. Музикантът не го познал и потресен от наглостта му казал да си гледа работата. В този момент Павел му вкараш ляв и десен прав. Това е втори юмручен инцидент с Павел в Пловдив в рамките на месец. Фен на Преслава бе нападнат по време на концерта на телевизия за 16-ия рожден ден на тв „Планета” в Пловдив., предава Хотарена.Той слязъл в подземния паркинг, където били колите на изпълнителите, за да изчака колежката на Преслава – Теди Александрова, и да я помоли да се снимат заедно. Вместо това обаче се срещнал очи в очи с Петя и нейният „телохранител” Павел Лазаров, с когото певицата спи от лятото насам.", "date": "2017.12.29", "title": "СКАНДАЛ! Павел на Преслава преби жестоко диджея на пловдивска дискотека!"}
{"url": "http://pik.bg/%D0%B0%D0%B3%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D0%B8-%D0%BC%D0%BE%D1%83%D1%80%D0%B8%D0%BD%D1%8C%D0%BE-%D1%81%D1%82%D0%B0%D0%BD%D0%B0-%D0%BD%D0%BE%D0%BC%D0%B5%D1%80-1-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news715674.html", "text": "През 2017-а най-голямото постижение на Мендеш бе новият солиден договор на Кристиано Роналдо с Реал Мадрид, като той иначе вече е отговорник и за трансферите на английския Уулвърхамптън. \"Искам да кажа, че тази награда нямаше да е възможна без подкрепата на футболистите и колегите ми. Особено благодаря на баща си\", каза Мендеш, цитиран от Спортал. Агентът на Кристиано Роналдо и Жозе Моуриньо Жорже Мендеш за безпрецедентен седми път спечели наградата от Globe Soccer Awards за най-добър агент през 2017 година. На специална церемония в Дубай импресариото бе почетен отново, като в осемгодишната история на наградите само през 2016-а Мино Райола успя да го изпревари с грандиозните си сделки. Номинирани бяха: Жорже Мендеш, Мино Райола и Алесандро Лучи.", "date": "2017.12.29", "title": "Агентът на Кристиано и Моуриньо стана номер 1 за годината"}
{"url": "http://pik.bg/%D0%B2%D0%B8%D1%88%D0%B2%D0%B0%D0%BD%D0%B0%D1%82%D0%B0%D0%BD-%D0%B0%D0%BD%D0%B0%D0%BD%D0%B4-%D1%81%D0%BF%D0%B5%D1%87%D0%B5%D0%BB%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D1%82%D0%B8%D1%82%D0%BB%D0%B0-%D0%BF%D0%BE-%D1%83%D1%81%D0%BA%D0%BE%D1%80%D0%B5%D0%BD-%D1%88%D0%B0%D1%85%D0%BC%D0%B0%D1%82-%D1%87%D0%B5%D0%BF%D0%B0%D1%80%D0%B8%D0%BD%D0%BE%D0%B2-%D0%B7%D0%B0%D0%B2%D1%8A%D1%80%D1%88%D0%B8-38-%D0%B8-news715675.html", "text": "Индиецът Вишванатан Ананд успя да измъкна световната титла по ускорен шахмат в последния ден на първенството, което завърши днес в столицата на Саудитска Арабия- Рияд. Ананд завърши с 10,5 точки, колкото имат и следващите го руснаци- досегашният лидер Владимир Федосеев и Ян Непомняшчи. Ананд обаче печели титлата по допълнителен рейтинг след тайбрек за титлата. Иван Чепаринов зае 38-о място на Световното първенство. В последните си пет партии българският гросмайстор взе едва две точки и се смъкна надолу в сравнение с вчерашната си 19-а позиция, като завършва с 8,5 точки, предава Спортал. В последния ден от първенството Чепаринов постигна само една победа, два пъти завърши реми и инкасира първите си две поражения изобщо. Кирил Георгиев подобри крайния си резултат. След 112-ото място вчера, той заема 99-а позиция в крайното класиране с 6,5 точки. Георгиев завърши първенството с три победи и две поражения в последния ден. При жените световната титла беше запазена от Вънцзюн Цзю. Китайката завърши с 11,5 точки, изпреварвайки сънародничката си Лей Тънчжъ с 11. Антоанета Стефанова скочи с 11 места в крайното класиране, като се нареди на 40-ото стъпало с 8 точки, като стартира днес партите си от 51-а позиция. Най-добрият резултат от българските състезатели постигна днес именно Ети, която взе три победи и две партии приключи с реми.", "date": "2017.12.29", "title": "Вишванатан Ананд спечели световната титла по ускорен шахмат, Чепаринов завърши 38-и"}
{"url": "http://pik.bg/%D0%BD%D0%B0-4-%D0%BC%D0%B0%D1%80%D1%82-2018-%D0%B3-%D0%B2-%D0%B8%D1%82%D0%B0%D0%BB%D0%B8%D1%8F-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B0%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news715650.html", "text": "Reuters. След като днес парламента на Италия бе разпуснат, правителството насрочи избори за законодателен орган на 4 март 2018 г, предава Датата е определена след срещата между президента на страната Серджо Матарела и министър-председателя Паоло Джентилони, по време на която те разпуснаха парламента.", "date": "2017.12.29", "title": "На 4 март 2018 г. в Италия ще се проведат парламентарни избори"}
{"url": "http://pik.bg/%D0%B0%D1%80%D1%81%D0%B5%D0%BD%D0%B0%D0%BB-%D0%BF%D1%80%D0%B5%D1%87%D1%83%D0%BF%D0%B8-%D0%BA%D1%80%D0%B8%D1%81%D1%82%D1%8A%D0%BB-%D0%BF%D0%B0%D0%BB%D0%B0%D1%81-%D0%B2-%D1%80%D0%B5%D0%BA%D0%BE%D1%80%D0%B4%D0%B5%D0%BD-%D0%BC%D0%B0%D1%87-%D0%BD%D0%B0-%D0%B2%D0%B5%D0%BD%D0%B3%D0%B5%D1%80-news715654.html", "text": "Отборът на Арсенал постигна победа с 3:2 в гостуването си на Кристъл Палас от 20-ия кръг на Премиър лийг. “Артилеристите” взеха ценни три точки от това лондонско дерби, макар да трябваше да потреперят в края. Шкодран Мустафиоткри резултата в 25-ата минута, но Андрос Таунзенд изравни в 50-ата, предава Спортал. Алексис Санчес заби два бързи гола в 63-ата и 66-ата минута, за да даде комфортна преднина на своя тим, но в 89-ата минута Джеймс Томкинс намали на 2:3 и направи заключителните минути доста напрегнати за гостите, които все пак удържаха победата. Това бе рекорден 810 мач за Арсен Венгер начело на Арсенал във Висшата лига. Така той изравни постижението на сър Алекс Фъргюсън, който бе лидер по този показател до момента.", "date": "2017.12.29", "title": "Арсенал пречупи Кристъл Палас в рекорден мач на Венгер"}
{"url": "http://pik.bg/33-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0-%D0%BC%D0%B0%D1%80%D0%B8%D1%8F-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0-%D0%BC%D0%B0%D0%B9%D0%BA%D0%B0-%D0%BD%D0%B0-10-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5%D0%BD%D1%86%D0%B5-%D0%B8%D0%B7%D0%B3%D1%83%D0%B1%D0%B8-%D0%B1%D0%B8%D1%82%D0%BA%D0%B0%D1%82%D0%B0-%D1%81-%D1%80%D0%B0%D0%BA-news715601.html", "text": "33-годишната бургазлийка Мария Георгиева днес е изгубила битката с рака. Това съобщиха нейни близки на страницата \"Приятел в нужда\", която бе създадена, за да набира средства за лечението на младата жена. \"Нашето слънчево момиче си отиде. Нямаме думи, с които да опишем болката, която изпитваме. Завинаги ще останеш в сърцата ни. Съболезнования на семейството и близките и. Почивай в мир, Миме! Обичаме те!\", гласи постът в социалната мрежа. Бургазлийката узнава страшната новина през май 2013 г., когато е едва на 29 г., че има рак на дясната гърда. От тогава започва битка с коварната болест заради 6-годишното си момченце. \"Нуждая се от помощ повече от всякога. Боря се не само за собствения си живот, а и за този на сина ми. Той е на 6 години. Не мога да допусна да го оставя без майка. Нужна съм му\", споделя тогава Мария. Погребението ще е утре (29.12.) от 12:00 ч. в Обредния дом на Гробищния парк в Бургас.", "date": "2017.12.29", "title": "33-годишната бургазлийка Мария Георгиева, майка на 10-годишно момченце, изгуби битката с рака"}
{"url": "http://pik.bg/%D0%BB%D0%B5%D0%B4%D0%B5%D0%BD%D0%B0-%D0%B5%D0%BF%D0%BE%D1%85%D0%B0-%D0%B2-%D0%B0%D0%BC%D0%B5%D1%80%D0%B8%D0%BA%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%BF%D0%B0%D0%B4%D0%BD%D0%B0%D1%85%D0%B0-%D0%B4%D0%BE-%D0%BC%D0%B8%D0%BD%D1%83%D1%81-37-%D0%B3%D1%80%D0%B0%D0%B4%D1%83%D1%81%D0%B0-%D0%B7%D0%B0%D0%BC%D1%80%D1%8A%D0%B7%D0%BD%D0%B0%D1%85%D0%B0-%D1%83%D0%BB%D0%B8%D1%86%D0%B8-%D0%B8-%D0%B2%D0%BE%D0%B4%D0%BE%D0%BF%D0%B0-news715602.html", "text": "В американските градове Интернешънъл Фолс и Хибинг в щата Минесота бяха измерени рекордно ниски температури, съобщава БТА. Температурата в Интернешънъл Фолс, който сам се обяви за \"Хладилната камера на страната\", падна до -37 градуса, като счупи предишния рекорд от -32 градуса, поставен през 1924 г. В Хибинг температурата падна до -28 градуса, подобрявайки стария рекорд от -27 градуса от 1964 г. В голяма част от северните райони на САЩ ниските температури и мразовитият вятър ще продължат през идните дни. Метеоролозите предупреждават за опасност от измръзване заради арктическия въздух, нахлул в централната част на страната и разпространяващ се на изток. Заради необичайно ниските температури замръзна водопадът Минехаха в щата Минесота.", "date": "2017.12.29", "title": "Ледена епоха в Америка: Температурите паднаха до минус 37 градуса, замръзнаха улици и водопади"}
{"url": "http://pik.bg/%D1%81%D0%B8%D0%BD%D0%B3%D1%8A%D0%BB-%D0%B4%D0%B0%D0%BC%D0%B8-10-%D1%82%D0%B0%D0%B9%D0%BD%D0%B8-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%81%D0%B0%D0%BC%D0%BE-%D0%BD%D0%B5%D0%BE%D0%BC%D1%8A%D0%B6%D0%B5%D0%BD%D0%B8%D1%82%D0%B5-%D0%B6%D0%B5%D0%BD%D0%B8-%D0%BD%D0%B0-%D0%BE%D0%BA%D0%BE%D0%BB%D0%BE-40-%D0%B8-%D0%B4%D0%BE%D1%80%D0%B8-%D0%BF%D0%BE-%D0%BA%D1%8A%D1%81%D0%BD%D0%BE-%D0%B7%D0%BD%D0%B0%D1%8F%D1%82-news715664.html", "text": "Сингъл жените (под това означава неомъжени жени), които са в четиридесетте си години или по-късно - в средновековието си, срещат ежедневни скучни предразсъдъци и некултурни въпроси. Щом минат 30, без да сключат брак, техният живот се превръща в \"обществена собственост\" на всички свои приятели. Всички набързо се опитват да намерят партньор и не знаят да приемат \"Не\" като отговор! Това са десетте неща, пред които са изправени жените в 40-те си години, а след това още не са се омъжили ... Това са десет тайни, 10 неща, които само неомъжените жени на около 40 и дори по-късно знаят Трябва да излезете с всеки мъж, който не попада в горните категории, в противен случай приятелите веднага ще ви обявят за придирчиви и напрегнати. Но какво става, ако е престъпник или алкохолик? \"Това са просто дреболии, хората се променят\", приятелите ви със сигурност ще отговорят. Тази способност не включва омъжени жени, а само техните съпруги. Ако сте в компания с омъжени жени, те незабавно ще се опитат да преценят дали сте опасни или отчаяни, така че все още не сте се омъжили. Освен това те няма да забравят да ви зададат вечния въпрос: \"Защо не се омъжихте досега?\". Запомнете тази поговорка \"Никога не тича след мъж и автобус\" Става дума за живата истина! Ако мъжът, с когото сте излезли на любовна среща го вям, изчакайте малко по-дълго. Ако не е дошъл след известно време, не искайте нищо от него. Ще отидем по-далече! Нямате нужда от такъв човек и от края на историята. Ако сексът вече е се е случил, това е станало, защото сте били самотни, под влияние на алкохол или нещо друго, което е толкова лошо, колкото и други възможности. Затова не можеш правиш секс без задължение. Това вероятно ще ви направи по-самотни и по-зависими. Дами, слушайте внимателно сърцето си! Например, най-вероятно няколко пъти досега сте чували как някой ви казва: \"Ти трябва да си ужасно смела щом живееш сама.\" С други думи, хората се страхуват от самотата и от жените, които могат да я представят. Те вече си ви представят като стара мома с 10 котки. които са в отношения, защото сте научили досега, че никога не можете да разберете какво се случва във взаимоотношенията на двама души. Навън те изглеждат перфектни, но това, което се случва между тях и техните глави, е известно само на тях. Те също не се интересуват от вашите бръчки. Повярвайте ни! Ако все още сте с човек, който казва, че сте с наднормено тегло, че имате бръчки или целулит, това означава, че той ви смята за негов трофей - великолепна жена, с която се гордее наоколо. Ако става въпрос за такава ситуация, е ясно, че той не е човекът за вас. Любовните срещи са наистина страхотни за хората на средна възраст. Да предположим, че сте започнали с мъже през 90-те и сега сте в състояние да отидете на любовна среща с някого. Трябва да знаете, че оттогава много неща са се променили. Понякога изречението \"Да отидем на питие\" имаше буквалното си значение, но днес много неща се крият зад тези думи. Няма да повярвате, колко много неща в днешно време се свеждат само до секс! Хората търсят някой, за да задоволят сексуалните си нужди. Изведнъж осъзнаваш, че си един от тях, така че започва да те кара да се чувстваш неудобно. Почти всеки ден слушате омъжени приятелки като ви казват, че и те с удоволствие биха направили същото, аконе са в брак и ви убеждават, че и вие трябва да потърсите някого, въпреки че н вас изобщо не ви е до него. \"Ако се срещна с него на 42 години и е на 43 години, ще имаме връзка за една година, което означава, че ще се оженим, когато съм на 43 години ... Ще успея ли да създам дете на 44 години? Ами ако не иска деца? Ами ако той изобщо не може да се справя в леглото, защото приближава към 50-те? Ами ако има деца от първия брак? Отчаяна, или умна изглеждам? Ами ако никога не дойде? Ще мисли ли, че съм лесбийка, ако не съм била омъжена? Какво е предимството, да имаш връзка с жена от четири или повече години до петдесетгодишна възраст? Докато през 20-те години жените са нестабилни, техните критерии и любовни цели се променят не в дни - а в часове. Нито самите те знаят какво искат, нито онзи, който е с тях, има ясна представа за това кой е и защо са заедно. Най-често взаимоотношенията им завършват с гняв и болка, след като връзката се скъса. Младите момичета са красиви, кожата им е гладка и мускулите са чувствителни, но са обсебени от себе си, а за други рядко има място в живота си. Когато обичат, често го правят патетично, когато се отегчават или се изоставят без особена причина. Жените започват своята красота и съдържание през тридесетте години. Стават стабилни, знаят и съхраняват ценности. От 40-те години на миналия век те вече са били такива, които трябва да бъдат. И сексът сред жените на тридесетте и четиридесетте години е по-често, особено с повече съдържание и чувства. Интервютата на Durex в Европа казват, че европейско момиче от 20 до 29 години прави секс средно около 40 пъти годишно средно или веднъж на десет дни, пише Флагман.бг. Да, очевидно се случва много по-често, когато са във връзка, но се появяват дълги паузи. Това се дължи на факта, че на тази възраст нямат дълготрайни отношения. Жените в Европа през 40-те години правят секс средно веднъж седмично. Ако са женени или сами, връзката им с партньора е дълбоко интимна, здравословна и съзнателна. Те знаят какво искат, знаят как да го постигнат и накрая как да го запазят. Следователно, за 40-те през 40-те години, тя казва: \"Млади достатъчно да бъдат, достатъчно възрастни, за да знаят\".", "date": "2017.12.29", "title": "СИНГЪЛ ДАМИ! 10 тайни неща, които само неомъжените жени на около 40 и дори по-късно знаят"}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%B8%D0%B7%D0%BF%D1%80%D0%B5%D0%B2%D0%B0%D1%80%D0%B8-%D1%85%D0%B0%D0%BC%D0%B8%D0%BB%D1%82%D1%8A%D0%BD-%D0%B8-%D1%84%D0%B5%D1%80%D0%B5%D0%B4%D0%B5%D1%80-%D0%B7%D0%B0-%D1%81%D0%BF%D0%BE%D1%80%D1%82%D0%B8%D1%81%D1%82-%E2%84%961-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news715662.html", "text": "Реал Мадрид Кристиано Роналдо Звездата на заслужи поредната си награда за 2017 година. Португалецът бе избран за Спортист №1 на Европа, като изпревари в класацията шампионът във Формула 1 Люис Хамилтън и тенис легендата Роджър Федерер, които останаха съответно на 2-ото и 3-ото място в крайното класиране. В анкетата участваха 26 медии от цял свят. Тази награда се връчва от 1958 година насам от полската информационна агенция ПАП. Роналдо е получил 159 точки от гласувалите журналисти, докато Хамилтън е със 143 точки, а Федерер със 124, предава Спортал. На четвъртото място пък е Рафаел Надал със 113 точки. Кристиано печели тази награда за втора поредна година. През 2017 година той заслужи още “Златната топка”, а вчера бе определен и за Най-добър футболист на церемонията на Globe Soccer Awards в Дубай.", "date": "2017.12.29", "title": "Кристиано Роналдо изпревари Хамилтън и Фередер за Спортист №1 на Европа"}
{"url": "http://pik.bg/%D0%BF%D0%B0%D0%BE%D0%BB%D0%BE-%D0%B4%D0%B6%D0%B5%D0%BD%D1%82%D0%B8%D0%BB%D0%BE%D0%BD%D0%B8-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%B8%D1%82%D0%B0%D0%BB%D0%B8%D1%8F-%D0%BD%D0%B0%D0%BF%D1%8A%D0%BB%D0%BD%D0%BE-%D1%81%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8-%D0%BE%D1%82-%D0%BA%D1%80%D0%B8%D0%B7%D0%B0%D1%82%D0%B0-news715611.html", "text": "Италия напълно се възстанови от най-тежката икономическа криза в следвоенната си история, заяви премиерът Паоло Джентилони на пресконференция, в която направи равносметка на изминаващата година, предаде ТАСС, цитирана от БТА. Джентилони каза, че страната е в по-добра форма, в сравнение с последните парламентарни избори през 2013 година. \"Истината е, че Италия започна нов живот след най-сериозната (икономическа) криза след Втората световна война\", каза той, часове преди кабинетът му да насрочи избори за началото на 2018 г., предаде ДПА. Ръководителят на италианското правителство обяви, че Италия ще изпрати 470 военни в Нигер по искане на Ниамей, за да помогне за засилването на териториалния контрол на африканската страна, през която преминават много мигранти, предаде Франс прес. \"Отиваме в Нигер по молба на местното правителство, получена в началото на декември, за да допринесем за засилването на инструментите за териториален контрол и оказване на подкрепа на силите на местната полиция\". Това каза Джентилони на пресконференцията Нигер е \"основна транзитна страна\" за десетките хиляди мигранти, които пристигат в Либия и оттам се опитват да достигнат бреговете на Италия, припомни той. Според дипломатически източници италианският контингент ще бъде съставен главно от военни, изтеглени от Ирак и Кувейт.", "date": "2017.12.29", "title": "Паоло Джентилони се похвали: Италия напълно се възстанови от кризата"}
{"url": "http://pik.bg/%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B0-%D0%B5-%D0%B4%D0%B0%D1%82%D0%B0%D1%82%D0%B0-%D0%B7%D0%B0-%D0%BF%D1%8A%D1%80%D0%B2%D0%B8%D1%8F-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D0%BF%D1%80%D0%B5%D0%B3%D0%BB%D0%B5%D0%B4-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BA%D0%B0%D1%82%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news715642.html", "text": "The Hill Белият дом съобщи, че президентът на САЩ Доналд Тръмп ще премине през медицински преглед на 12 януари и резултатите ще бъдат публикувани от неговия военен лекар д-р Рони Джаксън, пише „Пълният медицински преглед на президента ще премине на 12 януари и д-р Джаксън, неговият лекар, ще изнесе данните от него след това“, пише в официално заявление на Белия дом. Президентите на САЩ трябва да преминават рутинно медицински прегледи от военни договори, за да доказват, че са физически годни да управляват. 71-годишният Тръмп е най-старият човек, заемал президентския пост на САЩ. Въпреки съмненията на опозицията, той често се хвали, че е пълен с енергия. Фокус", "date": "2017.12.29", "title": "Определена е датата за първия медицински преглед на Доналд Тръмп като президент"}
{"url": "http://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BB%D0%B8-%D1%81-%D1%84%D1%83%D1%82%D0%B1%D0%BE%D0%BB%D0%B0-%D0%B1%D0%BB%D0%B0%D0%B3%D0%BE-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%B7%D0%B0%D0%BF%D1%80%D0%B8%D0%BB%D0%B8%D1%87%D0%B0-%D0%BD%D0%B0-%D1%8F%D0%BA-%D0%B1%D0%B0%D1%82%D0%BA%D0%B0-%D0%B8%D0%B7%D0%BD%D0%B0%D1%81%D1%8F-%D0%BB%D0%B5%D0%BA%D1%86%D0%B8%D0%B8-%D0%BD%D0%B0-%D0%B6%D0%B5%D0%BD%D0%B0-%D1%81%D0%B8-%D0%B7%D0%B0-%D0%BD%D0%BE%D1%89-news715503.html", "text": "Футболистът Благой Георгиев явно вече е решил да приключва с футбола, още повече, че преди броени дни руският му клуб Оренбург обяви раздялата си с бившия национал на България. Джъзъса се появи с красивата си съпруга Есмер на партито за първия рожден ден на клуб \"The 1 Exclusive\", което премина под мотото \"Живот като на кино\". Влюбената двойка изкара кратка ваканция в Дубай, но за празниците се върна в София. Откакто са в столицата влюбените вършеят из нощните клубове, които Благо чувства като свой дом. Преди дни играчът спретна парти за рождения си ден в \"Клуб 33\", а сега показа на Омерова и фолк бижуто в центъра на града. Благо щедро позира пред фотографа на клуба, а на снимките ясно се личи, че доста е заякнал. На бицепци юношата на Славия спокойно може да се конкурира дори с Фики. Поп фолк певицата Ивена за първи път уважи светско събитие не в в компанията на приятелки, а на дългогодишната си половинка, с която живее на семейни начала. Тя не пожела да покаже мъжа до себе си пред фотообективите, но щастието беше изписано на лицето й. Като в истинска холивудска продукция, пред стената за снимки на входа на клуба имаше режисьорски стол, камера и осветление. Трите танцови формации, които представиха зрелищни спектакли по време на партито, също бяха подчинили програмите си на популярни филми. Шоуто на балета на клуба беше смесица от \"300\" и \"Games Of Thrones\". Балет NOVA заедно с тяхна певица направи по уникален начин \"Burlesque\", а момчетата и момичетата от \"Dance Studio Creators\", които дойдоха чак от Варна - \"Street Dance\". Освен тях DJ Цеци и DJ Марти се погрижиха за доброто настроение на гостите. А за да разрежат огромната златна торта на сцената се качиха уравителите на клуба Илиян Димитров и Мая Георгиева.", "date": "2017.12.29", "title": "ПРИКЛЮЧИ ЛИ С ФУТБОЛА? Благо Георгиев заприлича на як батка! Изнася лекции на жена си за нощния живот в столицата (СНИМКИ)"}
{"url": "http://pik.bg/%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%BF%D0%BE%D0%B4%D0%BF%D0%B8%D1%81%D0%B0-%D1%81-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D0%BE%D1%82-%D0%BB%D0%B5%D0%B2%D1%81%D0%BA%D0%B8-news715657.html", "text": "Защитникът Мики Орачев подписа договор със Септември (София) за срок от година и шест месеца, обяви официалният сайт на клуба. Днес двете страни постигнаха договорка, а бившият играч на Левски се превърна в четвърто ново попълнение за \"септемврийци\" в зимната пауза, предава Спортал. Орачев е на 21 години, като до момента е защитавал цветовете на \"сините\", както и на Локомотив (София), където бе преотстъпен през сезон 2016/2017г. До момента селекцията на воденият от Николай Митов отбор върви по план, като договори подписаха Станислав Маламов, Стилян Николов и Мирослав Будинов.", "date": "2017.12.29", "title": "Септември подписа с освободен от \"Левски\""}
{"url": "http://pik.bg/%D1%88%D0%B5%D1%84-%D0%BD%D0%B0-%D0%BC%D0%BE%D0%BD%D0%B0%D0%BA%D0%BE-%D1%81%D1%82%D0%B0%D0%BD%D0%B0-%D1%80%D1%8A%D0%BA%D0%BE%D0%B2%D0%BE%D0%B4%D0%B8%D1%82%D0%B5%D0%BB-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news715663.html", "text": "Годината бе специална за монегаските и за Василиев, защото тимът му стигна до титлата в Лига 1 и полуфинали в Шампионска лига, като в същото време бяха спечелени стотици милиони от продажбите на звезди от ранга на Килиан Мбапе и Бернардо Силва. “За мен е огромна чест да получа тази награда, тя е компенсация за пет години тежка работа. Пет години след започнатото стигнахме до титлата във Франция и полуфинал в Шампионска лига, счупихме рекорди за продажби на футболисти. Благодаря на колегите в клуба за ежедневния им принос за писането на нашата история”, каза Василиев, чиято първа изпълнена цел бе да върне Монако в Лига 1 през 2013-а. Спортал Вицепрезидентът на Монако от 2013-а насам Вадим Василиев получи наградата за “най-добър ръководител на годината” за 2017 по време на церемонията в Дубай на Globe Soccer Awards.", "date": "2017.12.29", "title": "Шеф на Монако стана \"ръководител на годината\""}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D0%B4%D0%BE%D0%BD%D0%B5%D1%81%D0%B5-%D0%BE%D1%89%D0%B5-%D0%B5%D0%B4%D0%BD%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%BD%D0%B0-%D0%B7%D0%B8%D0%BD%D0%B5%D0%B4%D0%B8%D0%BD-%D0%B7%D0%B8%D0%B4%D0%B0%D0%BD-news715648.html", "text": "Французинът бе сред фаворитите и миналата година, но тогава отстъпи на Фернандо Сантош, който изведе Португалия до европейската титла. Треньорът на Реал Мадрид Зинедин Зидан получи приза за най-добър наставник през 2017 година на церемонията в Дубай на Globe Soccer Awards. Зизу прие от името на клуба и наградата за най-добър отбор на Реал Мадрид, като в речите си благодари два пъти на президента Флорентино Перес, за когото медиите в Испания постоянно твърдят, че ще уволнява Зидан. Така на Globe Soccer Awards Реал Мадрид обра най-важните награди - за клуб, за треньор и дори за агент, тъй като Жорже Мендеш е импресарио на суперзвездата Кристиано Роналдо, който пък стана най-добър играч. Спортал", "date": "2017.12.29", "title": "Историческата година донесе още една награда на Зинедин Зидан"}
{"url": "http://pik.bg/%D0%BD%D0%B0%D1%81%D0%B0-%D0%BF%D0%BE%D0%BA%D0%B0%D0%B7%D0%B0-%D0%BA%D0%B0%D0%B4%D1%80%D0%B8-%D0%BE%D1%82-%D0%B7%D0%B8%D0%BC%D0%BD%D0%B8%D1%8F-%D0%BC%D0%B0%D1%80%D1%81-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news715600.html", "text": "НАСА показа уникални снимки на зимния Марс, направени от космическата станция Mars Reconnaissance Orbiter. Космическата агенция отбелязва, че понижаването на температурите променя и външния вид на Червената планета. В частност, въглеродният двуокис от атмосферата се превръща в сух лед, покриващ повърхността на планетата и образуващ различни красиви плетеници. С настъпването на условната \"есен\" сухият лед се пропуква и започва да се изпарява, след което повърхността на Марс отново променя своя облик. Но на Южния полюс на Марс температурата остава ниска, затова \"зимата\" в тази част на планетата продължава почти година.", "date": "2017.12.29", "title": "НАСА показа кадри от зимния Марс (УНИКАЛНИ СНИМКИ)"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D1%81%D1%80%D1%8A%D0%B1%D1%81%D0%BA%D0%B8-%D0%BA%D1%80%D1%8A%D1%87%D0%BC%D0%B0%D1%80-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D0%BD%D0%B5-%D0%BC%D0%BE%D0%B3%D0%B0-%D0%B4%D0%B0-%D0%B8%D0%B7%D0%B4%D1%8A%D1%80%D0%B6%D0%B0-%D0%B4%D0%B0-%D0%BF%D0%B8%D1%8F-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-news715585.html", "text": "Българите са най-добрите туристи в цяла Европа. В това е убеден Саша Прокопович, собственик на етно комплекс в сръбското село Иново близо до Кжяжевац, в полите на Стара планина. Нашенци са постоянните гости там. Те са привлечени от храната, която се предлага. Български клиенти казват, че се доволни от цените, а храната е уникална – натурална, истинска. Собственикът на етно комплекса пък обяснява, че 90% от храната се произвежда на място – \"всичко е естествено\". Според Прокопович българите обичат да пътуват, а още от времето на Тодор Живков те имали традиция в петък, събота да ходят на кръчма. Клиентите са привързани към собственика на етно комплекса, нарекли са го сръбския Робърт де Ниро заради бенката и изобщо физическата прилика, пише Днес.бг. Прокопович казва за българите, че те \"са по-различни от нас\". Не мога да издържа да пия с тях. Те изпият две чаши, аз половина, скривам се и сипвам малко вода, обяснява той. В комплекса му ходят и рокери – те не обичат музиката, която се свири сега. Българи споделят, че групите от 80-те години като \"Рибля чорба\", \"Хара Мата Хари\", \"Нервозни пощар\" - \"това са нашите групи\".", "date": "2017.12.29", "title": "ТОТАЛЕН ХИТ! Сръбски кръчмар изби рибата: Не мога да издържа да пия с българите!"}
{"url": "http://pik.bg/%D1%84%D0%B5%D0%BB%D0%B8%D0%BA%D1%81-%D0%B1%D1%80%D0%B8%D1%85-%D0%B5-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%8F%D1%82-%D1%81%D1%8A%D0%B4%D0%B8%D1%8F-%D0%BF%D1%80%D0%B5%D0%B7-2017-news715649.html", "text": "“За мен е много специален момент, защото обикновено реферите не получават трофеи. Благодаря на моя екип, защото един съдия е нищо без асистентите си. Благодаря и на Пиерлуиджи Колина, благодаря и на организаторите”, каза Брих, цитиран от Спортал. Феликс Брих бе избран за най-добър съдия през 2017 година и получи специален трофей на 8-мата церемония на Globe Soccer Awards в Дубай. 42-годишният германец свири на финала в Шампионска лига между Реал Мадрид и Ювентус (4:1), а и на полуфиналите на Световното клубно първенство между Гремио и Пачука. През настоящия сезон той реферира на два мача от груповата фаза в ШЛ и един от плейофите, плюс четири мача от квалификациите за Световното първенство.", "date": "2017.12.29", "title": "Феликс Брих е най-добрият съдия през 2017"}
{"url": "http://pik.bg/%D1%82%D1%8A%D0%BC%D0%BD%D0%BE%D0%BA%D0%BE%D1%81%D0%BE-%D0%B8%D0%B7%D0%BA%D1%83%D1%88%D0%B5%D0%BD%D0%B8%D0%B5-%D0%B4%D0%B0%D0%B3%D0%B5%D1%81%D1%82%D0%B0%D0%BD%D0%BA%D0%B0-%D1%81%D1%82%D0%B0%D0%BD%D0%B0-%D0%BF%D0%BE%D1%80%D0%BD%D0%BE-%D0%B7%D0%B2%D0%B5%D0%B7%D0%B4%D0%B0-%D0%B1%D1%8F%D0%B3%D0%B0%D0%B9%D0%BA%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-%D1%81%D0%BD%D0%B8%D0%BC%D0%BA%D0%B8-18-news715589.html", "text": "Родената в Махачкала красавица Ада Махачева се превърна в звезда на европейската порноиндустрия. Тъмнокосото изкушение бяга от семейството си в Будапеща, откъдето стартира кариерата й в киноидустрията за възрастни, съобщава Mash. Преди няколко години Ада Махачева заминала от Махачкала за Санкт Петербург, а от там се прехвърлила в Будапеща. Почти веднага била забелязана и оценена от продуцентите и започнала да се снима в горещи сцени под псевдонима Кира Куин. Дългокраката изкусителка дори получила порно \"Оскар\". Роднините й се отказали от нея и заявили, че не искат изобщо да се връща вкъщи.", "date": "2017.12.29", "title": "ТЪМНОКОСО ИЗКУШЕНИЕ! Дагестанка стана порно звезда, бягайки в Европа (СНИМКИ 18+)"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B8%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B8%D0%B7%D0%B8-%D0%BC%D0%B5%D0%B6%D0%B4%D1%83-%D1%82%D1%83%D1%80%D1%86%D0%B8%D1%8F-%D0%B8-%D1%81%D0%B0%D1%89-%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B5%D0%BD%D0%BE-news715666.html", "text": "Daily Sabah. Посолството на САЩ в Анкара обяви пълното възстановяване на визовите услуги в Турция, прекратявайки т.нар. „визова криза“ между двете държави, пише Според официално заявление на американското посолство, въз основа на дадени от Анкара гаранции „Държавният департамент е уверен, че състоянието на сигурността се е подобрило достатъчно, за да се позволи пълното подновяване на визовите услуги в Турция“. Според дипломатическото ведомство Анкара е дала гаранции, че няма допълнителни негови служители под разследване и че те няма да бъдат задържани и арестувани за изпълняването на официалните си задължения и че турските власти ще информират своевременно правителството на САЩ, ако някой служител е заплашван от задържане. На свой ред турското посолство във Вашингтон обяви, че премахва ограниченията върху визовите услуги за американски граждани. Посолството обаче отбеляза, че турското правителство не е давало никакви гаранции на Вашингтон. Също така от там допълниха, че са загрижени от делата водени в САЩ с турски граждани. САЩ и Турция отмениха издаването на визи в дипломатическите си служби през октомври, след като служителя на американското консулство в Истанбул Метин Топуз бе арестуван за предполагаеми връзки с гюленистите. Фокус", "date": "2017.12.29", "title": "Официално: Издаването на визи между Турция и САЩ е възстановено"}
{"url": "http://pik.bg/%D0%B4%D1%8A%D0%B3-%D0%B4%D0%B6%D0%BE%D1%83%D0%BD%D1%81-%D0%B5-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D0%B1%D1%8F%D0%B2%D0%B5%D0%BD-%D0%B7%D0%B0-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B7%D0%B0-%D1%81%D0%B5%D0%BD%D0%B0%D1%82%D0%BE%D1%80-%D0%B2-%D1%89%D0%B0%D1%82%D0%B0-%D0%B0%D0%BB%D0%B0%D0%B1%D0%B0%D0%BC%D0%B0-news715656.html", "text": "Демократът Дъг Джоунс е официално обявен за победител на изборите за сенатор в американския щат Алабама, предава AFP, цитирана от Фокус. Официалното обявяване на резултатите е направено, въпреки твърденията на победения кандидат на Републиканската партия Рай Муур, че на изборите е имало измами . Сега, след избирането на Джоунс републиканците имат 51 места в Сената, докато демократите 49.", "date": "2017.12.29", "title": "Дъг Джоунс е официално обявен за победител на изборите за сенатор в щата Алабама"}
{"url": "http://pik.bg/%D0%BE%D0%B1%D0%BB%D0%B5%D1%87%D0%B5%D1%82%D0%B5-%D1%81%D0%B5-%D1%82%D0%BE%D0%BF%D0%BB%D0%BE-%D0%BE%D0%B1%D0%BB%D0%B0%D1%87%D0%BD%D0%BE-%D0%B8-%D0%B4%D1%8A%D0%B6%D0%B4%D0%BE%D0%B2%D0%BD%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%B5-%D0%BF%D0%BE%D0%BD%D0%B8%D0%B6%D0%B0%D0%B2%D0%B0%D1%82-news715679.html", "text": "Денят ще бъде облачен днес, на много места с валежи от дъжд - предимно в източната част на страната. Единствено в югозападните райони облачността ще се разкъса в следобедните часове. В течение на деня вятърът, който първоначално ще бъде югозападен, ще се преориентира от северозапад и ще донесе по-студени въздушни маси над страната. В следобедните часове облачността над югозападните райони временно ще се разкъса. Югозападният вятър ще отслабне, по-късно през деня ще се ориентира от северозапад и с него ще прониква студен въздух. Поради това в по-късните часове температурите ще се понижат. Максималните ще бъдат в интервала 7-12 градуса. Минималните са между 0 и 7 градуса в по-голямата част от страната. Над Черноморието ще е облачно и дъждовно. Вятърът ще отслабне до умерен от юг-югозапад. Максималните температури ще са 11°-13°. Температурата на морската вода е 9°-10°. Вълнението на морето ще бъде 2-4 бала. В планините ще е облачно, с валежи от сняг. Вятърът ще отслабне до умерен от запад-югозапад. Максималната температура на височина 1200 метра ще е около 2°, на 2000 метра около минус 4°.", "date": "2017.12.29", "title": "ОБЛЕЧЕТЕ СЕ ТОПЛО! Облачно и дъждовно, температурите се понижават"}
{"url": "http://pik.bg/%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2-%D1%80%D0%B5%D1%88%D0%B8-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D0%B8-%D0%BE%D0%B1%D0%B5%D1%80%D1%82%D0%B0%D0%BD-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%BB%D0%B5%D0%B2%D1%81%D0%BA%D0%B8-%D0%B8-%D0%BD%D0%B0%D0%BF%D1%80%D0%BE%D0%BB%D0%B5%D1%82-news715669.html", "text": "Собственикът на Левски Спас Русев е взел окончателно решение за бъдещето на треньора Делио Роси и звездата на тима Габриел Обертан. Босът е преценил, че двамата трябва да останат на “Герена” и през пролетта и да помогнат на отбора да постигне големите си цели, твърди “Нов спорт”. В последните седмици все по-усилено се спекулира с бъдещето на италианския специалист и френския плеймейкър. За първия се говореше, че може да бъде уволнен заради незадоволителните резултати на “сините”, докато вторият се очакваше да бъде продаден, като към него има сериозен интерес от чужбина. Русев обаче е преченил, че ще е грешка да се раздели с тях с оглед, че на Левски предстоят цели пет мача с ЦСКА-София, като особено важни ще са двата сблъсъка за Купата на България, където “сините” са се прицелили в трофея. На “Герена” не са печелили купа от 8 години насам и се надяват тази година това да се промени. Освен това Русев се очаква да развърже кесията и да доведе още 2-3 класни попълнения в Левски през зимната пауза, за да може отборът да бъде конкурентноспособен на Лудогорец и ЦСКА-София в битката за титлата. На “Герена” вече акостира Аймен Белаид, който се надява да възроди кариерата си и да си спечели място в националния отбор на Тунис за световното първенство в Русия.", "date": "2017.12.29", "title": "Спас Русев реши: Делио Роси и Обертан остават в Левски и напролет"}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%B2%D0%B8%D0%BD%D1%87%D0%B5%D0%BD%D1%86%D0%BE-%D0%BC%D0%BE%D0%BD%D1%82%D0%B5%D0%BB%D0%B0-%D1%89%D0%B5-%D0%B5-%D0%BD%D0%BE%D0%B2%D0%B8%D1%8F%D1%82-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D1%81%D0%B5%D0%B2%D0%B8%D0%BB%D1%8F-news715683.html", "text": "Винченцо Монела ще бъде новият треньор на Севиля, потвърдиха от клуба. Италианецът ще застане начело на андалусийци веднага, след като скъса отношенията си с бившия си тим Милан. Той ще се обвърже с клуба до 2019 година, като официално ще сложи подписа си днес, а в събота ще води първата тренировка на тима, след което ще бъде представен пред медиите. Все още не е ясно кои ще бъдат помощниците на Монтела на “Рамон Санчес Писхуан”. Предполага се, че негов асистент ще бъде Енцо Мареска, който спечели Купата на УЕФА със Севиля през 2006 година.", "date": "2017.12.29", "title": "Потвърдено: Винченцо Монтела ще е новият треньор на Севиля"}
{"url": "http://pik.bg/%D1%81%D1%82%D1%80%D0%BE%D0%B8%D1%82%D0%B5%D0%BB-%D1%81%D0%B8-%D1%82%D1%8A%D1%80%D1%81%D0%B8-3-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0%D0%B4%D0%BD%D0%B8%D1%86%D0%B0-%D0%BE%D1%82-76-%D0%BB%D0%B2-news715660.html", "text": "Строител 3 години си търси надница от 76,81 лв. от некоректен работодател и накрая успя да го осъди. Фактът, че се е наложило по казуса да се произнася съд, ще коства на фирмата и лихва от 22,40 лв. върху неизплатената навреме сума, 300 лв. за възнаграждението на адвоката на работника и 100 лв. държавна такса. Човекът започнал работа във „Виторио 2002” ООД като строителен техник през юни 2014-а, предава Марица.бг. Бил освободен от работа на 21 ноември същата година, но не му били изплатени полагащите му се за положения за последно труд 76,81 лв. Строителят си поискал парите и когато работодателят не реагирал, завел дело. Решението в негова полза е на Районния съд в Пловдив и не подлежи на обжалване.", "date": "2017.12.29", "title": "Строител си търси 3 години надница от 76 лв."}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D0%BD%D1%8E-%D0%B9%D0%BE%D1%80%D0%BA-%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-%D0%B4%D0%BE-%D0%BC%D0%BE%D0%BC%D0%B5%D0%BD%D1%82%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%B0-12-%D0%B2%D0%B8%D0%B4%D0%B5%D0%BE-news715700.html", "text": "Най-малко 12 души загинаха, а други 15 са ранени, при пожар в жилищен блок в нюйоркския квартал „Бронкс”. Четирима от пострадалите са в тежко състояние, съобщи кметът на града Бил де Блазио. Пламъците тръгнали от третия етаж на 5-етажната сграда към 19.00 часа местно време. Засега обаче не са ясни причините за пожара. В потушаването му участвали над 160 пожарникари. В сградата, построена преди 100 години, имало 20 апартамента.", "date": "2017.12.29", "title": "ОГНЕН АД В НЮ ЙОРК! Пожар избухна в жилищен блок, до момента жертвите са 12 (ВИДЕО)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%89%D0%B5-%D1%81%D0%B8-%D0%B2%D0%B0%D0%B4%D0%B8%D0%BC-%D0%BF%D0%BE-%D0%BB%D0%B5%D1%81%D0%BD%D0%BE-%D0%B4%D1%83%D0%B1%D0%BB%D0%B8%D0%BA%D0%B0%D1%82-%D0%BD%D0%B0-%D1%82%D1%80%D1%83%D0%B4%D0%BE%D0%B2%D0%B0%D1%82%D0%B0-%D0%BA%D0%BD%D0%B8%D0%B6%D0%BA%D0%B0-news715670.html", "text": "Изваждането на нова трудова книжка след загуба или унищожаване на старата вече ще става по-лесно. Работниците и служителите ще подават писмено заявление-декларация за издаване на нова трудова книжка в съответната дирекция \"Инспекция по труда\". Тези промени в Наредбата за трудовата книжка и трудовия стаж, които са част от административната реформа на кабинета, бяха приети от правителството днес. Досега документът се издаваше въз основа на молба. Писменото заявление-декларация се подава, когато трудовата книжка е изгубена или унищожена. В него са посочва кой е изгубил документа (работникът/служителят или работодателят) и се посочват данни за работодателите, при които е работило лицето. inews.bg", "date": "2017.12.29", "title": "ВАЖНО! Ще си вадим по-лесно дубликат на трудовата книжка"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D0%BE%D0%BF%D0%B8-%D1%81%D0%BD%D1%8F%D0%B3-%D0%B8-%D0%BF%D1%80%D0%B0%D0%B2%D0%B8-%D1%82%D0%BE%D0%BA-news715671.html", "text": "Китай показа първата си магистрала, която топи снега и леда през зимата и произвежда ток. Магистралата се намира в провинция Шандун, Източен Китай. Тя е покрита с фотоволтаични панели, които приличат на парчета стъкло. Благодарение на специалната настилка годишно може да се произвежат 10 млн. киловатчаса електричество. Следващата стъпка на китайците ще бъде тази магистрала да зарежда електрическите автомобили, които се предвижват по нея. Марица.бг", "date": "2017.12.29", "title": "НЕВЕРОЯТНО! Магистрала топи сняг и прави ток"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%BE%D1%84%D0%B8%D1%8F-%D0%BF%D0%BE%D0%B4-%D0%B6%D0%B5%D0%BB%D1%8F%D0%B7%D0%BD%D0%B0-%D0%BE%D1%85%D1%80%D0%B0%D0%BD%D0%B0-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%B6%D0%B5%D1%81%D1%82%D0%BE%D0%BA%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD-news715699.html", "text": "Новогодишният концерт на площад „Батенберг” в София - със строга охрана. Органите на реда предвиждат извънредни мерки за сигурност за новогодишната нощ. От 29 декември са в сила част от ограниченията в столицата, предава Нова телевизия. Близо 20 000 души се очаква да посрещнат 2018-а година на площад „Батенберг” в столицата. Ще има засилено полицейско присъствие, ще се включат и камерите за видеонаблюдение.", "date": "2017.12.29", "title": "ЕКСКЛУЗИВНО! София под желязна охрана! Въвеждат жестоки мерки за сигурност заради новогодишния концерт"}
{"url": "http://pik.bg/%D1%82%D0%BE%D0%BD%D0%B8-%D1%81%D1%82%D0%BE%D1%80%D0%B0%D1%80%D0%BE-%D0%B8-%D1%81%D0%B0%D1%88%D0%BE-%D1%80%D0%BE%D0%BC%D0%B0%D0%BD-%D1%81%D1%82%D1%80%D0%B0%D0%B4%D0%B0%D1%82-%D0%BF%D0%BE-%D0%B6%D0%B5%D0%BD%D0%B0-%D0%B2%D0%B8%D0%B4%D0%B5%D0%BE-news715741.html", "text": "Две от най-емблематичните имена на попфолка и царе на баладите се събират за първи път в дългогодишните си кариери за общ проект. Нещо невиждано и нечувано се случва на българската музикална сцена - Тони Стораро и Сашо Роман страдат по една и съща жена и всеки я иска за себе си. И двамата са много наранени, но и много влюбени и изливат болката и надеждите си в песента \"Да съм с нея\", а гласовете им не могат да оставят нито един слушател равнодушен. Изключително въздействащият текст е написан от Георги Милчев-Годжи и е подарък от него към двамата изпълнители. \"Сашо Роман е човек, който страшно много уважавам и който още в началото на моя професионален път повярва в мен и ми предрече хубава кариера. Срещнахме се, когато аз прохождах, а той вече беше утвърдено име. Спомням си, че тъкмо беше излязла песента ми \"Минижуп\", той я чу и каза, че ме чакат само успехи. Когато си млад и зелен, да чуеш такива думи от един титан в бранша, е нещо, което не се забравя. За това за мен беше чест и удоволствие, че той прие предложението ми да направим този дует\", разказва Тони Стораро. \"Благодаря на Тони, че пое инициативата и беше основен двигател на проекта, който, сигурен съм, ще остане в историята на българската музика\", добавя от своя страна Сашо Роман. Двамата изпълнители са категорични, че при такава стойностна песен не е необходимо да отклоняват вниманието на хората с някакъв помпозен клип. Те поставят задачата на режисьора Иван Иванов-Кърпата да направи нещо изчистено, но стилно. Във видеото се включват и музикантите от \"Istanbul Group\". Гримът е дело на Силвия Василева.  \"Да съм с нея\" вече се излъчва по Фен Тв и може да се гледа в \"ЮТюб\"-канала на медията.", "date": "2017.12.29", "title": "Тони Стораро и Сашо Роман страдат по жена (ВИДЕО)"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%88%D0%BE%D1%84%D1%8C%D0%BE%D1%80-%D0%BE%D1%82%D0%BD%D0%B5%D1%81%D0%B5-%D0%BF%D0%B0%D1%80%D0%BA%D0%B8%D1%80%D0%B0%D0%BB%D0%B8-%D0%BA%D0%BE%D0%BB%D0%B8-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news715744.html", "text": "Тежка катастрофа с три автомобила е станала на ул. „Коматевско шосе” в Пловдив, съобщава Би Ти Ви. Лек автомобил е помел паркирани два автомобила. Двама души са в болница. Движението е затруднено.", "date": "2017.12.29", "title": "Тежка катастрофа в Пловдив! Шофьор отнесе паркирали коли, има ранени (СНИМКИ)"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D0%B1%D1%8F%D0%B2%D0%B8-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B7%D0%B0-%D0%BE%D1%82%D1%80%D0%BE%D0%B2%D0%B0-%D0%B8-%D0%BD%D0%B0%D1%80%D0%BA%D0%BE%D0%BC%D0%B0%D0%BD%D0%B8%D1%8F-news715658.html", "text": "Президентът на Турция Реджеп Ердоган обяви интернет за отрова, по-страшна от наркозависимостите и призова за спешни мерки за спасение от нея, предаде БГНЕС. В словото си пред Съвета за научно-технически изследвания той припомни, че някога интернет е имало само в определени кафенета и изрази съжаление, че връзката е вече във всеки дом. „Фермерите, администраторите, учените, жените и мъжете трябва да успяват, младите хора трябва да са сигурни в себе си. Имаше интернет-кафенета, сега нетът се намести у дома. Значи, отровата навлезе вътре в къщите. В тази ситуация учителите са длъжни да предупредят родителите. Трябва да бъдем спасени от тази опасност. Това е една много сериозна наркомания“, заяви държавният глава. Той подчерта, че са наложителни изключително сериозни стъпки за избавление от тази „наркозависимост“, а родителите да внимават как 2-годишните си играят с телефоните и се оказват техни пленници. Ако сме се докарали дотам чувствата ни да са заложници на телефоните, то това за нас е крайно голяма заплаха и ние трябва да се противопоставим, като възпитаваме новите поколения в отказ от интернет, настоя Ердоган пред научно-техническия елит. „Имаме нужда от нови примери за следване. Длъжни сме да счупим и изхвърлим оковите, които очертаха граници за нас и заключиха мозъците ни. Историята на този народ е пълна със славни победи и е нужно да се обърне към предците си, ние сме потомци на една благородна нация“, призова президентът. Според него опитите недостигът на финанси и кадри да бъде обяснен с изостаналост от 2 века са дълбоко погрешни, а причината за този проблем се крие в сбъркания начин на мислене. „Турция се е проваляла в развитието си, тъй като не е била в състояние да преразгледа своите възгледи, а учените не са вярвали в силите и възможностите си. Повече от всичко Турция се нуждае не от пари, петрол, диаманти или оръжия, от вяра в собствените си сили. В съвременния свят парите са съсредоточени не в ръцете на онези, които имат петрол“, коментира Ердоган. Той отбеляза, че страната е достигнала такова ниво на развитието, че вече може да произвежда не само разузнавателни, но и ударни безпилотни летателни апарати, които днес се използват активно в борбата срещу тероризма. Президентът подчерта, че онези, които копират чужди технологии, обричат себе си на изостаналост и настоя Турция да излезе от списъка на подобни страни, прилагащи чужди знания и да се превърне в производител, когото следват и му подражават. „Необходимо е да излезем от рамката, в която се опитват да ни задържат. Ние сме потомци на онези, с делата на които започваха и завършваха цели епохи в историята на човечеството“, посочи Ердоган.", "date": "2017.12.29", "title": "Ердоган обяви интернет за отрова и наркомания"}
{"url": "http://pik.bg/%D0%B2%D0%B8%D0%BA%D0%B8-%D1%82%D0%BE%D0%BC%D0%BE%D0%B2%D0%B0-%D1%81-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-%D0%B2-%D0%B1%D1%80%D0%B8%D0%B7%D0%B1%D0%B5%D0%B9%D0%BD-news715749.html", "text": "Първата ракета на България при дамите - Виктория Томова, отпадна в първия кръг на квалификациите на турнира по тенис в австралийския град Бризбейн. 22-годишната Томова загуби от поставената под номер 1 в пресявките Наталия Вихлянцева (Русия) с 6:7(4), 3:6 за 85 минути. 139-ата в света българка започна мача добре и поведе с 4:1 с два пробива, но допусна изравняване още за 4:4, а в последвалия тайбрек Вихлянцева взе пет от първите шест разигравания по пътя си към успеха, акцентира \"Новспорт\". Във втората част 62-ата в класацията при дамите в тениса рускиня дръпна с 5:1 и си осигури победата.", "date": "2017.12.29", "title": "Вики Томова с поражение в Бризбейн"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B0%D0%BA%D0%BE-%D0%B2%D0%B8-%D0%BF%D1%80%D0%B5%D0%B4%D1%81%D1%82%D0%BE%D0%B8-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%BF%D1%80%D0%BE%D1%87%D0%B5%D1%82%D0%B5%D1%82%D0%B5-%D1%82%D0%BE%D0%B2%D0%B0-news715727.html", "text": "Температурите са в интервала от - 5° до + 15°. Времето над страната е предимно облачно. Слаб до умерен вятър духа в областите Бургас, Варна, Добрич, Кърджали, Монтана, Пазарджик, Перник, Разград, Силистра, Сливен, Смолян и Шумен. Дъжд вали в областите Сливен и Ямбол, на места в обл. Кюстендил и обл. Търговище, както и в районите на Ришки проход /обл. Бургас/, Леденика /обл.Враца/, Сестримо /обл. Пазарджик/. Сняг вали в района на Каратепе /обл. Пазарджик/. Пътните настилки в по-голямата част от страната са сухи, на местата с валежи – мокри, а по усойните и планински райони – частично заледени и обработени. Намалена видимост поради мъгла: - до 20 м в планинската част в района на гр. Сливен. - до 50 м в проход „Шипка“ /обл. Стара Загора/. Забранява се движението на моторни превозни средства, предназначени за превоз на товари с техническа допустима максимална маса , включително състав с ремаркета и полуремаркета, селскостопанска и земеделска техника, трактори и специализирана строителна техника, както следва: целогодишно за периода на официалните празници: последния работен ден преди празници – от 16:00 часа до 20:00 часа и последния почивен /празничен/ ден – от 14:00 часа до 20:00 часа. Забраната се отнася за всички периоди, в които е определен повече от един празничен ден. Ограниченията важат само за участъците от републиканската пътна мрежа, както следва: • Автомагистралите; • път I-1 с. Ребърково-Ботевград, като движението се пренасочва по път II-16 Ребърково-Своге-София; • път I-1 Благоевград-ГКПП „Кулата“; • път I-4 п. в. „Коритна“-Велико Търново-Шумен; • път I-5 Русе-Велико Търново; • път I-8 ГКПП „Калотина“-София; • път I-9 Варна-Бургас; • път II-18 Околовръстен път София; • път II-99 Бургас-Царево. Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим. няма ограничения. няма ограничения. няма ограничения. няма ограничения. няма ограничения. няма ограничения. - „Върбишки” - затворен за всички МПС; - „Златишки” - затворен за всички МПС; - „Айтоски” - отворен за всички МПС; - „Котленски” - отворен за всички МПС; - „Обзорски” - отворен за всички МПС; - „Печинско” - отворен за всички МПС; - „Превала” – отворен за всички МПС; - „Предел” - отворен за всички МПС; - „Републиката“ - отворен за всички МПС; - „Ришки” - отворен за всички МПС; - „Рожен” - отворен за всички МПС; - „Вратник” - забранен за МПС ; - „Дюлински” - забранен за МПС ; - „Пампорово” - забранен за МПС ; - „Петрохан” - забранен за МПС ; - „Твърдишки” - забранен за МПС ; - „Троянски” - забранен за МПС - „Шипка” - забранено е движението на МПС, предназначени за превоз на товари с технически допустима максимална маса от категория N3, както и тегленето на ремаркета и полуремаркета с технически допустима максимална маса от категория О4. Срок до 31.03.2018 г. : при км 121+919 се забранява влизането в с. Сумер на тежкотоварни превозни средства по общински път „пътна връзка за с. Сумер”. Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г. Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок 01.09.2018 г.; от км 276+162 /Александров мост/ до км 282+485 до г-ца с област Перник – забранено движението на товарни МПС Срок до 13.09.2018 г.; ограничено е движението за тежкотоварни автомобили с тегло в участъка от пътен възел „Даскалово“ посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово“); от км 276+162 /Александров мост/ до км 282+485 до г-ца с област Перник – забранено движението на товарни МПС .; Срок 13.09.2018 г. няма ограничения. Правец-с.Разлив-Трудовец-Ботевград – забранено движението на МПС в участъка от км 193+345 /отклонение за п.в. „Правец”/ до км 204+200 /заустване в път І-1 Видин-Враца-Ботевград/. Обходен маршрут: АМ „Хемус” /за п.в. „Правец”/-път ІІ-17 (Мездра-Ботевград)-п.в. І-3-п.в. „Ботевград” на АМ „Хемус” и обратно. Срок до 30.09.2018 г. няма ограничения. Черноочене-Кърджали – ограничено е движението на МПС Срок до 21.12.2018 г. път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП „Маказа“ – ограничено движението на МПС . Срок до 21.12.2018 г. Движение в една лента от км 78+500 до км 79+500, поради аварийни дейности. Движението се осъществява в активната лента посока Радомир – Перник и е регулирано с пътни знаци. Срок до 31.01.2018 г. - няма ограничения. - Вакарел-Ихтиман от км 110+700 до км 118+800 – ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.; от км 370+500 до км 377+900 в участъка гр. Свиленград-Капитан Андреево – затворен за движение на МПС, поради пропадане на насип. Обходен маршрут: гр. Свиленград-п.в. „Свиленград”-АМ „Марица”-п.в. „Капитан Андреево“-с. Капитан Андреево. Кранево-Варна при км 83+100 – ограничено движение на МПС . Кичево-Оброчище. Срок до 31.12.2017 г.; Движението по път I-9 Бургас – Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация, поради обезопасяване на движението в следствие на ремонтни дейности. Срок до 30.10.2018 г. няма ограничения. Движението по път III-908 Варовник – Вълчаново ханче от км 20+000 до 39+200 е ограниченона МПС . поради стесняване на пътното платно. Срок до 31.12.2017 г; Движението по път ІІІ-908 от разклона за с. Варовник до кръстовището с път II-79 от км 22+400 до км 39+300 е ограничено за МПС поради намален габарит на пътното тяло. Срок до 31.12.2017 г; Движението по път ІІІ-7306 Черница – Сунгурларе – Чубра е ограничено за МПС поради намален габарит на пътното тяло. Срок 10.01.2018 г. няма ограничения. Движението по път ІІІ-407 Лозен – Полски Тръмбеш е ограничено за движението на МПС с обща маса поради намален габарит на пътното тяло. Срок до 07.01.2018 г. Лозен – Драганово – Янтра – Поликраище – Полски Тръмбеш; Движението по път ІІІ-504 Самоводене – Ресен в участъка от км 1+845 до км 5+925 е ограничено поради ремонтни дейности . път ІІІ-504 Самоводене - до км 1+845, път ІІІ-3031 от км 1+845 до с. Хотница, път VTR 2011 с. Хотница - с. Ресен и обратно. Срок до 05.01.2018 г.; Движението по път ІІІ-551 Дебелец – Средни колиби – Елена е ограничено за МПС поради намален габарит на пътното тяло. Дебелец – В. Търново – Лясковски кантон – Миндя – Елена и обратно. Срок целогодишно. Движението по път ІІІ-4073 Царски извор – Драганово от км 0+000 до км 5+500 е ограничено поради свлачище. Царски извор – Сушица – Драганово и обратно. Срок целогодишно. Движението по път ІІІ-4082 Чешма – Кесарево е ограничено за МПС поради намален габарит на пътното тяло. Срок до 07.01.2018 г. Чешма – Сливовица – Горско Ново село – Джулюница – Кесарево. Движението по път III-1411 с. Слана Бара – Видин при км 24+990 е ограничено за МПС поради компрометирано експлоатационно състояние на мост Видин – път II-14 до пътно кръстовище на км 3+217 през с. Слана Бара до път III-1411. Срок до 31.01.2018 г. Движението по път ІІ-11 Оряхово – Лесковец – граница с област Плевен от км 118+000 до км 119+000 е ограничено за МПС поради свлачищни процеси и деформации в асфалтовата настилка. Оряхово – Селановци /път ІІІ-306/ Галово – Остров /пътища ІV-ти клас/-път ІІ-11-граница Плевен. Срок 31.03.2018 г. Движението по път ІІІ-161 Ребърково – Люти дол от км 0+000 до км 8+700 се осъществява при стеснение в двете посоки и ограничение за движението на МПС от км 0+000 до км 5+900 и от км 5+900 до км 8+700, поради свлачищни процеси. Срок 31.12.2017 г. Движението по път ІІІ-308 Своде – Караш – Хубавене – Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г. Роман – Ябланица – Осикова Лъкавица – Правешка Лъкавица – Караш за пътуващите от Роман за Караш. Ябланица – Роман – Хубавене за пътуващите от София и Ловеч. Движението по път III-403 с. Кормянско – с. Малък Вършец при км 10+080 е ограничено за МПС с ширина, включително на товара, по-голяма поради стеснен участък при мост над р. Крапец. Сигнализирано е с пътен знак В15. за МПС над 3,30 м по път III-401 Граница Ловеч - /Кормянско – Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г. Движението по път III-3011 Крамолин – В. Търново от км 22+129 до км 28+380 е ограничено за МПС поради намален габарит на пътното тяло при км 26+444. Срок до 30.06.2018 г. Движението по път III-5004 Граница В. Търново – Дряново – Габрово – граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности. за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г. няма ограничения. Движението по път ІІІ-6222 Смоличано – Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до03.01.2018 г. Движението по път ІІІ-5009 Зорница – Бели пласт – Стремци – Черноочене – Кърджали е ограничено за МПС . по път I-5 Хасково – Кърджали и път III-507 Кърджали – Мост през с. Мост. Срок до 21.12.2018 г. : Движението по път III-3505 Казачево – Стефаново от км 0+000 до км 8+500 е ограничено за МПС поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г. : : Движението по път ІІІ-112 Дъбова Махала – Смирненски – Славотин – Студено Буче – Монтана е ограничено за МПС поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г. Движението по път ІІІ-8104 Замфирово – Пърличево от км 7+000 до км 7+700 е ограничено за МПС поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 05.01.2018 г.; Движението по път III-3704 Пазарджик – Ветрен при км 11+485 в с. Бошуля е ограничено за МПС . гр. Пазарджик, път I-8 с. Звъничево – Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г. - Движението по път ІІІ-637 от с. Мрамор до разклон за с. Лева река е ограничено за МПС . Срок до 09.01.2018 г. Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности. през съседни улици в града, съгласно поставената вертикална сигнализация. Срок – целогодишно. Движението по път III-301 край регулация с. Козар Белене – начало регулация гр. Левски от км 1+750 до км 5+753 е ограничено за МПС общо тегло . път III-303 Българене – Малчика – Аспарухово – Левски. Срок – целогодишно. Движението по път III-304 Изгрев – Трънчовица – Бацова махала – Новачене – Дебово от км 0+030 до км 24+650 е ограничено транзитното движение на МПС по път ІІ-34 Плевен – Никопол. Срок – целогодишно. Движението по път III-3004 в гр. Долна Митрополия от км 6+199 до км 8+027 е ограничено за всички МПС поради подмяна на ВИК мрежа. по сигнализирана вътрешна улична мрежа в гр. Д. Митрополия. Срок до 31.01.2018 г. Движението по път III-3004 Опанец – Долна Митрополия от км 0+000 до км 6+125 в района на с. Опанец е ограничено транзитно движение на МПС . по път І-3 Бяла – Плевен – Ботевград (от п.в. \"КАТ\" на км 88+973 към п.в. на км 95+099). Срок – целогодишно. Движението по път III-3005 Ясен – Търнене – Градина в района на с. Ясен от км 1+793 до км 4+223 е ограничено за движение на МПС , осигурен е сигнализиран обходен маршрут; Срок – целогодишно. Движението по път III-3005 Ясен – Търнене – Градина – Петърница – Бъркач – Беглеж, в района на с. Беглеж от км 21+062 до км 27+123 е ограничено за МПС . път ІІІ-3502 Брестовец – Горталово – Беглеж – Бежаново – Ъглен. Срок – целогодишно. Движението по път III-3006 Радомирци – Рупци – Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС . по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок – целогодишно. Движението по път II-86 Асеновград – Нареченски бани е ограничено за МПС с височина през тунелите. : път III-866 Кричим – Девин. Движението по път III-667 Плодовитово – Първомай – Асеновград при км 6+832 в района на мост над р. Марица е ограничено за МПС поради намален габарит на пътното платно на стоманения мост на р. Марица. път ІІ-66 Стара Загора – Поповица и път І-8 София – Пловдив – Свиленград. Движението по път III-804 Поповица – Болярци е ограничено за МПС поради намален габарит на пътното платно на мост в с. Поповица. Срок до 21.12.2018 г. Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г. Движението по път III-5802 Тополово – Леново – Поройна в участъка от край с. Поройна докръстовище с път III-667 от км 19+287 до км 19+495 е ограничено за всички МПС. Срок до 21.12.2018 г. Движението по път III-8611 Белица-Загражден – Давидково в участъка от км 13+500 от Държавно ловно стопанство ”Кормисош” след с. Белица до границата с област Смолян при км 18+431 е ограничено за всички МПС. Срок до 21.12.2018 г. : няма ограничение. Движението по път III-202 Русе – Щръклево – Нисово – Кацелово при км 36+945 е ограничено за МПС поради поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г. Движението по път ІІІ-202 Нисово – Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г. : път ІІІ-501 Русе – Иваново – Две могили – път ІІІ-5001 Две могили – Широково – Кацелово и обратно. Движението по път ІІІ-501 Борово – Бяла от км 46+665 до км 51+ се ограничава за всички МПС за целия зимен период. гр. Борово – път І-5 /Русе – В. Търново/ - кръгово кръстовище гр. Бяла и обратно. Срок до 31.03.2018 г. няма ограничения. : няма ограничения. : : Движението по път ІІІ-8683 с. Арда – с. Горна Арда от км 27+000 до км 29+500 е ограничено за МПС с тегло поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г. Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло поради намален габарит на пътното тяло. Срок до 31.03.2018 г. Ограничено движение по Монтана – София през проход „Петрохан“ за автомобили през гр. Своге. Срок до 31.03.2018 г. Движението по път II-82 Костенец – Самоков от км 0+000 до км 39+176 е ограничено за товарни МПС в двете посоки. Срок до 30.09.2018 г. Движението по път III-801 Вакарел – Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г. Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Срок до 30.09.2018 г. път II-37 Етрополе – Лъга – Джурово, път I-3 Джурово – Ябланица граница област Ловеч, път III-358 Ябланица – Гложене, път III-3701 Гложене – Черни Вит. Движението по път III-8001 Беренде извор – Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г. Движението по път III-8102 Чибаовци – Свидня от км 10+000 до км 16+750 е ограничено поради активирали се свлачища. Срок до 30.09.2018 г. до Чибаовци да се ползва път II-81 до Бучин проход, път III-164 Бучин проход – Искрец – Свидня. : Движението по път III-807 в с. Скобелево е ограничено поради аварирал р. Марица при км 7+600. - път ІІ-66 Поповица – Плодовитово – Първомай – Скобелево; - път ІІ-66 Чирпан – Плодовитово – Първомай – Скобелево; - Скобелево – Първомай – Плодовитово – път ІІ-66. Движението по път III-5005 връх Шипка – връх Бузлуджа от км 0+000 до км 12+213 се ограничава за всички МПС за целия зимен период. Срок до 31.03.2018 г. Движението по път III-5031 Опан – Гълъбово е ограничено на МПС път І-5 Стара Загора – Димитровград и път ІІІ-554 Раднево – Гълъбово. : Движението по път III-4082 Капище – Банковец от км 0+000 до 11+300 е ограничено за МПС поради компрометирано експлоатационно състояние на мостово съоръжение. Срок до 30.04.2018 г. : Движението по път III-5009 Козлец – Кърджали от км 0+000 до км 26+080 e ограничено за МПС Срок до 21.12.2018 г. - Движението по път III-731 Радко Димитриево – Друмево e ограничено за МПС поради свлачищни процеси. Срок до 21.05.2018 г. Шумен – Овчарово – Друмево. : Движението по път III-7008 Елхово – Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа. по изграден обходен път до моста с ограничение на скоростта до 30 км/ч. Срок до 31.12.2017 г. Искърско дефиле; Кресненско дефиле; проход на Републиката; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница” и „Стражата”; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски”; път ІІІ-8611 Белица-Загражден, всички пътища на област Смолян; път II-55 от км 34+900 до км 45+000 на Прохода на Републиката има опасност от свличане на скални и земни маси; път ІІ-73 Шумен-Карнобат има опасност от свличане на скални и земни маси. Шофьорите да се движат с повишено внимание по тези участъци. : : : : : : : : : :", "date": "2017.12.29", "title": "ВАЖНО! Ако ви предстои пътуване, прочетете това"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D1%81%D0%B5-%D0%B1%D0%BE%D1%80%D1%8F%D1%82-11-%D0%B8-%D0%B4%D0%B5%D0%BD-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F-%D0%B4%D0%B0%D0%BD%D1%8A%D1%87%D0%B5%D0%BD-%D1%88%D0%B5%D1%84-%D0%B8%D0%B2%D0%BE-%D1%81%D1%82%D0%B0%D0%BC%D0%B5%D0%BD%D0%BE%D0%B2-news715732.html", "text": "Лекарите във Военномедицинска академия в София вече 11-и ден се борят за живот на простреляния данъчен шеф Иво Стаменов. Състоянието на 43-годишния мъж остава изключително тежко, научи ексклузивно агенция ПИК. Припомняме, че рано сутринта на 18 декември в центъра на София неизвестен до момента стрелец прониза в дясната раменна част Иво Стаменов. Началникът на отдел в дирекция \"Фискален контрол\" е приет в болница с голяма кръвозагуба и пряка опасност за живота. \"Състоянието на Иво Стаменов не се е променило, продължава да бъде изключително тежко. Все още има опасност за неговия живот\", разкриха пред ПИК рано тази сутрин от ВМА. От МВР към момента запазват пълно мълчание за разследването. Заподозрени лица за покушението няма. Неофициално криминалисти коментират, че Иво Стаменов е станал жертва на опит за убийство заради афера с ДДС за милиони. Смята се, че данъчният шеф е спрял получаването на данъчен кредит на много бизнесмени, които са осъществявали фиктивен внос на стоки с висок фискален риск.", "date": "2017.12.29", "title": "САМО В ПИК! Лекарите се борят 11-и ден за живота на простреляния данъчен шеф Иво Стаменов"}
{"url": "http://pik.bg/%D0%BC%D1%8A%D1%80%D1%82%D0%B2%D0%BE%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B4%D1%8A%D1%80%D0%B2%D0%BE-%D0%B4%D1%8F%D0%B4%D0%BE-%D0%BF%D0%BE%D1%87%D0%B8%D0%BD%D0%B0-%D0%BE%D1%82-%D1%83%D0%B4%D0%B0%D1%80%D0%B0-news715747.html", "text": "80-годишен мъж е починал след катастрофа на път ІІІ-5503 в землището на село Еленово. Това съобщиха от пресцентъра на ОДМВР-Сливен. Сигналът за инцидента е получен в РУ-Нова Загора вчера в 13.35 часа. Лек автомобил „Опел Корса“, управляван от водач на 62 години от град Нова Загора, в зоната на десен завой е напуснал пътното платно и се е блъснал в крайпътно дърво. От произшествието на място е починал, возещият се на предна дясна седалка 80-годишен мъж от село Сокол. За лечение, с наранявания, без опасност за живота, в МБАЛ-Сливен са настанени водачът на лекия автомобил и жена на 60 години - пътник в автомобила. Водачът е изпробван за употреба на алкохол с техническо средство като уредът е отчел 2,36 промила. За случая е уведомена Окръжна прокуратура-Сливен. Образувано е досъдебно производство.", "date": "2017.12.29", "title": "Мъртвопиян шофьор се заби в дърво, дядо почина от удара"}
{"url": "http://pik.bg/%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D1%85%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%B4%D1%8A%D1%80%D0%B2%D0%B0-%D0%B2-%D0%B4%D0%B2%D0%B5-%D0%B2%D0%B8%D0%B4%D0%B8%D0%BD%D1%81%D0%BA%D0%B8-%D1%81%D0%B5%D0%BB%D0%B0-news715766.html", "text": "Полицаи са иззели 43 куб. м незаконно придобити дърва за огрев в село Долни Лом. Това съобщиха от пресцентъра на ОДМВР-Видин. Сигналът е бил подаден вчера в 10.00 часа в РУ-Белоградчик от горски инспектор сигнализирал за установено в Долни Лом полуремарке, натоварено с дървен материал, немаркиран по съответния ред. При огледа на място, в района на бившия стопански двор в селото, полицейски служители установили полуремарке с врачанска регистрация, натоварено с около 43 куб.м дърва за огрев – немаркирани с контролна горска, общинска или производствена марка. Дървесината и полуремаркето са иззети, по случая е образувано досъдебно производство. Към 11.30 часа горски инспектор отново сигнализирал в полицията за идентичен случай – установен в Чупрене товарен автомобил с видинска регистрация с немаркирани дърва. При последвалия оглед, в паркиран в бившия стопански двор товарен автомобил МАН с прикачено ремарке, полицаите установили натоварени около 38 куб.м. дърва – немаркирани с контролна горска, общинска или производствена марка. Превозното средство и дървесината са иззети, по случая е образувано досъдебно производство.", "date": "2017.12.29", "title": "Конфискуваха незаконни дърва в две видински села"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4%D0%B0%D0%BD%D1%8A%D1%87%D0%BD%D0%B8%D1%8F%D1%82-%D0%B8%D0%B2%D0%BE-%D1%81%D1%82%D0%B0%D0%BC%D0%B5%D0%BD%D0%BE%D0%B2-%D0%B2%D0%B8%D0%B4%D1%8F%D0%BB-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D1%83%D0%B1%D0%B8%D0%B5%D1%86%D0%B0-%D1%81%D0%B8-%D0%BA%D0%B8%D0%BB%D1%8A%D1%80%D1%8A%D1%82-%D0%BD%D0%B5-%D0%B1%D0%B8%D0%BB-%D1%81%D0%B0%D0%BC-news715864.html", "text": "Данъчният служител Иво Стаменов, който бе прострелян в центъра на София от наемни убийци с пушка, заредена с патрон за слонове и мечки, е видял лицата на нападателите си, пише столичен седмичник, позовавайки се на информация от ангажиран в разследването криминалист. Благодарение на наблюдателността на 43-годишния началник на отдел \"Фискален контрол\" в НАП е бил открит автомобилът, с който са се придвижвали наемниците. Навръх Коледа полицията откри изоставен джип \"Тойота РАВ 4\" в столичния квартал \"Хаджи Димитър\" до блок номер 115. Автомобилът бил поръсен с червен пипер, за да се прикрият следите на извършителите. Това подсказва, че стрелците са професионалисти и са действали прецизно. Информацията, че срещу него е стреляно от джип \"Тойота\", дал самият Стаменов, докато лежал във Военна болница. В момента Стаменов не е в състояние за дълга беседа с криминалистите. Чакат го да се възстанови, за да разкрие поръчителя на екзекуцията. Стрелецът седял на задната седалка на джипа, според ченгетата. Стрелял само веднъж с ловна карабина с патрон, способен да убие дори слон. В мократа поръчка обаче, според разследването, участвали поне трима - стрелецът, шофьорът на джипа и още един мъж, стоящ на ул. \"Дунав\" като отцепка и дал сигнал, че колата на Стаменов приближава.", "date": "2017.12.29", "title": "ЕКСКЛУЗИВНО! Данъчният Иво Стаменов видял лицето на убиеца си! Килърът не бил сам...."}
{"url": "http://pik.bg/%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%B7%D0%B0%D0%BA%D1%8A%D1%80%D0%BF%D0%B8%D1%85%D0%B0-%D0%B4%D1%83%D0%BF%D0%BA%D0%B8%D1%82%D0%B5-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news715655.html", "text": "Аварийно закърпиха дупките на магистрала \"Черно море\". Два дни след преасфалтирането на участък от магистрала „Черно море” зейнаха дупки. Настилката беше разбита на десетина места в участък от около 8 километра на обновеното трасе. Вчера строителната фирма и Пътната агенция обясниха, че всъщност ремонтът още не е приключил. Движението преди празниците било пуснато, за да се улесни трафикът и да не се възпрепятства, ако се усложни метеорологичната обстановка през зимата. В двата почивни дни след Коледа работници са били извикани извънредно, за да запълнят дупките, предаде Би Ти Ви. Напролет работата ще продължи с полагане на износващо асфалтово покритие и нова пътна маркировка. За ремонта на 8 км. от магистрала \"Черно море\" държавата ще плати около 10 милиона лв.", "date": "2017.12.29", "title": "Аварийно закърпиха дупките на магистрала \"Черно море\""}
{"url": "http://pik.bg/%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-2018-%D0%B3-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-%D1%89%D0%B5-%D0%B1%D1%8A%D0%B4%D0%B5-news715806.html", "text": "Числеността на населението на планетата ще достигне на 1 януари 2018 година 7 444 443 881 души, прогнозират американски специалисти от Бюрото за преброяване на населението, цитирани от ТАСС. Отбелязва се, че в сравнение с 1 януари 2016 година , населението на Земята се е увеличило със 78,5 милиона души. Регистриран е прираст от 1,07 процента. Очаква се през януари догодина всяка секунда да се появяват на бял свят по 4,3 бебета и да умират по 1,8 души. Според разчети на Бюрото през 2050 година населението на Земята ще достигне 9 милиарда. За сравнение, в началото на ХI век нашата планета е била обитавана от 310 милиона души през 1900 г. - от 1,6 милиарда, а границата на 6-те милиарда беше достигната през 1999 година. През 2011 година на Земята са живели 7 милиарда души.", "date": "2017.12.29", "title": "От началото на 2018 г. населението на Земята ще бъде....."}
{"url": "http://pik.bg/%D0%B0%D0%B5%D1%80%D0%BE%D1%84%D0%BB%D0%BE%D1%82-%D1%89%D0%B5-%D0%BB%D0%B5%D1%82%D0%B8-%D0%BC%D0%B5%D0%B6%D0%B4%D1%83-%D0%BC%D0%BE%D1%81%D0%BA%D0%B2%D0%B0-%D0%B8-%D0%B1%D1%83%D1%80%D0%B3%D0%B0%D1%81-news715844.html", "text": "Travel.ru, цитиран от \"Фокус\". Руската авиокомпания „Аерофлот“ планира от лятото да започне полети между Москва и Бургас. Линията ще бъде открита на 3 юли и ще обслужва шест курса седмично, предава Полетите ще бъдат от московското летище „Шереметиево“ във всички дни от седмицата без понеделник от 15:55 часа и ще пристигат в Бургас в 19:20 часа. Обратният полет е в 20:30 и ще пристига в Москва в 23:50. На линията ще се използва самолет „Еърбъс“ А320. Тарифите в една посока започват от 7957 рубли (225 лв.) , а двупосочните билети от 15192 рубли (430 лв.) Очаква се „Аерофлот“ да започне от следващото лято да започне и полети до Варна.", "date": "2017.12.29", "title": "\"Аерофлот\" ще лети между Москва и Бургас"}
{"url": "http://pik.bg/%D1%86%D1%81%D0%BA%D0%B0-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B8%D0%B7%D1%85%D0%BE%D0%B4%D1%8F%D1%89-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-%D1%81%D0%B5-%D0%BE%D1%82%D0%B4%D0%B0%D0%BB%D0%B5%D1%87%D0%B0%D0%B2%D0%B0-news715746.html", "text": "Колумбийският шампион Милионариос отново опитва да привлече крилото на ЦСКА Густаво Кулма, съобщават медии в южноамериканската страна. Грандът влиза в битка за 24-годишния играч със сънародниците си от Атлетико Хуниор. И двата клуба искат да придобият правата на Кулма, като самият футболист е изразил желание да бъде продаден пред ръководството на \"армейците\", пише \"Тема спорт\". ЦСКА прави всичко възможно да финализира в кратки срокове сделка за Кулма, като ще получи трансферна сума за него. Колумбиецът преподписа с \"червените\" през септември, но след това формата му спадна и ЦСКА е готов да се раздели с него. Кулма беше желан от Милионариос и в началото на 2017 г., когато предложението на южноамериканците бе за преотстъпване. От ЦСКА обаче категорично отказаха. Сега ситуацията е напълно различна, след като Густаво не успя да се наложи като титуляр на \"Армията\". По всичко изглежда, че той ще се превърне във второто ляво крило, което напуска ЦСКА през зимата след Меркадо, а също и във втория продаден футболист след Недялков във ФК Далас срещу 1,5 млн. долара. Милионариос е 15-кратен шампион на Колумбия, като е и актуалният носител на трофея, след като победи Санта фе на финал. Другият клуб, който желае Кулма - Атлетико Хуниор, пък е 7-кратен шампион на страната. Трансферът на Густаво се очаква да стане факт в първите дни от новата година. ЦСКА има два варианти за негов заместник, но изчаква с привличането им, докато продажбата на Кулма не бъде завършена.", "date": "2017.12.29", "title": "ЦСКА близо до изходящ трансфер! От \"Армията\" се отдалечава..."}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%BE%D1%82%D0%B5%D1%81%D1%82%D1%8A%D1%82-%D0%BD%D0%B0-%D0%B5%D0%BA%D0%BE%D0%BB%D0%BE%D0%B7%D0%B8%D1%82%D0%B5-%D1%81%D1%82%D0%B0%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8---%D1%80%D0%B0%D0%B4%D0%B0%D0%BD-%D0%BA%D1%8A%D0%BD%D0%B5%D0%B2-%D0%B8-%D0%B4%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%8F%D1%85%D0%B2%D0%B0%D1%82-%D0%B5%D0%BA%D0%BE%D1%80%D0%B5%D0%BA%D0%B5-news715878.html", "text": "Протестът на еколозите за Пирин вече е политически акт. Към тях се присъединиха ДСБ, Радан Кънев и \"Да България\". Те са едно цяло и в една коалиция. Тя е съставена от уж десни партии и зелените, които са лява формация. Исканията не са истински за защита на природата, а политически, защото искат да влязат в новините и да се рекламират. Всички те манипулират, че в ски зона Банско ще се строят хотели. И в момента в Национален парк Пирин няма хотели. Истината е, че само ще се изграждат ски писти, лифтове и влекове. В цяла Европа и в Алпите зоните за ски се увеличават. Само в България еколозите са най-шумни и не искат нищо да се развива в зимните курорти. Но истината лъсна. Те обслужват политически игри на \"Да България\" и ДКЦ. Освен това защитават и чужди интереси в България да не се създава конкуренция на курортите в Австрия, Швейцария, Франция и Италия.", "date": "2017.12.29", "title": "СКАНДАЛ! Протестът на еколозите стана политически - Радан Кънев и \"Да, България\" яхват екорекетьорите"}
{"url": "http://pik.bg/%D0%B5%D0%BA%D1%81%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%83%D1%82%D0%B8%D0%BD-%D1%81%D0%B5-%D1%81%D1%82%D1%8F%D0%B3%D0%B0-%D0%B7%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-%D0%B8-%D1%81-%D0%BA%D0%BE%D0%B3%D0%BE-%D1%89%D0%B5-%D1%8F-%D0%BF%D0%BE%D1%81%D1%80%D0%B5%D1%89%D0%BD%D0%B5-news715846.html", "text": "Президентът на Русия Владимир Путин ще посрещне Нова година у дома сред близки и приятели, съобщи неговият прессекретар Дмитрий Песков, цитиран от лайф.ру. \"Той традиционно посреща празника у давома в компанията на близки и прятели. За него това е семеен празник. Изключение прави, когато не е зает с работа\", уточни говорителят на Кремъл.", "date": "2017.12.29", "title": "ЕКСЛУЗИВНО В ПИК! Путин се стяга за Нова година. Вижте къде и с кого ще я посрещне"}
{"url": "http://pik.bg/%D0%BC%D0%BE%D0%BC%D1%87%D0%B5-%D0%BE%D1%82-%D1%81%D0%BE%D1%86%D0%B8%D0%B0%D0%BB%D0%B5%D0%BD-%D0%B4%D0%BE%D0%BC-%D1%81%D0%BF%D0%B0%D1%81%D0%B8-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B2%D1%8A%D0%B7%D0%BF%D0%B8%D1%82%D0%B0%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-news715904.html", "text": "Момче от социален дом спаси живота на една от възпитателките си, посочва Нова тв. Тийнейджърът останал без семейство, защото системно бил пребиван от втория си баща. Преди 3 години той постъпил в социален център, а голямата му мечта е да има дом . Анхел-Рос навършва 17 години и това е третият рожден ден, който детето посреща в центъра от семеен тип в Димитровград. \" Преди 3 години пастрокът ми ме удари и лежах в неврохирургично отделение в Хасково. Имам две епикризи, защото два пъти лежах. И ме настаниха тук, понеже бях подложен на тормоз не само от пастрока ми, но и от майка ми. Стоял съм на глад, на студ, нямахме пари\", разказва момчето. Преди дни Анхел и децата от центъра се превръщат в герои . Прибирайки се от училище, те виждат, че на възпитателката ѝ е лошо. В първия момент младежът се паникьосва, но после реагира и ѝ дава да захапе молив. Това спасява живота ѝ. Жената вече е добре, но все още се възстановява. А Анхел не се чувства като герой и иска да продължи да помага въпреки тежката си съдба. Смята да учи във Военния университет във Велико Търново, за да помогне на братчето и сестричката си, а и на държавата. Анхел иска семейство, защото това му липсва най-много: „Да се прибереш вкъщи и да знаеш, че майка ти и баща ти те чакат с нетърпение, пък аз се прибирам и... Не, че е лошо тук. Персоналът и хората се опитват да пресъздадат максимално семейната обстановка, но няма как точно тя да се пресъздаде“, казва тъжно момчето.", "date": "2017.12.29", "title": "Момче от социален дом спаси живота на възпитателката си"}
