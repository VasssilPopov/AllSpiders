{"url": "http://pik.bg/%D0%BE%D0%B3%D0%BD%D0%B5%D0%BD%D0%B8%D1%8F-%D0%B0%D0%B4-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%B5-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%89%D0%B0%D1%82%D0%B0-news714484.html", "text": "Бушуващият северно от Лос Анджелис пожар е най-големият в историята на Калифорния, сочат данни на местната пожарна, съобщи от ДПА. Пожарът, кръстен Томас, е обхванал площ от 1106 кв. км, тоест с около 623 кв. км повече от пожара \"Сидър\" в окръг Сан Диего от 2003 г., при който загинаха 15 души, а почти 3000 сгради изгоряха. Калифорнийската пожарна заяви, че \"Томас\", който избухна на 4 декември и обхвана части от окръг Вентура и окръг Санта Барбара, е овладян на 65 процента. Загинали са един пожарникар и 70-годишна жена, катастрофирала, опитвайки се да избяга от пламъците.", "date": "2017.12.23", "title": "Огнения ад в Калифорния е най-големият в историята на щата"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%81%D0%BA%D0%B0-%D1%80%D0%BE%D0%BA%D0%B0%D0%B4%D0%B0-%D0%B2-%D0%B5%D1%82%D1%8A%D1%80-news714473.html", "text": "Бъдещето на Станислав Генчев в Етър е под въпрос. Треньорът може и да не води \"болярите\" през пролетта. Шефовете на клуба се събират следващата седмицата, за да решат бъдещето му. До този момент няма яснота дали той ще остане, или ще бъде заменен. Самият треньор призна за висящото си положение. Първата тренировка на тима през периода на подготовка е планирана за 8 януари, а от 20-ти до 3 февруари \"виолетовите\" ще бъдат на подготовка в Турция, пише \"Меридиан мач\".", "date": "2017.12.23", "title": "Треньорска рокада в Етър?"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B7%D0%B0%D1%89%D0%B8%D1%82%D0%B8-%D0%BC%D0%B8%D0%BD%D1%8C%D0%BE%D1%80%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%B1%D1%8E%D0%B4%D0%B6%D0%B5%D1%82%D1%8A%D1%82-%D0%B5-%D0%BE%D1%89%D0%B5%D1%82%D0%B8%D0%BB-news714483.html", "text": "„Проверих, нито на заседанията на бюджетната и на социалната комисии, нито в зала на първо и второ четене някой от депутатите е коментирал това предложение. Никой не е предложил това да отпадне, никой не е посочил аргументи, с които то да бъде прието. Същото е и положението при обсъждането на тристранката, също не е имало коментари. Това са едни текстове, които са приети без абсолютно всякакво обсъждане и без абсолютно всякакви възражения от всички страни, които би трябвало да се включат в този процес”, каза Мая Манолова. Тя визира синдикатите и народните представители, които не са направили предложение този текст да отпадне, да посочи аргументи и да обърне внимание на това, което се случва в пленарната зала. Според Мая Манолова тя вече е свързала със социалния министър и с управителя на Националния осигурителен институт (НОИ), с народни представители и с представители на синдикатите. „Водех множество разговори, със сигурност има и аргументи на тези, които са го внесли да се направи такава промяна. Факт е, че тези документи ги няма във официалните документи”, каза Мая Манолова. Бившите миньори недоволстват от промени, направени с бюджета на държавното обществено осигуряване. Това каза пред журналисти в Кюстендил националният омбудсман Мая Манолова, предаде Фокус. Мая Манолова се срещна със събралите се на площада в града миньори и разговаря с тях. Промените са направени в края на месец ноември в преходните и допълнителните разпоредби в Кодекса за социално осигуряване.", "date": "2017.12.23", "title": "Мая Манолова защити миньорите, които бюджетът е ощетил "}
{"url": "http://pik.bg/%D1%85%D0%B0%D0%BA%D0%B5%D1%80%D0%B8%D1%82%D0%B5-%D1%81%D0%B5-%D0%B0%D0%BA%D1%82%D0%B8%D0%B2%D0%B8%D0%B7%D0%B8%D1%80%D0%B0%D1%82-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-%D1%83%D0%B4%D1%80%D1%8F%D1%82-%D1%8F%D0%BA%D0%BE-%D0%BE%D0%BD%D0%BB%D0%B0%D0%B9%D0%BD-%D0%BC%D0%B0%D0%B3%D0%B0%D0%B7%D0%B8%D0%BD%D0%B8-news714468.html", "text": "Коледа и Нова година се оказват много благодатен период за хакерски атаки най-вече срещу онлайн магазини. Има опасност и за личните данни на потребителите, ако пазаруват от интернет платформи със слаба киберзащита. Кога ще разчитаме на повече сигурност? По Коледа и Нова година хората пазаруват най-много и все по-често онлайн. Тогава уязвими стават не само потребителите, но и самите интернет магазини. Дори да е невидим цял един виртулен свят съществува паралелно с нашия. Скрито общество от хакери и хора, които се ползват от техните услуги. „Най-много зачестяват хакерските атаки срещу онлайн магазини. Това се случва от една страна, когато хакерите искат да променят цената на дадена стока в онлайн магазин, да променят самата стока. По този начин те могат да си купят стоката на нереална цена, която да постави трудности пред онлайн магазина”, обяснява пред БНТ Красимир Коцев, експерт по киберсигурност. От друга страна наблюдаваме факта, когато онлайн магазини наемат хакери, за да съборят конкуренцията. По този начин те успяват да прихванат всички поръчки на хората по Коледа и да са единственото действащо лице. За тези празници киберзащитата няма как да бъде затегната. Но от средата на идната година се очаква да влезе в сила европейски регламент, известен със съкращението си GDPR. Той цели да увеличи сигурността на личните данни. Фирмите, включително и социалните мрежи, ще бъдат подложени на нови, по-стриктни юридически и технически изисквания. Глобите при нарушаването им ще стигат до 4% от годишния оборот на компанията. При консорциумите-гиганти цифрата може дори да надмине десетки милиони. „В момента, ако ние искаме да изтрием информацията си, било то от Facebook от Google, от която и да е голяма компания, всъщност ние трием индексирането към тази информация, т.е. начинът тя да бъде открита. Но самата информация остава. С въвеждането на регламента всеки един потребител на дадена компания, платформа, ще може да заяви желанието си неговите лични данни да бъдат изтрити от системата и от всички архиви на системата”, коментира Красимир Коцев. А дотогава просто трябва да имаме едно на ум за паралелния невидим кибер свят. Той също като видимия има своите правила и специалисти, които знаят как да ги нарушават.", "date": "2017.12.23", "title": "Хакерите се активизират по празниците, удрят яко онлайн магазини"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B3%D0%B0-%D1%89%D0%B5-%D0%B5-%D0%B3%D0%BE%D1%82%D0%BE%D0%B2%D0%B0-%D0%BF%D0%B0%D1%81%D0%B0%D1%80%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B0%D1%82%D0%B8%D1%8F-news714508.html", "text": "Министерство на регионалното развитие и благоустройството все още не е обявило обществена поръчка за пасарелка, която да се изгради на мястото на „черната пешеходна пътека” край Атия, на която бе пометено и убито на място 16-годишно момче, което е отивало на училище в края на ноември. Нанков обеща, че напролет там ще има пасарелка, съобщава \"Флагман\" Въпреки това той призова преди всичко да се спазват правилата, защото не навсякъде можело да се изгради пасарелка и даде пример за това как шофьорите не спазват правилата преди пешеходните пътеки, тъй като в същия ден с инцидента в с. Атия имало още два инцидента с блъснати на пътеки хора в Бургаско – Айтос и Карнобат. Министърът Николай Наков обаче е категоричен, че на ужасното място в с. Атия ще има пасарелка. На 20 ноември 16-годишно момче от с. Атия бе убито на пешеходна пътека на пътя Бургас-Созопол. Момчето е пресичало главния път на пешеходната пътека между село Атия и военноморската база, където има спирка на автобусите. То е отивало на училище. Шофьорът, който блъсна момчето, твърди, че не го е видял, а от МВР казаха, че е карал с превишена скорост. Десетки жители на созополското село Атия се надигнаха на протест след инцидента, които настояваха веднъж завинаги да се обезопаси „пешеходната пътека на смъртта”, през която са принудени да минават всеки ден и където няма никакви гаранции, че животът им е защитен. За последните няколко години има 7 смъртни случая, разказаха местните.", "date": "2017.12.23", "title": "Министър Нанков разкри кога ще е готова пасарелката на Атия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%88%D0%B0%D1%80%D0%B0%D0%BF%D0%BE%D0%B2%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-news714504.html", "text": "Бившата номер едно в света Мария Шарапова се е чувствала много самотна по време на дисквалификацията й за употреба на допинг. Руската тенисистка разказа за емоциите си в интервю за германския вестник \"Билд\". \"Винаги съм била силна. Хората ме смятаха за такава, за такава се смятах и аз. В периода на отстраняването ми от тениса разбрах, че да се чувстваш зле, да изпитваш самота - това е нормално състояние. До този момент не бях се чувствала така. Понякога си водя дневник, но по онова време не ми беше лесно да прехвърлям мислите си върху хартията. Околните ми казваха, че в крайна сметка тези трудности са ми помогнали да израсна като личност. Спах спокойно в навечерието на първия ми мач след изтичането на санкцията. Бях готова за всеки сценарий и всеки резултат щях да приема спокойно. Въпреки това да се завърнеш в тура си е шок. Няма как да се подготвиш за това\", заяви Маша. Тя се завърна на корта през април, след като изтърпя 15-месечно наказание за употреба на допинг, пише \"Тенис 24\".", "date": "2017.12.23", "title": "ЕКСКЛУЗИВНО! Шарапова с разтърсваща изповед"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B2-%D0%BE%D0%BF%D0%B8%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D0%B5%D1%86%D0%B0-%D0%B2%D1%80%D1%8F%D0%B7%D0%B0%D0%BB-%D1%81%D0%B5-%D0%B2-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news714462.html", "text": "Мъжът, за когото беше съобщено, че умишлено се е врязал в пазаруващите на оживена търговска улица в австралийския град Мелбърн, бе обвинен в опит за убийство и поведение, застрашаващо живота на околните, предаде Ройтерс. Случаят от четвъртък беше второто тежко нападение с автомобил за тази година във втория по големина австралийски град. Полицията заяви, че след разпит е обвинила бившия бежанец от Афганистан Саид Нури. Още преди това бе заявено, че става дума за \"преднамерено деяние\". Според полицията за 32-годишния Нури се знае, че е имал психически проблеми и е употребявал наркотици, но тя не смята, че атаката е свързана с тероризъм. Полицията подозира, че Нури е карал колата и умишлено с голяма скорост се е врязал в пешеходците на едно от най-оживените кръстовища в централния делови район на Мелбърн. Днес Нури се яви в съда, където му беше наложена мярка \"задържане под стража\". Следващото заседание ще е в сряда. Съдът постанови и да му бъде направена психиатрична експертиза. През последните няколко години ислямисти на няколко пъти използваха автомобили, за да нападат хора в Европа и САЩ. През януари шест души загинаха в центъра на Мелбърн, прегазени от автомобил. И тогава полицията изключи варианта, че става дума за тероризъм. След този случай в центъра на града бяха поставени 140 бетонни прегради. Премиерът на австралийския щат Виктория Даниъл Андрюс заяви, че 12 души остават в болница, включително трима, които са в тежко състояние, и съобщи, че ще има засилено полицейско присъствие по време на събития и прояви в Мелбърн в следващите дни с големи струпвания на хора.", "date": "2017.12.23", "title": "Обвиниха в опит за убийство афганистанеца, врязал се в пешеходци в Австралия"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D0%B0%D0%BC%D0%B8%D0%BE%D0%BD-%D1%81%D0%B5-%D0%BF%D0%BE%D0%B4%D0%BF%D0%B0%D0%BB%D0%B8-%D0%BD%D0%B0-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F-%D0%B2%D0%B0%D1%80%D0%BD%D0%B0-news714593.html", "text": "Камион, натоварен с 30 кубика метрови дърва се подпали на главния път София - Варна край стражишкото село Железарци днес около 13,00 часа. След подадения от шофьора сигнал на тел. 112 на място веднага са се отзовали две коли пожарникари, които успели бързо да овладеят пламъците. Изгорели са само около три кубика дърва, двете задни гуми и страничните дървени канати на возилото. Останалата част от камиона, заедно с по-голямата част от дървата са спасени. Причината за инцидента вероятно е техническа неизправност в електрическата система на товарния автомобил.", "date": "2017.12.23", "title": "Инцидент! Камион се подпали на пътя София-Варна"}
{"url": "http://pik.bg/%D0%BA%D0%BE%D0%BD%D1%82%D1%83%D0%B7%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BC%D1%8A%D1%87%D0%B8-%D0%BD%D0%B0%D0%B4%D0%B0%D0%BB-news714474.html", "text": "Рафаел Надал ще пропусне демонстративния турнир в Абу Даби, който ще се проведе между 28 и 30 декември. Испанецът все още лекува контузия в коляното и няма да е възстановен за надпреварата. На негово място участие ще вземе Роберто Баутиста Агут, акцентира \"Новспорт\". На предстоящото събитие няма да могат да се подвизават още Стан Вавринка и Милош Раонич, които не са физически подготвени и им се наложи да се оттеглят от проявата.", "date": "2017.12.23", "title": "Контузия продължава да мъчи Надал!"}
{"url": "http://pik.bg/%D0%BA%D0%BE%D0%BB%D0%B5%D0%B4%D0%B0%D1%80%D0%B8-%D1%82%D1%80%D1%8A%D0%B3%D0%BD%D0%B0%D1%85%D0%B0-%D0%BF%D0%BE-%D0%BA%D1%8A%D1%89%D0%B8%D1%82%D0%B5-%D0%B7%D0%B0-%D0%B7%D0%B4%D1%80%D0%B0%D0%B2%D0%B5-%D0%B8-%D0%B1%D0%B5%D1%80%D0%B5%D0%BA%D0%B5%D1%82-%D0%B2%D0%B8%D0%B4%D0%B5%D0%BE-news714489.html", "text": "Два дни преди Рождество Христово на много места у нас коледарите подраниха и започнаха да обикалят къщите, за да съобщават благата вест за Божия син. Те орисват за здраве, плодородие и благополучие. Старата българска традиция оживя и в пловдивското село Първенец. Селото е голямо и коледарите трябва да обходят 2500 къщи, предава Нова телевизия. В дома на семейство Апостолови те са дългочаканите гости, защото знаят, че с каквото дарят коледарите, това ще се роди в къщата им догодина.", "date": "2017.12.23", "title": "Коледари тръгнаха по къщите за здраве и берекет (ВИДЕО)"}
{"url": "http://pik.bg/%D1%81%D0%BB%D0%B0%D0%B2%D0%B8%D1%8F-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D1%81%D0%B8%D0%BB%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news714475.html", "text": "Славия може да се подсили с футболист на Етър, разбра \"Тема Спорт\". \"Белите\" вече са влезли в контакт с играча, като остава само да се види дали той ще успее да разтрогне договора си. Според запознати става въпрос за дефанзивния полузащитник Чавдар Ивайлов (21 г.). Опция е бил и централният защитник Яни Пехливанов. Опитният вратар на Етър Кирил Акалски скоро ще стане свободен агент, след като се очаква в рамките на броени дни да разтрогне контракта си. Той бе резерва на Христо Иванов през настоящия сезон, но през изминалата година бе несменяем титуляр под рамката и бе с една от основните роли за класирането на отбора в елита. Към Акалски интерес не липсва и той е апетитна хапка за отбори от българския футболен елит.", "date": "2017.12.23", "title": "Славия подготвя силен трансфер"}
{"url": "http://pik.bg/%D0%BD%D0%B0%D0%B9-%D0%B4%D0%BE%D0%B1%D1%80%D0%B0%D1%82%D0%B0-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B0-%D0%B7%D0%B0-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5-news714493.html", "text": "Най-често задаваният въпрос от хората, които искат да отслабнат е: Коя е най-добрата тренировка за това? Преди да се разтърсите за треньори, фитнес планове и т. н., имайте предвид, че за да загубите килограми, трябва да заложите на правилното хранене. 80% от успеха се крие в храната, 20 % в упражненията, пише Тялото.бг. А сега какво показват изследванията за методиката на трениране. Проучване, публикувано в сп. Journal of Sports Medicine and Physical Fitness сравнява два типа аеробни тренировки – високоинтензивна и нискоинтензивна с кардио. Изследването, в което участие са взели 32 пълни до затлъстели жени, показва как и двата вида тренировки се отразяват на загубата на тегло и изграждането на мускули. Първа тренировка: Високоинтензивна Честота: 4 пъти седмично Продължителност: 1 час, от които 10 минути загряване, 40 минути упражнения и 10 минути разтягане. Упражнения: тази тренировка включва упражнения, в които и двата крака се издигат над земята едновременно кикбокс, подскоци, бърпита, кардио танци... Всички тези неща се правят под формата на високоинтензивна интервална тренировка. Сърдечен ритъм: Жените са достигнали 85 % от горната граница на сърдечния ритъм. Втора тренировка: Нискоинтензивна + кардио Честота: 4 пъти седмично Продължителност: 1 час, който включва 5 минути загряване, 30 минути ритмични аеробни движения, 20 минути упражнения за сила с уреди, 5 минути разтягане. Упражнения: Това включва упражнения на лежанка, за трицепс, лицеви опори и т. н. Сърдечен ритъм: Участничките са достигнали 65 % от максимума на сърдечния си ритъм. Резултатите: Те са измерени след наблюдение от 24 седмици. Първа група, която е правила високоинтензивната тренировка, е загубила 7 % мазнини (втората с нискоинтензивната тренировка – 3 %) и 4,5 кг (втората група е загубила 2,7 кг). Втората група обаче е натрупала повече мускули от първата. Изводът: Всеки сам може да избере на каква тренировка да заложи, в зависимост от това какъв резултат желае да постигне – просто отслабване, отслабване и мускули или само ваене на мускулатура.", "date": "2017.12.23", "title": "Най-добрата тренировка за отслабване"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%B1%D0%B5%D0%B7-%D0%BC%D1%8A%D0%B6%D0%B0-%D1%81%D0%B8-%D0%BD%D0%B0-%D0%BA%D0%BE%D0%BB%D0%B5%D0%B4%D0%B0-%D0%B3%D0%B5%D0%BE%D1%80%D0%B3%D0%B8-%D0%B8%D0%B7%D0%B1%D1%8F%D0%B3%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2%D0%B0-%D1%84%D0%BB%D0%BE%D1%80%D0%B8%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D0%B6%D0%B5%D0%BD-news714206.html", "text": "Михайлови си подариха и няколкодневна почивка в слънчево Маями. Семейството е изключително сплотено и макар да живеят на различни континенти, празниците винаги посрещат заедно. На последната им сбирка - във Венеция през май, Мария също присъства, но заради напредналата си бременност този път за нея не било препоръчително да предприеме дълго пътуване до Америка. Освен това певицата отдавна е поела и участия около празниците.", "date": "2017.12.23", "title": "ПЪРВО В ПИК! Мария Илиева без мъжа си на Коледа! Георги избяга в слънчева Флорида заради жена! (СНИМКИ)"}
{"url": "http://pik.bg/%D0%B4%D0%BE%D0%B1%D1%80%D0%BE-%D0%B4%D0%B5%D0%BB%D0%BE-%D0%BC%D0%BB%D0%B0%D0%B4%D0%B5%D0%B6%D0%B8-%D0%B7%D0%B0%D1%80%D0%B0%D0%B4%D0%B2%D0%B0%D1%85%D0%B0-%D1%81-%D1%85%D1%80%D0%B0%D0%BD%D0%B0-%D1%81%D0%B0%D0%BC%D0%BE%D1%82%D0%BD%D0%B8-%D1%85%D0%BE%D1%80%D0%B0-%D0%B2-%D1%80%D0%B0%D0%BA%D0%B8%D1%82%D0%BE%D0%B2%D0%BE-news714501.html", "text": "Ученици от средно училище “Св. Кл. Охридски“ в Ракитово зарадваха 35 самотно живеещи възрастни хора с хранителни продукти. Децата от Младежката организация на Български Червен кръст и клубовете “Светът на природата“ и „Млад пътешественик“ към училището под ръководството на Лиляна Добрева организираха Седмица на добротата преди празниците и успяха да съберат хранителни продукти от съпричастни местни жители за пенсионерите в родопското градче, пише \"Монитор\". „Единственото, с което можеш да прекалиш, без да бъде грях, е добротата. Така както всяко хубаво нещо си има край, така и нашата „Седмица на Добротата”, приключи\", съобщи Симона Кюркчиева от Младежкия Червен кръст в Ракитово. За празниците бяха зарадвани повече от 35 души, самотно живеещи хора и хора с трайни увреждания, по списък изготвен и заверен от социалните служби, и допълнен от доброволците. През „Седмицата на добротата“ са събрани над 21 бутилки олио, 20 пакета захар , брашно над 40 пакета, ориз 17 пакета, леща и боб 30 пакета, макаронени изделия 50 пакета, сладкиши (различни видове) 30 на брой, консерви 15 кутии, също така бяха добавени и торбички с плодове.", "date": "2017.12.23", "title": "Добро дело! Младежи зарадваха с храна самотни хора в Ракитово"}
{"url": "http://pik.bg/%D0%BE%D0%B1%D1%80%D0%B0%D1%82-%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%BB%D0%BE%D1%80%D1%8A%D0%BD%D1%81-%D0%B8-%D0%B4%D0%B0%D1%80%D1%8A%D0%BD-%D0%B0%D1%80%D0%BE%D0%BD%D0%BE%D1%84%D1%81%D0%BA%D0%B8-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%BE%D1%82%D0%BD%D0%BE%D0%B2%D0%BE-news714420.html", "text": "През ноември стана ясно, че Дженифър Лорънс се раздели с Дарън Аронофски. Двойката решили да прекратят с романтичните си отношения още през октомври, но запазили приятелството си. Появи се дори слух, че Брад Пит много харесвал Лорънс, но сега Дженифър и Дарън се появяват твърде често пред публиката и техните фенове се надяват, че двамата отново ще се съберат, пише Тялото.бг. Преди дни те бяха забелязани заедно в Ню Йорк. Актрисата била в дънки и сиво палто, като държала в ръката си куче с каишка. Режисьорът пък бил в тъмно облекло с шал. Бившите гаджета се държали твърде мило един с друг и се усмихвали. Според изданието E! двамата ги свързват изключително силни приятелски чувства.„Официално те не са двойка, а само приятели. Те не престават да общуват един с друг след раздялата и често прекарват свободното си време заедно.“, съобщи източник пред изданието. Романът между 48-годишният Арън и 27-годишната Дженифър започна по време на снимките на „Мама“, където Аронофски е режисьор, а Лорънс изпълнява главната роля. Влюбените дълго време не афишираха връзката си, но и не можеха твърде дълго да я крият.", "date": "2017.12.23", "title": "ОБРАТ! Дженифър Лорънс и Дарън Аронофски се събраха отново?"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%B3%D0%BE%D0%BB%D1%8F%D0%BC%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%B1%D1%83%D1%80%D1%8F%D1%82%D0%B0-%D0%BD%D0%B0-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-news714577.html", "text": "AFP Броят на жертвите от тропическата буря, бушуваща над южната част на Филипините, достигна до 182 души в събота, като 152 човека все още са с неизвестно местонахождение, предава , като се позовава на информация от местната полиция. Тропическата буря „Тембин“ връхлетя върху втория по големина филипински остров Минданао в петък, предизвиквайки наводнения и свлачища, съобщава \"Фокус\". Местни полицейски източници потвърдиха още няколко смъртни случая в три провинции и един град, след като спасителни екипи са извадили десетки тела от коритото на придошла река. Един мъж пък е убит от крокодил, докато е подсигурявал лодката си, съобщават още от полицията.", "date": "2017.12.23", "title": "Трагедията е голяма! Жертвите от бурята на Филипините се увеличава"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%BE%D1%82%D0%BE-15-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D1%81%D0%B5-%D0%B5-%D0%BF%D1%80%D0%B8%D0%B1%D1%80%D0%B0%D0%BB%D0%BE-news714573.html", "text": "Издирваното 15-годишно момиче се е прибрало, съобщава Би Ти Ви. Столичната полиция обяви днес, че издирва 15-годишната . Припомняме, че по-рано днес момичето бе обявено за издирване, а нейни приятели я търсеха с послания в социалната мрежа Фейсбук.", "date": "2017.12.23", "title": "От последните минути! Издирваното 15-годишно момиче се е прибрало"}
{"url": "http://pik.bg/%D0%BF%D0%BE-%D0%B4%D0%BE%D1%81%D1%82%D1%8A%D0%BF%D0%BD%D0%B8-%D0%BF%D0%B8%D1%81%D1%82%D0%B8-%D0%BD%D0%B0-%D0%B2%D0%B8%D1%82%D0%BE%D1%88%D0%B0-%D1%81-%D0%B3%D1%80%D0%B0%D0%B4%D1%81%D0%BA%D0%B8-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D1%82%D0%BE%D0%B7%D0%B8-%D1%81%D0%B5%D0%B7%D0%BE%D0%BD-news714463.html", "text": ", съобщава БГНЕС. Любителите на зимните спортове ще бъдат улеснени с качването си на Витоша. От днес, 23 декември, се разкрива крайна/начална спирка в района на паркинга на начална станция на кабинковата . Важно за скиорите и сноубордистите е да знаят, че на връх Коледа - 25 декември и на Васильовден - 1 януари, лифтът ще започне работа един час по-късно. Кабинковият лифт \"Симеоново - Алеко\" преодолява разлика във височините от 1076 м., има дължина 6270 м. и капацитет 1200 души на час. , неделя и празнични дни. Двуетапната двуседалкова въжена линия \"Драгалевци - Бай Кръстьо - Голи връх\" е с обща дължина 3475 м и преодолява в двете самостоятелни отсечки денивелация от 893 м. Тя е с капацитет съответно 300 и 600 души на час. За сезон 2017/2018 Полудневната карта (до 12.30 часа) струва 26 лв. за възрастен, 21 лв. за ученици и студенти и 18 лв. за деца. Полудневната карта след 12.30 часа е на същите цени. на скиорите и сноубордистите. Сезонната карта, която комбинира дневно и нощно каране, струва 590 лв. за възрастен, 490 лв. за студенти и ученици и 390 за деца до 12 години. в билетите е включена застраховка злополука. Лифт картата важи за всички съоръжения в ски зона \"Алеко\" с изключение на лифт \"Драгалевци\". Нова автобусна спирка се разкрива от днес в района на въжената линия \"Симеоново - Алеко\" въжена линия \"Симеоново - Алеко\" за обслужване на автобусни линии 122 и 123. Кабинковият лифт \"Симеоново-Алеко\" започва работа всеки ден Седалковият лифт \"Драгалевци - Голи Връх\" остава в режим на работа събота за един ден на Витоша възрастен ще плаща 35 лв., ученици, студенти и пенсионери 28 лв., а деца до 12 години - 21 лв. Карта за нощно каране излиза 26 лв. независимо от възрастта В цената на картите е включена планинската застраховка,", "date": "2017.12.23", "title": "По-достъпни писти на Витоша с градски транспорт този сезон"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D1%80%D0%B0%D0%B3%D0%BE-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BA%D1%80%D0%B0%D0%BB%D0%B5%D1%82%D0%B5-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D1%86%D0%B8%D1%80%D0%BA-%D1%81%D0%BD%D0%B8%D0%BC%D0%BA%D0%B8-news714566.html", "text": "се провежда в подкрепа на Българската Коледа и на българското училище в Москва. Естествено, Драго не пропусна възможността да посети представленията на Големия московски цирк и в цирк \"Никулин\", в който една от атракциите била Царя на маймуните, който виждате на снимката долу: \"Има само една дума - ЗАШЕМЕТЯВАЩО! И всички останали просто изчезват от съзнанието ти, защото възторгът, истинският възторг от блясъка и съвършения професионализъм, не се описват с думи! Те могат само да се преживеят! Летя от щастие, защото спектаклите и в двата московки цирка са на най-най-високото възможно световно ниво\", описа емоциите си Драго. За финал той посети и гигантския \"Москвариум\" - най-новият атракцион в Москва, в който актьори са косатки, бели китове, моржове, делфини и тюлени. Култовият телевизионен водещ, шоумен и фен №1 на цирковото изкуство у нас Драгомир Драганов-Драго Чая се завърна от Москва преди броени дни.", "date": "2017.12.23", "title": "ПЪРВО В ПИК! Драго Драганов се срещна с кралете на руския цирк (СНИМКИ)"}
{"url": "http://pik.bg/%D0%B5%D1%80%D0%BE%D1%82%D0%B8%D1%87%D0%BD%D0%B8-%D1%84%D0%B0%D0%BD%D1%82%D0%B0%D0%B7%D0%B8%D0%B8-%D0%BA%D0%B0%D0%BA-%D0%B6%D0%B5%D0%BD%D0%B0%D1%82%D0%B0-%D1%81%D0%B0%D0%BC%D0%B0-%D0%B4%D0%B0-%D0%BF%D0%BE%D0%B8%D1%81%D0%BA%D0%B0-%D0%B3%D1%80%D1%83%D0%B1-%D1%81%D0%B5%D0%BA%D1%81-news714433.html", "text": "Всяка жена поне веднъж в живота си фантазира за секс, при който партньорът доминира. Често обаче дамите се стесняват да споделят подобно желание пред избраника. Жената трябва да реши какво точно иска: използване на белезници, колан с жартиери, бандаж или само грубост на мъжа, който се проявява в шляпвания, резки движения и други. Съответно оттласкването от личните предпочитания ще спомогне по-лесно да се формулират предложенията към избраника. Разговорът с възлюбения трябва да бъде откровен. Важно е той да разбере какво не достига на дамата. По-добре е предварително да се изберат няколко пози, които ще придадат на секса търсената грубоватост и страст. Може и да се експериментира. Завързването на ръцете на един от партньорите автоматично прави секса по-як. Мъжът трябва да разбере, че грубостта в секса се харесва на жената. В това няма нищо лошо. Целият процес се контролира и е напълно безопасен. Грубият секс води до по-бърза възбуда. Т.е. той може да бъде отлична прелюдия пред основния секс. Започвайки с леки ухапвания, страстта ще се засилва с всяка измината минута и съответно мъжът сам ще поиска да поеме инициативата.", "date": "2017.12.23", "title": "Еротични фантазии! Как жената сама да поиска груб секс?"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D1%8F-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news714487.html", "text": "Средствата, които ще постъпят в Левски от \"Такса солидарност от УЕФА\", заради миналогодишното участие на Лудогорец в групите на Шампионската лига, да бъдат инвестирани в подобряване на материалната база. Това призова директорът на Детско-юношеската школа на \"сините\" Даниел Боримиров. На клуба се полагат 168 хиляди евро. Боримиров настоява те да отидат за изграждането на изкуствено игрище, пише \"Топспорт\". Левски разполага с един такъв терен, както и с три затревени (един голям и два по-малки), но според Боримиров те не са достатъчни.", "date": "2017.12.23", "title": "Голяма инвестиция при \"сините\"? "}
{"url": "http://pik.bg/%D0%B2-%D0%BA%D0%B0%D1%82%D0%B0%D1%80-%D0%B1%D0%B5-%D0%BE%D1%82%D0%BA%D1%80%D0%B8%D1%82%D0%B0-%D0%B8%D0%B7%D0%BB%D0%BE%D0%B6%D0%B1%D0%B0-%E2%80%9E%D0%B0%D1%80%D0%BE%D0%BC%D0%B0%D1%82%D0%B8-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%9C-news714428.html", "text": "„Изложбата „Аромати от България\" е инициатива на нашето посолство заедно с културно селище „Катара“. Тя показва удивителни снимки на прекрасни лавандулови и розови полета в България и реколтата от тези много ценни и красиви цветя, използвани в производството на етерично масло, което е в основата на най-добрите марки парфюми в света\", заяви за изданието посланикът на България в Катар Метин Казак. Той подчерта значението на лавандулата и розовото масло за България като водещ производител на етерични масла. Изложба от 22 фотографии на лавандулови и розови полета от България бе открита в катарската столица Доха, съобщава местното електронно издание Пенинсула, цитирано от Фокус . Изложбата „Аромати от България“ включва само някои от снимките, направени от българските фотографи Красимир Матаров и Руслан Асанов. Зашеметяващите гледки, уловени от двамата фотографи, са важна суровина на бързо развиваща се индустрия и магнит за туристите, хиляди от които годишно посещават цветните полети, за да се полюбуват на красотата им.", "date": "2017.12.23", "title": "В Катар бе открита изложба „Аромати от България“"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0%D0%BB-%D0%B5-%D0%B0%D1%81%D1%82%D1%80%D0%BE%D0%BD%D0%B0%D0%B2%D1%82%D1%8A%D1%82-%D0%BE%D1%82-%D0%BD%D0%B0%D1%81%D0%B0-%D0%B1%D1%80%D1%83%D1%81-%D0%BC%D0%B0%D0%BA%D0%BA%D0%B5%D0%BD%D0%B4%D0%BB%D0%B5%D1%81-news714416.html", "text": "Американският астронавт Брус Маккендлес е починал на 81-годишна възраст, предава Дойче веле, цитирани от Фокус. В разпространеното в събота прессъобщение от Национално управление по въздухоплаване и изследване на космическото пространство на САЩ (НАСА) се уточнява, че Маккендлес е издъхнал още в четвъртък, като същевременно се припомня, че той е първият човек в историята, използвал пилотируем маневриращ модул за свободно придвижване в открития космос. В рамките на мисията „Аполо 11“ – първата на Луната, Маккендлес отговаря за комуникацията с астронавтите на борда – Нил Армстронг и Едуин Олдрин. През 1990 г. Маккендлес участва в извеждането в орбита на космическия телескоп „Хъбъл“, припомня медията.", "date": "2017.12.23", "title": "Починал е астронавтът от НАСА Брус Маккендлес"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%81-%D1%80%D0%B5%D0%BA%D0%BE%D1%80%D0%B4-news714481.html", "text": "ЦСКА направи най-скъпия си изходящ трансфер от 5,5 години насам. За последно \"армейците\" прибраха по-голяма сума при продажбата на нападателя Жуниор Мораес в украинския Металург Донецк през лятото на 2012 г. Тогава \"червените\" получиха малко над 2 милиона евро за правата на бразилеца. Сега Антон Недялков пък е продаден за 1,5 милиона долара, пише \"Фокус\". Въпреки че е ляв бек, 24-годишният ловчанлия е трансфериран по-скъпо, отколкото голмайстора от есента на 2014 г. Серджиу Буш. Румънецът бе продаден за около 800 000 евро на английския Шефилд Уензди. ЦСКА спечели по-малко и от вратаря Райс М'Боли, въпреки че алжирецът игра на два Мондиала. \"Армейците\" го трансферираха във Филаделфия за около 350 000 евро. Другият голям трансфер на \"червените\" през последните години е продажбата на Ивайло Чочев в Палермо за около 1 милион евро. В САЩ Антон Недялков ще получава 7 пъти по-голяма заплата от тази, която е взимал в ЦСКА.", "date": "2017.12.23", "title": "\"Червените\" с рекорд!"}
{"url": "http://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F%D1%82-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B7%D0%B0%D1%80%D0%B0%D0%B4%D0%B8-%D0%BE%D1%82%D0%BD%D0%B5%D1%82%D0%B0-%D1%81%D0%B3%D1%80%D0%B0%D0%B4%D0%B0-news714440.html", "text": "Софийският университет \"Св. Климент Охридски\" може да последва примера на Българската академия на науките (БАН) и да започне протести срещу правителството. Това съобщава Mediapool. Причината е решение на кабинета, с което сграда, предназначена за обучение на студенти от висшето училище, се предоставя на Висшия съдебен съвет с мотива \"отпаднала необходимост\". Разпореждането с имота на бул. \"Ал Стамболийски\" №82 в София беше гласувано от министрите на 20 декември. Решението е породило революционни настроения в Академичния съвет на университета. \"Засега успях да убедя колегите да не предприемаме нещо драстично, преди решението да е обнародвано, но общото мнение е, че правителството е допуснало сериозна политическа грешка и че ако обучението на студентите е „отпаднала необходимост”, може и да се съобразим с този обрат в държавната политика и да спрем да ги обучаваме. Ако се стигне до това, няколкото черни знамена в БАН ще изглеждат направо безобидни\", обяви пред Mediapool ректорът на СУ проф. Анастас Герджиков. До петък вечерта въпросното решение на правителството все още не беше официално публикувано. От стенограмата на заседанието се вижда, че то е прието без никакво обсъждане, както и повечето подобни точки. Всъщност сградата, породила революционни настроения сред ръководството на висшето училище, не е негова собственост от ноември миналата година. Тогава след решение на правителството университетът предоставя зданието на болница \"Лозенец\", а целта е в него да се осъществява предклиничната подготовка на студентите по медицина в Софийския университет. Декан на Медицинския факултет е проф. Любомир Спасов, който ръководи и болница „Лозенец“. Спасов явно е декларирал, че болницата няма нужда от сградата. Идеята е сега то да се използва от Специализирания съд и прокуратура, които в момента се намират в бившата сграда на Държавната агенция \"Национална сигурност\" на ул. \"Черковна\". Теренът, на който е построено зданието, е около 8 дка, а самата сграда е с разгъната застроена площ от 9400 кв. м. Намира се на кръстовището на ул. \"Опълченска\" и бул. \"Ал. Стамболийски\". Там се е помещавала Софийската техническа гимназия до закриването й през 2010 г. Университетът я получава от правителството през 2011 г., като в замяна се отказа от претенциите си към галерията на ул. \"Шипка\" 6 в полза на Съюза на българските художници.", "date": "2017.12.23", "title": "Софийският университет излиза на протести заради отнета сграда"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%B2%D0%B5%D1%82%D0%BB%D0%BE%D0%B7%D0%B0%D1%80-%D0%BB%D0%B0%D0%B7%D0%B0%D1%80%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%B8-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%B8%D1%82%D0%B5-%D0%BF%D0%B0%D1%80%D0%B8-news714575.html", "text": "”Политиката е един процес, трябва да видим как влязохме в 2017 година. През 2016 година се случи нещо изключително позитивно за партиите, които работят в сферата на националния консерватизъм – получи се обединението между АТАКА, ВМРО и НФСБ. Това даде добра предпоставка за съвместно участие в президентските избори, където беше постигнат добър резултат. За съжаление този успех не се повтори на парламентарните избори. Това каза националният координатор на партия Атака Светлозар Лазаров пред Канал 3. \"В началото на годината през март месец, когато се проведоха парламентарните избори, имаше ожесточена кампания. Имаше натиск от страна на Турция за влизането в парламента на партия ДОСТ, за радост на всички българи, това не се получи и тази партия остана извън борда. Другият успех, които се постигна, благодарение на Обединени патриоти, ДПС беше изместена като център, като балансьор в стратегията на управлението. ДПС в момента са в опозиция и говорят за демонтаж на управлението. Защо? Защото те не участват! Те искат да изместят ОП и да седнат на тяхното място в управлението. Нека да видим как ще реагира на това българският народ”. ”Нека да видим как ще бъдат формулирани мотивите на вота на недоверие и тогава да го коментираме. Нека не избързваме”, коментира той. ”Атака няма нито един партиен член, който да участва в правителството. Има двама областни управители, които наистина са партийни членове, хора които вървят със Сидеров от създаването на портията. Имаме един модел как трябва да се гледа на властта, как трябва да управлява – трябва да се назначават експерти, трябва да се назначават хора, които знаят какво правят и имат своя професионален и житейски опит в управлението. Що се касае до държавната администрация, там нещата седят по-различен начин. Корупцията не е от вчера. За съжаление тя няма да спре, нито днес, нито утре. Въпросът е да се създаде един механизъм за противодействие на това уродливо явление, да има последователност и да има една принципност”, коментира още той темата с корупцията и даде за пример опозицията, която според него остро разигравала картата с корупцията, но пропускат, че делата за корупция се прехвърли в специализирания съд и че господаря на разследването е прокуратурата. ”Има доста изказвания, че реално десетократно са намалели приходите в полза на държавата вследствие на приватизационни сделки. На практика държавата е ощетена, защото редица предприятия в индустрията, във финансовата сфера и въобще на стопанския живот, бяха придобити за жълти стотинки от страна на определени лица, а како се вижда и от последствията после върху обществено-политическите отношения, това са хора от кръга на един бивш премиер и резултатите ги виждаме всички. Говоря за периода 1997-2001 година, когато са най-тежките случай. Какво имаме сега? Липса на индустриални мощности, няма възможности за реализация на младите хора, няма работни места, оттам влязохме в омагьосан кръг – младите хора напускат страната и отиват в чужбина, връщането им е трудно и вече имаме отражение върху демографския състав на нацията, защото сме нация със застаряващо население. В момента дори и да има инвеститори е трудно да се намери работна ръка, която е подготвена по определени теми. Това е резултатът от приватизацията – той е негативен, не беше направена по-най-добрия начин и сметката сега ще я платим всички”, каза той за приватизацията. Светлозар Лазаров се похвали още, че в лицето на министър Караниколов бандитската приватизация е била спряна с подкрепата на правителството. Според него е трябвало да се появи по-голяма твърдост при приемането на Закона за съдебната власт, които трябваше да ограничат външното финансиране на магистратите. ”Това беше добра стъпка, която не беше гласувана. Финансирането от чужди организации трябва да се ограничи, ние трябва да вярваме в българските съдии, в българските прокурори, на българското правосъдие. За да се изчисти и да няма въпроси влияе ли се или не, беше най-удачно това финансиране да бъде ограничено, за да няма въпроси за безпристрастността на взимане на решенията. Организации като Америка за България не трябва да влияят върху българската правосъдна система”, заключи той.", "date": "2017.12.23", "title": "ЕКСКЛУЗИВНО! Светлозар Лазаров с горещ коментар за приватизацията и откраднатите пари"}
{"url": "http://pik.bg/%D0%BA%D0%BE%D0%BB%D0%B5%D0%B4%D0%B0-%D0%BD%D0%B0-%D0%BF%D1%8A%D1%82-%D0%B5%D1%82%D0%BE-%D0%BA%D0%B0%D0%BA-%D1%89%D0%B5-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%82-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-%D0%BC%D0%BE%D1%80%D1%8F%D1%86%D0%B8%D1%82%D0%B5-%D0%BD%D0%B0-%D0%B5%D0%B4%D0%B8%D0%BD-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D0%BE%D1%80%D0%B0%D0%B1-%D0%B2%D0%B8%D0%B4%D0%B5%D0%BE-news714429.html", "text": "На празник – като в делник. За плаващите е обичайно на най-семейния празник да са далеч от семейството. В навечерието на празниците 19-членният екипаж на кораба „Осогово” на Българския морски флот товари насипни пелети във Варна, предава Би Ти Ви. „Корабът не спира, независимо дали е празник или делник”, казва капитанът Росен Миланов. Затова ще празнуват само половината моряци. Част от екипажа се качва на рейс точно сега. Така коледната трапеза ще сплоти колектива още с първите мили – към Украйна. На борда няма украса. Само един от моряците слага лампички в кабината си. Най-трудно е за по-младите момчета, като третия помощник, който на кадетския си рейс вече е посрещал празниците далеч от дома. Костадин Йорданов признава, че много му липсват синът му и жена му. Гавраил Горчев е потомствен моряк – наследява професията от баща си и дядо си. „С годините се свиква. Живот и здраве, като се приберем вкъщи, някои работи се компенсират и всичко е наред”, казва той. Емоциите ще са по-силни за готвача Пламен Петров, защото за първи път е член на български екипаж. Ще зарадва колегите си с пълнени чушки с боб, сарми, питка и баклава. „За приготовленията на вечерта за Бъдни вечер ще има хора, които ще помагат, които не са от домакинската команда и ще има и за тях – кой да пълни пиперки, кой да навива сърми, друг ще прави торти, трети – питки”, разяснява той. А на Коледа в салета – корабната трапезария, ще заухае на пълнена пуйка с кисело зеле.", "date": "2017.12.23", "title": "Коледа на път! Ето как ще посрещнат празниците моряците на един български кораб (ВИДЕО)"}
{"url": "http://pik.bg/%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news714478.html", "text": "Мениджърът на Левски - Асен Букарев, заяви, че клубът може да се подсили и с български играчи по време на зимната пауза. Той обаче не уточни дали става въпрос за футболисти от Първа лига, или такива, които са част от чуждестранни тимове. Букарев също така акцентира, че подкрепата към наставника Роси на \"Герена\" остава, и \"сините\" разчитат на треньора. \"Трябва да съм изключителен наивник или да ви лъжа, за да кажа, че приемам някои неща от продукцията ни през есента. Делио Роси е казал пред мен на кои футболисти не иска да разчита повече, но ще го запазя в тайна, за да няма излишни спекулации. Тези играчи не са много. На всички постове следим футболисти, предлагат ни такива. Но трансфери на всяка цена няма да правим. Не са само чужденци в плановете ни за зимна селекция, има и българи, можем да привлечем такива\", заяви Асен Букарев пред Канал 3. \"Мисля, че към този етап класирането е достатъчно честно - заемаме третото място. Имаше моменти, в които направихме грешки, те не бяха очаквани. Ако не ги бяхме допуснали - визирам например мача с Витоша Бистрица (0:0), можеше подреждането да е по-различно. Така или иначе - случилото се е факт. Затова си мисля, че класирането показва реално нещата. Но напролет въртележката може да бъде голяма. Имаме мачове и за Купата - достатъчно много са. Всичко може да се случи. Наистина за някои това звучи утопично, но докато на теория имаме шансове, ще се борим за първото място. Не е тайна какъв фронт се надигна срещу Делио Роси. Искаме обаче да спрем с тези чести смени. Желаем да дадем на един човек възможност да работи с човешки материал - нещо, което не е никак лесно, и да се опита да извае едно добро лице на Левски. \", допълни Букарев.", "date": "2017.12.23", "title": "Изключително важно решение на \"Герена\""}
{"url": "http://pik.bg/%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BE%D1%82%D0%BF%D1%83%D1%81%D0%BA%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-400-%D0%BB%D0%B8%D0%BD%D0%B5%D0%B9%D0%BA%D0%B8-%D0%B8-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B0%D1%86%D0%B8%D1%8F-%D0%BD%D0%B5-%D1%81%D0%BF%D0%B5%D1%88%D0%BD%D0%B8%D1%82%D0%B5-%D1%86%D0%B5%D0%BD%D1%82%D1%80%D0%BE%D0%B2%D0%B5-news714511.html", "text": "Управляващият орган на Оперативна програма „Региони в растеж“ 2014 – 2020 г. обяви процедура за предоставяне на безвъзмездна финансова помощ по „Регионална здравна инфраструктура“. Тя се реализира в рамките на Приоритетна ос 4 на управляваната от Министерството на регионалното развитие и благоустройството оперативна програма. Бенефициент на безвъзмездната финансова помощ на обща стойност 163,5 млн. лв. е Министерство на здравеопазването. В рамките на крайния срок на процедурата - 30.03.2018 г., Министерството на здравеопазването ще кандидатства за закупуване на 400 линейки, оборудвани със съвременна медицинска апаратура, и за обновяване на 27 центъра за спешна медицинска в областните градове с техните 170 филиала и 6 изнесени екипа. С изпълнението на проекта се очаква цялостно реформиране на спешната медицинска помощ, с което ще се подобри значително качеството на здравната услуга и ще се осигури по-ефективна здравна инфраструктура. Всички лица на територията на България ще имат равнопоставен достъп до медицинска помощ при спешни състояния в съответствие с най-добрите европейски практики и изисквания за своевременност, достатъчност, качество и безопасност.", "date": "2017.12.23", "title": "Регионалното министерство отпуска помощ за 400 линейки и модернизация не спешните центрове за 163 млн. лв."}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%B5%D1%87%D1%82%D0%B0-%D0%BD%D0%B0-%D0%B4%D0%BE%D0%B3%D0%B0%D0%BD-%D0%B8%D0%B7%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D0%B8-%D0%BA%D0%B0%D0%BA-%D1%81%D0%B5-%D1%87%D1%83%D0%B2%D1%81%D1%82-news714522.html", "text": "В парламента прекалено се изостри говоренето. Стигна се до личностни нападки. Не бива да се говори така в тази светиня, защото там трябва да си говорим за политики, трябва да спорим принципно. В началото на годината протече остра предизборна кампания, която за много политици, като че ли все още не е приключила. Оттам е и ниският рейтинг в последните социологически проучвания. Това каза пред БНР председателят на парламента Цвета Караянчева. Всички партии трябва да осъзнаем, че това не се харесва на хората. Другото е, че периодически срещу Народното събрание харчат и обвинения от други институции, а ние не правиме усилия да защитим е дейността си. Искам да посъветвам както себе си, така и колегите – да забравим предизборната лексика, защото нови избори не се задават. Караянчева отрече да черпи увереност от думите на почетния председател на ДПС Ахмед Доган, че сегашното управление няма алтернатива и изтъкна, че многократно е декларирала, че управляващата колиция е „абсолютно стабилна“: А какво всъщност каза господин Доган по-различно от това, което ние говорим и това което всички знаем. Запитана дали речта на Ахмед Доган е била и флирт с ГЕРБ, Караянчева коментира: Това са техни вътрешнопартийни работи. Ако те имат различия с господин Карадайъ, трябва да си ги уточнят. Аз мисля че всички знаем, и опозицията разбира се, че вотът не се внася, за да предизвика нови избори, колкото да прикове обществото внимание в един дебат, в който опозицията ще напада, а управляващите е така ще разказват какво са направили през изминалите 8 месеца. Това че г-н Доган каза на глас нещо, което всички знаят, не прави речта му „уникална“. Той зададе въпроса, който всички си задаваме: „Какво ще стане, ако вотът мине? Какво мнозинство ще управлява“. Цялата опозиция си задава този въпрос! Председателят на Народното събрание не се ангажира с прогноза дали и ДПС ще участва във внасянето на вота на недоверие и как ще гласуват представителите на опозиционната партия. Тя изтъкна, че от ГЕРБ не са „привърженици на компроматната война и черния PR“ и в дебата по вота ще изложат като аргументи постиженията си от изминалите 8 месеца. По повод отпадането на рестрикциите върху реинбурсирането на иновативните лекарства, Караянчева изтъкна, че предложението за мораториум е било на експерти, но темата е била политизирана и допълни: Мисля че ние лошо обяснихме на хората какво точно искаме да направим. Не мога да разбера защо гъвкавостта която ГЕРБ появява се възприема като слабост. Не отчетохме политическите реалности в България. Изнесохме този дебат на политическо ниво, а трябваше да остане на експертно. Мисля, че аргументите, които изложихме в зала в подкрепа на това предложение на министър Ананиев, бяха достатъчно ясни и точни. Нито един онкоболен няма да остане без лечение, както опитаха да изкарат от опозицията. Стигна се дотам обаче, че когато се намесят политическите аргументи, експертните аргументи отиват на заден план. Гласувах за подкрепа на този т. н. „мораториум“, защото повярвах на експертите. Имаше включително обвинение, че някакви митични комисии ще се правят на Господ и ще решават кой да живее и кой не. Винаги отпускането на лечение за тежки заболявания като рак или нелечими на този етап заболявания са минавали през комисия от специалисти, за да се определи кое е най-правилното за пациента. В гласувания от нас закон се предвиждаше точно такава практика. Въпросът обаче беше твърде, твърде политизиран. От един милиард бюджет на НЗОК през 2009 г., сега сме на 4 милиарда! Имаме наливане на едни средства и, ако трябва да се направи реформа, тя трябва да се почне от някъде. Но ако има страхове на хората, ние сме тези, които трябва да ги предотвратим, трябва да успокоим и трябва да отговорим на този призив. Караянчева отличи като събития на 2017 година спечелените от ГЕРБ избори, подписването на Договора с Македония, доброто икономическо развитие на България и “мостовете, които господин Борисов прави между България, Европа и Западните балкани“.", "date": "2017.12.23", "title": "ГОРЕЩА ТЕМА! Цвета Караянчева с коментар за речта на Доган, изминалата година и как се чувства като шефка на парламента"}
{"url": "http://pik.bg/%D1%81-%D1%82%D0%B5%D0%B7%D0%B8-%D1%82%D1%80%D0%B8-%D1%81%D1%8A%D0%B2%D0%B5%D1%82%D0%B0-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8%D1%82%D0%B5-%D0%BC%D0%BD%D0%BE%D0%B3%D0%BE-%D0%BF%D0%BE-%D0%BB%D0%B5%D1%81%D0%BD%D0%BE-%D0%BA%D0%BE%D0%BB%D0%B5%D0%B4%D0%BD%D0%B0%D1%82%D0%B0-%D0%B2%D0%B5%D1%87%D0%B5%D1%80%D1%8F-news714442.html", "text": "Кухнята често се нарича „сърцето на дома“, което в дните около Коледа е по-точно от всякога. С настъпващата бъркотия около празника и различните гости, които приемате вкъщи, сега е моментът да организирате кухнята си. Ето кои стъпки не бива да пропускате, за да подредите кухнята и да се подготвите за празничните дни, пише Тялото.бг. 1. Разчистете хладилника Задължително трябва да махнете онези плесенясали зеленчуци, които стоят най-отзад в чекмеджето на хладилника. Вероятно сте се опитвали да ги игнорирате, но те, заедно с всички продукти с изтекъл срок, заемат място в хладилника, от което отчаяно се нуждаете. По този начин ще го освежите, като премахнете и миризмите от ненужните продукти. 2. Съставете списък с продукти въз основа на коледните рецепти Този съвет е, за да фокусирате ума си, преди да влезете в магазина. Оказва се, че хората, които не са изготвили списък предварително, са по-склонни да се поддават на изкушението да пазаруват импулсивно. В резултат хладилникът се препълва с ненужни продукти. 3. Придържайте се към по-простите рецепти Може да се изкушите и да се развихрите в кухнята, за да впечатлите приятелите и семейството си. Шансът ястията да са по-вкусни, а и да излязат по-евтино, е като се придържате към по-простите ястия и към пресните и сезонни продукти. Сезонните продукти са най-свежи, по-евтини и изискват по-малко подготовка, за да станат вкусни.", "date": "2017.12.23", "title": "С тези три съвета ще направите много по-лесно коледната вечеря"}
{"url": "http://pik.bg/%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8%D0%B5-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%BF%D0%BE%D0%BC%D0%BE%D1%89%D0%B8-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%81-15-%D0%B4%D0%B5%D1%86%D0%B0-news714443.html", "text": "Българско семейство от село Царевец с 15 деца ще посрещне Дядо Коледа без подаръци и без излишни разточителства и глезотии, съобщава борбабг. Причината е, че няколко години социалните служби в Свищов отказват да отпуснат помощи на многодетните родители, защото доходите на семейството надвишавали необходимия за това минимум. Бащата на 15-те българчета Кирил Славев работи в селската земеделска кооперация и по собствените му думи получава около 600 лв. Майката Румяна от доста години не работи, но не защото не желае, а защото не може да си намери такава работа, която да и позволява да се грижи за многобройната си челяд. Тя получава около 90-100 лв. детски надбавки. Или общо доходите на двамата родители не надвишават 800 лв. С тези пари те се грижат и за трите си непълнолетни деца, както и за онези от пълнолетните, които все още не могат да си намерят работа. Двамата съпрузи с много труд и пот на челото са отгледали и възпитали своите синове и дъщери да бъдат родолюбиви и достойни българи и да не бягат от работа и отговорности. Повечето от децата им са вече пълнолетни и имат свой път в живота. В бащиното гнездо все още са трите непълнолетни и още 3-4 от пълнолетните. Кирил и Румяна няколко пъти през последните години са подавали молби за отпускане на социални помощив Дирекцията за социално подпомагане в Свищов, но оттам все им отказват. Според бащата социалните мотивирали отказа си с това, че пълнолетните деца, които все още са при родителите си работят и заедно с техните пари, общата сума, която влиза в семейството надвишава законовия минимум. Пред „Монитор” пък г-н Тодоров от дирекцията в Свищов даде друго обяснение. Според него бащата не отговарял на условията, тъй като работел като комбайнер в земеделската кооперация и получавал по 1500 лв. на месец. „Когато са отговаряли на условията сме им давали пари, когато не са отговаряли, не”, заяви въпросният г-н Тодоров. Той беше категоричен, че при тях в дирекцията имат документ, в който е записано, че месечният доход на Кирил Славев е около 1500 лв. но отказа да представи този документ, понеже това било класифицирана информация. Самият Кирил Славев обаче заяви, че казаното от социалният служител не отговаря на истината. „Първо не съм комбайнер, а съм тракторист. През лятото, когато е жътвената кампания за 2-3 месеца действително вземам към 1400 лв. Но това е брутен доход. Като махнеш удръжките и заема ми към банката остават чисто не повече от 700 лв. Дори и тези пари, като ги разделиш на минимум пет човека, колкото сме аз, съпругата и трите ми непълнолетни деца, прави по-малко от 150 лв. на човек. Но това е само за 3 месеца. През останалата част от годината вземам по около 600 лв. на месец и като махнем от тях удръжки и заема, които изплащам, ми остават колкото да не умрем от глад. Това е трагедията ни, че сме се родили българи. Ако бяхме цигани, да тропнем с крак и да заплашим държавата с правозащитните организации или със Страсбург, щяха да ни дадат помощи. Но сега ние сме дискриминирани в собствената си държава. И после защо младите хора бягали в чужбина. Ще бягат ами, за какво да остават”, възмущава се Кирил Славев. Той с гордост споделя, че по-големите му синове и дъщери вече имат свой живот и сами се оправят, като си изкарват парите с честен труд и без да се надяват на чужда помощ. Така, както са ги учили. От близо 20 години семейство Славеви живее на заеми. Първият кредит от 15 хил. лв. Кирил изтеглил за да стегне къщата за челядта си. След това отново със заеми и на изплащане се снабдили и с основните мебели, ел. уреди и техника. Сега главата на семейството изплаща поредния заем от 10 хил. лв. Той и съпругата му не крият, че през годините неведнъж са оплучавали упреци за многото си деца. самите те признават, че мислели да имат три, а не 15. Но така се случило. Въпреки това нито за миг не са помисляли да оставят някое от тях в дом за сираци. Семейството е изключително благодарно на председателя на земеделската кооперация Ганчо Ламбев, който им е основната подкрепа в живота, както и на бившият кмет на Свищов Станислав Благов, който преди години им подарил нова пералня. Въпреки финансовите несгоди семейството не пада духом и не губи вяра в доброто. Родителите и многобройната им челяд, към която вече се причисляват и първите внучета, използват всяка възможност и повод за празнуване. А такива не липсват, защото всеки месец поне по 1-2 от тях имат рождени дни. Освен това семейството се събира заедно и на големите християнски празници. Голямата болка на Кирил и Румяна е, че и тази година Дядо Коледа ще ги отмине без подаръци. „Елха си имаме, но под нея добрият старец няма да остави нищо. Сигурно не сме слушали достатъчно и не заслужаваме”, тъжно и с ирония проронва Кирил Славев.", "date": "2017.12.23", "title": "Безобразие! Социалните отказват помощи на семейство с 15 деца"}
{"url": "http://pik.bg/%D1%80%D1%83%D1%81%D0%B8%D1%8F-%D0%BE%D1%82%D0%BA%D0%B0%D0%B7%D0%B2%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BD%D0%B0%D0%B4%D0%BF%D1%80%D0%B5%D0%B2%D0%B0%D1%80%D0%B0%D1%82%D0%B0-%D0%B2%D1%8A%D0%B2-%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0%D0%BD%D0%B5%D1%82%D0%BE-%D1%81%D1%8A%D1%81-%D1%81%D0%B0%D1%89-news714460.html", "text": "Русия няма да участва в ускоряването на „надпреварата във въоръжаването“ със САЩ. Това увери в разговор с агенция TACC председателят на Комисията по отбрана и сигурност към Съвета на федерациите Виктор Бондарев. „Бих искал да отбележа, че Русия няма да засилва надпреварата във въоръжаването, нямаме намерение да нападаме никого. Ето защо от нашата страна не следва да се очаква ескалация на напрежението. Ако отнякъде такава може да дойде, то това е отвъд океана, и е трудно да бъдат предсказани нейните форми и мащаби“, подчерта Бондарев, който е бивш главнокомандващ на Военнокосмическите сили на Руската федерация. Бондарев напомни, че американските военни разработват хиперзвуково оръжие (като крилата ракета X-51), „заплашват да излязат от Договора за ликвидация на ракети с малък и среден обсег, повишават ядрения потенциал“. „На всяка възможна заплаха нашата държавна програма за въоръжаване предвижда достоен отговор. Но в същото време Русия не се фокусира върху отразяването на евентуални атаки, а върху последователното укрепване на отбранителната способност на страната, разработването и внедряването на нови високотехнологични оръжия и военно оборудване за бойни действия\", обясни Бодарев. Новата държавна оръжейна програма до 2027 г., съгласно думите му, отразява „фундаментални, а не конюнктурни задачи\". В допълнение към горното, те включват разработването на отбранително-промишления комплекс (ОПК) и подобряването на неговите възможности, по-нататъшното превъоръжаване на войските и качественото обучение на персонала от общоназначени сили.", "date": "2017.12.23", "title": "Русия отказва да участва в надпреварата във въоръжаването със САЩ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0%D0%BA%D0%BE%D0%B2%D0%B0-%D1%81%D0%B5%D1%80%D0%B8%D0%B9%D0%BD%D0%B8%D1%8F-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news714523.html", "text": "Районна прокуратура-Пловдив привлече като обвиняем 32-годишния Владимир Петков за това, че на 7 декември 2017 г. и на 20 декември 2017 г. се съвкупил с две лица от женски пол, като употребил за това сила и заплашване, и престъпленията са извършени в условията на опасен рецидив, пише трафикнюз. На 7 декември 2017 г., около 22,15 часа, в Пловдив, обвиняемият Владимир се намирал в района на бул. „Александър Стамболийски“. Там забелязал спрян лек автомобил, марка „Ауди“, в който се намирала 19-годишна жена, която чакала нейна позната. Обвиняемият отворил вратата, седнал на шофьорската седалка, придвижил автомобила на 50 метра и спрял. Там след като заплашил пострадалата, я изнасилил. След това слязъл от автомобила и се отправил в неизвестна посока. На 20 декември 2017 г., в Пловдив, около 20,30 часа, в района на бул. „Александър Стамболийски“, обвиняемият Владимир забелязал лек автомобил, марка „Рено Клио“, в който се намирала 21-годишна жена. Тя изчаквала свой познат. Обвиняемият Владимир отворил вратата, влязъл в автомобила, като го придвижил на около 50 метра в съседна улица и спрял. Обвиняемият заплашил със сгъваем джобен нож 21-годишната жена, за да я принуди да се премести на задната седалка на автомобила, където я изнасилил. След това слязъл и се отправил в неизвестна посока. Под ръководството на Районна прокуратура-Пловдив по двата случая са били започнати досъдебни производства. На 22 декември 2017 г. обвиняемият Владимир Петков е бил задържан, към 22 часа, в дома си в Пловдив от служители на отдел „Криминална полиция“ към ОД на МВР- Пловдив. На 23 декември 2017 г. с постановление на наблюдаващия прокурор той е задържан за срок до 72 часа. Утре, 24 декември 2017 г., Районна прокуратура-Пловдив ще внесе искане в съда за определяне на мярка за неотклонение „задържане под стража“ спрямо него. Владимир Петков е бил осъждан на 4,3 г. лишаване от свобода за извършено от него престъпление по чл. 152 ал. 1т. 2 от Наказателния кодекс – за изнасилване. Той е бил освободен от затвора през април 2017 г. Владимир е арестуван, а сравнителна експертиза е показала непоколебимо, че той е отговорен за зверствата. ДНК-то му е било в системата на полицията, тъй като Петков е бил осъден за изнасилване в Пазарджик преди години. След като е излежал присъдата си, той е излязъл на свобода, но склонността му към насилие и престъпните му наклонности очевидно не са били повлияни от каторгата.", "date": "2017.12.23", "title": "ИЗВЪНРЕДНО! Прокуратурата закова серийния изнасилвач от Пловдив (СНИМКА)"}
{"url": "http://pik.bg/%D1%8F%D1%81%D0%BD%D0%B0-%D0%B5-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BD%D0%B0-%D1%81%D0%BC%D1%8A%D1%80%D1%84%D0%BE%D0%B2%D0%B5%D1%82%D0%B5-news714470.html", "text": "Локомотив (Пловдив) ще продължи експанзивната си трансферна политика. Отборът може да се напълни с доста чужденци тази зима, пише \"Тема Спорт\". Първият вече е факт - хърватският нападател Филип Михалиевич. Индикации, че той няма да е последният, дава това, че малко след края на есенния дял на \"Лаута\" дойдоха на проби цели 12 чужденци и само петима българи. За старта на зимната подготовката на 8 януари се чака нова дузина иностранци, които да започнат зимна подготовка със \"смърфовете\". Собственикът Христо Крушарски пък се прибира в България след известен период в Аржентина по бизнес дела. Между Коледа и Нова година Крушарски ще има среща с шефовете в Локо. Той вече е уведомил наставника, че пари за играчи няма и че ще се взимат само свободни агенти, съгласни на по-ниски заплати.", "date": "2017.12.23", "title": "Ясна е трансферната политика на \"смърфовете\""}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B8%D0%BD%D0%B4%D0%B8%D1%8F-%D0%B2%D0%B8%D0%B4%D0%B5%D0%BE-news714436.html", "text": "Най-малко 32 души са загинали, след като автобус е паднал от мост в река в индийския щат Раджастан, предаде Асошиейтед прес, като се позова на полицията. 10 души са ранени при злополуката, станала в окръг Саваи Мадхопур, на 375 километра южно от Делхи. Автобусът е ускорил, опитвайки се да изпревари друго превозно средство, но се е блъснал в перилата на моста, счупил ги е и е паднал в реката. Не е ясно защо шофьорът е изгубил контрол. Обичайните причини за подобни катастрофи в Индия са умора на водача, небрежност и лошо състояние на пътищата, отбелязва Асошиейтед прес. Индия е на първо място по смъртни случаи при катастрофи по пътищата. Всяка година там при пътни злополуки загиват над 110 000 души.", "date": "2017.12.23", "title": "Голяма трагедия разтърси Индия (ВИДЕО)"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BC%D0%BE%D0%BC%D1%87%D0%B8%D0%BB%D0%B3%D1%80%D0%B0%D0%B4-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BF%D0%BE%D0%BB%D1%83%D0%B4%D1%8F-%D1%87%D1%83%D0%BF%D0%B8-%D0%B8-%D0%BF%D0%BB%D1%8E%D0%B5-%D0%BF%D0%BE-%D0%BA%D0%BC%D0%B5%D1%82%D0%B0-news714524.html", "text": "Луд екшън се е разиграл на редовната сесия на Общинския съвет в Момчилград в петък. Заседанието дори е било прекратено и ще продължи след Коледа, съобщава \"24Родопи\". Мъж е нахлул по време на сесията, провеждаща се в местното читалище, нахвърляйки се върху водещия заседанието на Общинския съвет. Бизнесменът Юскан Х. ругаел шефа на разпоредителния орган, наричал него и семейството му с обидни квалификации, опитал се и да го удари. Мъжът започнал да чупи врати, прозорци. Нападнал словесно и служителка в Общината, а освен вербалната агресия, дори я заплюл в лицето, разказват свидетели на грозните сцени. Юскан Х. крещял и псувал присъстващите кметове на населени места. Целият екшън е описан в жалба до Прокуратурата и Полицията. „Моля да разпоредите проверка по случая. Има голяма опасност Ю.Х. още по-сериозно да наруши обществения ред и да предизвика най-рзлични негативни последици. Ако не бъде наказан същият ще продължава да действа по същия неадекватен начин и да застрашава обществения ред”, се посочва в жалбата. Заради скандала, сесията е отложена за 28 декември.", "date": "2017.12.23", "title": "ЕКШЪН В МОМЧИЛГРАД! Общински съветник полудя, чупи и плюе по кмета"}
{"url": "http://pik.bg/%D0%BD%D0%B0%D0%B4-2-%D0%BC%D0%BB%D0%BD-%D0%B2%D0%B8%D0%BD%D0%B5%D1%82%D0%BA%D0%B8-%D0%B7%D0%B0-2018-%D0%B3-%D0%B2%D0%B5%D1%87%D0%B5-%D1%81%D0%B0-%D0%B2-%D0%BF%D1%80%D0%BE%D0%B4%D0%B0%D0%B6%D0%B1%D0%B0-news714437.html", "text": "От 22 декември стартира продажбата на винетките за 2018 г. Разпространителската мрежа вече е заредена с над 2 млн. винетки, от които 900 000 са годишни за леки автомобили. До края на януари по пунктовете щебъдат разпространени още 5 милиона бройки. От началото на годината до края на ноември т.г. са продадени 6 985 024 винетки. Начислените приходи са 338 млн. лв. Спрямо същия период на миналата година постъпленията нарастват с 20 млн. лв., а броят на продадените стикери се увеличава с над половин милион броя. От събраните до момента 338 млн. лв., близо 244 млн. лв. са от шофьорите на леки автомобили, а около 95 млн. лв. от камионите над 3,5 тона. Съотношението в продажбите на винетки за леки и тежкотоварни автомобили е 70 към 30. Годишната е 97 лв., месечната 30 лв., а седмичната 15 лв.", "date": "2017.12.23", "title": "Над 2 млн. винетки за 2018 г. вече са в продажба "}
{"url": "http://pik.bg/%D1%87e%D1%82%D0%B8p%D0%B8%D0%BCa-%C4%B8a%D0%BD%D0%B4%D0%B8%D0%B4a%D1%82%D0%B8-c%D0%B5-%D0%B1%D0%BE%D1%80%D1%8F%D1%82-%D0%B7%D0%B0-a%D0%B2%D0%B8o%D0%BB%D0%B8%D0%BD%D0%B8%D1%8F%D1%82%D0%B0-%D0%BD%D0%B0-h%D0%B8%C4%B8%D0%B8-%D0%BBay%D0%B4a-news714441.html", "text": "Чeтиpимa ĸaндидaти ocтaвaт в нaдпpeвapaтa зa изпaднaлaтa в нecъcтoятeлнocт aвиoлиния Nіkі. Koмпaниятa oпepиpa в Aвcтpия и бe coбcтвeнocт нa фaлиpaлaтa АіrВеrlіn. Heйн ocнoвaтeл e cвeтoвният шaмпиoн във Fоrmulа 1 Hиĸи Лayдa. Toй cъщo бe пoдaл oфepтa. B битĸaтa зa aĸтивитe й ocтaвaт ІАG - coбcтвeниĸ нa Вrіtіѕh Аіrwауѕ, и бюджeтният пpeвoзвaч Vuеlіng, пишe Ройтерс, цитиpaйĸи cвoи изтoчници. Nіkі пoдaдe дoĸyмeнти зa oбявявaнe нa нecъcтoятeлнocт минaлaтa ceдмицa, cлeд ĸaтo гepмaнcĸaтa Lufthаnѕа ce oтĸaзa oт cдeлĸa дa изĸyпи aĸтивитe й. Taĸa вcичĸитe caмoлeти и xиляди пътници ocтaнaxa нa зeмятa, допълва мънибг. Cpeд ocтaнaлитe ĸaндидaти ca тypoпepaтopът Тhоmаѕ Сооk и Тuіflу - aвиoлиниятa нa тypoпepaтopa ТUІ.", "date": "2017.12.23", "title": "Чeтиpимa ĸaндидaти cе борят за aвиoлинията на Hиĸи Лayдa"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B8%D0%B7%D0%B4%D0%B8%D1%80%D0%B2%D0%B0-15-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-news714534.html", "text": ". Тя е на видима възраст 15-17г., висока 165-170см., телосложение нормално, коса - кестенява до раменете, очи - кафяви. Момичето е било облечено с черно шушляково пухено яке с качулка, черни ботуши /апрески/ и черно-бяло спортно сакче. Умоляват се гражданите, които могат да дадат информация за лицето да се обадят на телефон 112, 02/9825938 или в най-близкото поделение на МВР. Анонимността е гарантирана. Пето - РУ-СДВР издирва 15-годишната Виктория Недялкова. Момичето е напуснало домашния си адрес на 21 декември 2017 г. около 17:00 и от тогава е в неизвестност", "date": "2017.12.23", "title": "ВАЖНО! Полицията издирва 15-годишно момиче"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-e%D0%BC%D0%B8%D0%BB-%D0%BA%D0%B0%D0%BC%D0%B5%D0%BD%D0%BE%D0%B2-%D0%BE%D1%82-%D0%BA%D1%8A%D1%80%D1%82%D0%B8%D1%86%D0%B0%D1%82%D0%B0-%D1%81%D0%B8-%D0%B7%D0%B0%D0%B3%D1%83%D0%B1%D0%B8-%D1%83%D0%BC%D0%B0-%D0%BF%D0%BE-%D1%84%D1%83%D1%82%D0%B1%D0%BE%D0%BB%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%BA%D0%BE%D1%8F-%D0%B5-%D1%82%D1%8F--news714306.html", "text": "Един от най-колоритните риалити герои, Емил Каменов, вече не е онзи вулгарен тип, който всички познаваме от формите \"Къртицата\" и \"Биг Брадър Ол Старс\". Татуираният великан от Монтана е чисто нов човек - романтичен, мил и галантен мъж. Можете ли да познаете какво накара Емо, който псуваше като каруцар на всяка трето изречение, да стане хрисим като ангелче? Причината е руса и секси. И много ясно - жена е! Каменов, който спечели \"Къртицата\" преди години, спечели и сърцето на... футболна съпруга! Коя е тя ще научите в новото издание на \"Жълтите новини\" - единственото светско онлайн предаване в родното интернет пространство. Как Ивана си спрегна предколеден шопинг, придружена от млад левент, къде синът на президентшата Деси Радева забива гаджета и защо тя не е очарование от любовните му романи, кой спонсорира разкошния живот на Анахид Тачева в Манхатън, какво свърза жена на Благо Джизъса с дизайнерката Евгения Боприсова?", "date": "2017.12.23", "title": "ЕКСКЛУЗИВНО В ПИК TV! Eмил Каменов от \"Къртицата\" си загуби ума по футболна съпруга! Коя е тя - само в \"Жълтите новини\""}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B0%D0%B2%D1%8F%D1%82-%D0%BE%D1%80%D0%BB%D0%B8%D1%82%D0%B5-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news714471.html", "text": "Част от футболистите на Лудогорец ще преминат медицинските прегледи преди подновяването на битката в Първа лига в София, а останалите състезатели ще бъдат тествани на турска земя. Отборът ще започне подготовка на 6 януари само с 12 играчи. Те ще минат прегледи в София и ден по-късно заминават за дълъг лагер в Турция. Там \"орлите\" ще останат до 3 февруари. Направо в Анталия ще се присъединят голяма част от чужденците - бразилците Сисиньо, Марселиньо, Лукас Саша, Ренан дос Сантос, Кампаняро, Вандерсон, Рафаел Форстър, Жоао Паоло и Кишада, както и вратарят Хорхе Браун и Абел Анисе. Те ще минат прегледи в Турция. Треньорът Димитър Димитров се надява, че всички те ще са спазили режима и ще се явяват в уговорения ден и без наднормено тегло. Предвидени са 6 контроли, които максимално да подготвят Лудогорец за първия мач с Милан от 1/16-финалите за Лига Европа, акцентира \"Меридиан мач\". Въпросната среща е на 15 февруари (четвъртък) в Разград, от 20:00 часа. Най-силните проверки са с Шахтьор (Донецк) и Динамо (Москва). Като от треньорския щаб на разградчани явно се надяват, че \"орлите\" няма да нарушават режима по празниците.", "date": "2017.12.23", "title": "Ето какво не трябва да правят \"орлите\" по празниците..."}
{"url": "http://pik.bg/%D0%B4%D0%B8%D0%B7%D0%B0%D0%B9%D0%BD%D0%B5%D1%80-%D0%BE%D1%82-%D1%81%D0%B0%D1%89-%D1%81%D0%B5-%D1%81%D0%BB%D0%B0%D0%B3%D0%B0-%D0%BD%D0%B0-%D0%BF%D1%83%D1%82%D0%B8%D0%BD-%D0%BF%D0%BE%D1%81%D0%B2%D0%B5%D1%82%D0%B8-%D0%BC%D1%83-%D0%BA%D0%BE%D0%BB%D0%B5%D0%B4%D0%BD%D0%B0-%D0%BA%D0%BE%D0%BB%D0%B5%D0%BA%D1%86%D0%B8%D1%8F-news714446.html", "text": "Младият американски дизайнер Блейк Патърсън създаде коледна колекция от дрехи под надслова \"Путин те обича\", съобщава Дарик. Патърсън е известен като участник в реалити-шоуто \"Проект Подиум\", което се излъчва от 10 години по американската телевизия. Той създава както мъжки, така и дамски облекла. По думите му избрал Путин като източник на вдъхновение, за да демонстрира стремежа си към обединение. \"Коледа е идеално време, за да се успокоим и да помислим за обединение и мир\", сподели дизайнерът, цитиран от портала. Текстът на едната гласи: \"Хакнаха Коледа. Отново го направиха руснаците\" (Christmas is hacked. Russians did it again)\". На другата тениска пише: \"Хакнаха Коледа. Подаръци за всички\" и на нея е изобразен Путин. Основната тема на колекцията е \"Путин те обича\", като името на президента дизайнерът е стилизирал със старославянски шрифт.", "date": "2017.12.23", "title": "Дизайнер от САЩ се слага на Путин, посвети му коледна колекция"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BD%D0%B0%D0%BA%D0%B0%D0%B7%D0%B2%D0%B0-%D0%BD%D0%B0%D0%B4-8000-%D0%B4%D1%83%D1%88%D0%B8-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-news714439.html", "text": "Китай е наказал 8 123 души за извършване на фискални нарушения, след направен одит за това как се изразходва правителственият централен бюджет за 2016 г., разкрити са и много проблеми, съобщава държавната информационна агенция \"Синхуа\", цитирана от нюзбг . Кси Зеджун, ръководител на Сметната палата е обявил нарушенията и е информирал законодателите днес. Мащабната кампания в Китай, насочена към изкореняване на корупцията в управляващата комунистическа партия, включително и злоупотреби с държавни средства е засегнала повече от 1,3 милиона служители. Кси Зеджун коментира, че от извършителите, 970 са били наказани за злоупотреба със средства, предназначени за кампания за справяне с бедността, предназначена да измъкне всички хора в селските райони от бедност до 2020 г. Други 1,363 са били наказани за нередности при използването на средства, предназначени да осигурят жилища на достъпни цени. Според нея 800 души в държавните предприятия и 73 души в осем големи банки са извършили нарушения, а 505 души са наказани за злоупотреби със здравноосигурителни фондове. Около 7,30 милиарда долара от средствата, предназначени за жилищни проекти на достъпни цени, са останали неизползвани повече от година. Тя не дава подробности за това, какво е наказанието за извършилите нарушинията.", "date": "2017.12.23", "title": "Китай наказва над 8000 души за корупция "}
{"url": "http://pik.bg/%D1%81%D0%BF%D0%B5%D0%B9%D1%81-%D0%B5%D0%BA%D1%81-%D0%B8%D0%B7%D1%81%D1%82%D1%80%D0%B5%D0%BB%D1%8F-%D0%BD%D0%BE%D0%B2%D0%B0-%D1%80%D0%B0%D0%BA%D0%B5%D1%82%D0%B0-%D0%B2-%D0%BA%D0%BE%D1%81%D0%BC%D0%BE%D1%81%D0%B0-news714410.html", "text": "Американската компания \"Спейс екс\" заяви, че успешно е извела в орбита десет телекомуникационни спътника \"Иридиум некст\" с ракета носител \"Фалкон-9\", предадоха ТАСС и Асошиейтед прес. Ракетата носител беше изстреляна от американската военновъздушна база Ванденбърг в щата Калифорния. Първата степен на ракетата беше използвана преди това при изстрелване през юни тази година. Това беше 18-ото и последно изстрелване на \"Спейс екс\" за 2017 г. Тя има поръчка да изведе в орбита 75 сателита на компанията \"Иридиум комюникейшънс\" и очаква да свърши работата до средата на 2018 г.", "date": "2017.12.23", "title": "\"Спейс екс\" изстреля нова ракета в Космоса"}
{"url": "http://pik.bg/%D1%82%D1%80%D0%B8%D1%83%D0%BC%D1%84-%D0%B7%D0%B0-%D0%B1%D0%B0%D1%80%D1%81%D0%B0-%D0%B2-%D0%B5%D0%BB-%D0%BA%D0%BB%D0%B0%D1%81%D0%B8%D0%BA%D0%BE-%D0%BA%D0%B0%D1%82%D0%B0%D0%BB%D1%83%D0%BD%D1%86%D0%B8%D1%82%D0%B5-%D1%81-%D0%B2%D0%BF%D0%B5%D1%87%D0%B0%D1%82%D0%BB%D1%8F%D0%B2%D0%B0%D1%89-%D1%80%D0%B5%D0%BA%D0%BE%D1%80%D0%B4-news714525.html", "text": "За първи път в своята история Барселона постигна три поредни победи над Реал Мадрид на стадион \"Сантяго Бернабеу\" в Ла Лига, след като спечели голямото дерби с 3:0. Двата гранда си размениха по едно полувреме, като през първите 45 минути действащите шампиони диктуваха събитията на терена, но гол не падна. Малко след подновяването на играта Луис Суарес откри резултата, благодарение на страхотен рейд през центъра на Иван Ракитич. В 64-ата минута Дани Карвахал беше директно изгонен от игра, след като спря топката с ръка на голлинията. Лео Меси не сбърка от бялата точка, за да реши изхода на \"Ел Класико\". В продължението Алейш Видал оформи класическия успех за гостите. По този начин аржентинският гений отбеляза 15-то си попадение в дома на Реал и общо 25-то в 37 сблъсъци срещу \"белите\", което е абсолютен рекорд. С успеха Барса дръпна с 14 точки пред европейския първенец. Реал е с мач по-малко, но още през декември титлата изглежда мираж за Кристиано Роналдо и компания. Преди \"Ел Класико\" Реал Мадрид беше притиснат до стената и се нуждаеше само от победа, за да скъси изоставането си от каталунците. Това принуди \"белите\" да натиснат още от 1-ата минута и те стигнаха до корнер, след който Кристиано Роналдо с глава прати топката във вратата. Голът обаче беше правилно отменен за засада на носителя на \"Златната топка\". В следващите минути шампионите продължиха да доминират, използваха основното оръжие на големия съперник – къси, бързи и точни подавания и това определено създаваше проблеми на Барса. След 10 минути игра Тони Кроос с отличен пас по земя намери непокрития в наказателното поле Роналдо. Португалската звезда замахна да засече, но се размина с топката. След това Андрес Иниеста с чудесна намеса изчисти от крака на връхлитащия Дани Карвахал и предотврати сериозни главоболия за Марк-Андре Тер Стеген. В следващите минути голямото дерби се играеше буквално на ходом, в определени моменти Барселона губеше битката в средата на терена, което не му даваше възможност да създадат опасна атака. До този момент и Лео Меси беше незабележим, с което стратегията на Зинедин Зидан да му сложи двама персонални пазачи, в лицата на Каземиро и Матео Ковачич, определено сработваше. После \"Ел Класико\" се оживи и след половин час играче геният на аржентинеца си каза думата. Меси със скрит пас изведе връхлитащият от втора позиция Паулиньо, който засече от въздуха, но Кейлор Навас с една ръка спаси. В ответната атака Роналдо проби по левия фланг, справи се със Сержи Роберто и потърси далечния ъгъл, но Тер Стеген спаси с крак. В края на полувремето Барса създаде още една опасност. Меси получи пас пред пеналта, тръгна вляво на наказателното поле и центрира на близката греда. Там Паулиньо засече с глава, но Навас отново спаси удара на бразилския национал. В 43-ата минута Карим Бензема изпревари Томас Вермаелен и засече с глава, но лявата греда го спря от откриване на резултата. На почивката статистиката показваше 9 срещу 4 изстрела в полза на европейския шампион, като Роналдо беше доста по-активен от Меси и сам беше отправил почти половината удари към вратата на Барса – 4. Втората част започна с по-активна игра на гостите и удар на Луис Суарес беше спасен сигурно от Навас. В 54-ата минута обаче уругвайският стрелец откри резултата. Иван Ракитич проби през центъра, след като Ковачич му отвори коридор в желанието да следи отблизо Меси. Халфът на каталунците продължи към десния фланг към Сержи Роберто, който с едно докосване намери Суарес в наказателното поле и той с шут под плонжа на Навас се разписа за 1:0! В 65-ата минута всичко вече изглеждаше ясно. Суарес беше изведен сам срещу Навас и вратарят спаси. Топката стигна до Меси, който намери уругваеца, но този път гредата го спря от второ попадение. Паулиньо обаче засече с глава и Карвахал изчисти с ръка от голлинията, за което получи директен червен картон. Зад бялата точка застана Меси, който с безпощаден удар удвои преднината на Барса, за да вкара своя гол №15 в дома на големия съперник и общо 25-ти от 37 мача срещу Реал. След това и двата отбора имаха добри шансове за гол, но Навас и Тер Стеген на два пъти с отлични намеси оставиха резултата непроменен. В продължението резервата Алейш Видал се разписа отблизо, за да оформи крайния резултат, акцентира \"Гол\". Голмайстори: 0:1 Суарес (54), 0:2 Меси (64-д), 0:3 Видал (90) Навас, Карвахал, Рамос, Варан, Марсело, Каземиро (72-Асенсио), Кроос, Модрич, Ковачич (73-Бейл), Роналдо, Бензема (66-Начо) Треньор: Зинедин Зидан Тер Стеген, Алба, Вермаелен, Пике, Роберто (90-Видал), Бускетс, Ракитич, Иниеста (76-Семедо), Паулиньо (84-Гомеш), Меси, Суарес Треньор: Ернесто Валверде Мадрид, ст.: \"Сантяго Бернабеу\" Съдия: Санчес Мартимес Жълти картони: Рамос, Марсело (Реал); Вермаелен, Бускетс (Барселона) Червен картон: Карвахал 64' (Реал)", "date": "2017.12.23", "title": "Триумф за Барса в \"Ел Класико\"! Каталунците с впечатляващ рекорд"}
{"url": "http://pik.bg/%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB%D0%B8-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D1%82-%D0%BC%D0%B5%D0%BC%D0%BE%D1%80%D0%B0%D0%BD%D0%B4%D1%83%D0%BC-%D0%B7%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-news714453.html", "text": "Меморандум за сътрудничество ще подпишат Синдикат на служителите в затворите в България и Независим синдикат на полицията в Македония, който обединява и работещите като охрана в затворите в югозападната ни съседка. Договорът ще има за основна цел, в качеството си на партньори и организации представляващи служители в Сектор „Сигурност” в България и Македония, като отчитат тенденциите в развитието на националните и международни синдикални организации на заетите в сферата на сигурността двете организации, да работят в партньорство за развитието на социалния диалог на балканите, като полагат заедно и поотделно усилия за открояване на проблемите на работещите в затворите и начините за тяхното справяне. Споразумението между двете организации ще позволи обмяна на опит и тясно сътрудничество за осъществяване на информационни и образователни кампании, организиране на културни, спортни и хуманитарни прояви. Документът ще бъде парафиран от страните по време на двудневно посещение по покана на Независим синдикат на полицията - Македония, което започва днес и ще продължи и утре на представители на ССЗ в Скопие. Българските представители на организацията ще участва в конференция с гости и от Словения, Сърбия, Косово и Албания, Министрите на вътрешните работи и правосъдието, представители на службите за сигурност на Македония.", "date": "2017.12.23", "title": "Надзиратели от България и Македония подписват меморандум за сътрудничество"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D1%81%D0%B8-%D1%86%D0%BE%D0%BD%D0%B5%D0%B2%D0%B0-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%BC%D0%B5%D1%80%D0%B0%D0%BA-%D0%BC%D0%B8-%D0%B5-%D0%B4%D0%B0-%D1%81%D0%B3%D0%BE%D1%82%D0%B2%D1%8F-%D1%81%D0%B2%D0%B8%D0%BD%D1%81%D0%BA%D0%BE-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news714294.html", "text": "Деси Цонева използва светското предаване на ПИК TV \"Жълтите новини\", за да покани президента Румен Радев на... вечеря, специално приготвена от самата нея! Дъщерята на покойния журналист Димитър Цонев е вълшебница в кухнята и то без да е учила в профилирано училище за готвачи. В момента заедно с шеф Иван Манчев работят по съвместен телевизионен проект, свързан с кулинарията, в който Деси ще има главна роля. Цонева е гост в днешното предпразнично издание на \"Жълтите новини\". Специално за екипа ни Деси приготви свински ребърца в марината от джинджифил и чесън на прах, мащерка, кетчуп, сладко от вишни, бърбън, черен пипер и подправка за шкембе. Рецептата, която е изцяло авторска, Деси предлага на нашите зрители и читатели за Коледната трапеза на 25 декември. Ресторантът в \"Бояна\", в чиято кухня Цонева се развихри специално заради ПИК TV, е редовно посещаван и от нея, и от светска, бизнес и политическа клиантела. Наскоро тя се засече там с Румен Радев, чиято резиденция е съвсем наблизо. \"Да, той често посещава този ресторант. Досега не съм имала възможността да му сготвя, но вие ми дадохте добра идея. Г-н Президента да се чувства поканен, ще му сготвя едни свински ребра\", обърна се към Радев Деси Цонева. Какво се случва с леля й Теодора Цонева, която в края на септември направи опит за самоубийство, и каква е съдбата на племенника й Давид? Одобрява ли семейството новия й приятел - издателя Явор Стефанов? Какво се случва с фондацията, която Цонева основа в памет на баща й?", "date": "2017.12.23", "title": "ЕКСКЛУЗИВНО В ПИК TV! Деси Цонева пред медията ни: Мерак ми е да сготвя свинско на президента Радев - само в \"Жълтите новини\""}
{"url": "http://pik.bg/%D0%BF%D1%8A%D1%80%D0%B2%D0%B8-%D0%B4%D1%80%D1%83%D0%B6%D0%BA%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%BA%D0%B8%D1%82%D0%B5-%D0%BD%D0%B0-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D0%B8-%D0%B7%D0%BB%D0%B0%D1%82%D0%BA%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D0%B3%D0%BE-%D1%80%D0%B0%D0%B7%D0%B4%D0%B0%D0%B2%D0%B0%D1%82-%D0%B3%D0%BE%D0%BB%D0%B5%D0%BC%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%B8-news714450.html", "text": "Половинките на Деси Слава и Златка Райкова са първи дружки. Боксьорът Благой Найденов и ММА боецът Георги са неразделни в последно време. Двамата атлети излязоха в планината, където потичаха за тонус. В ледената утрин гаджетата на блондинките едва на измръзнаха в името на спорта. Освен да спортуват, Георги и Благой често обикалят нощните заведения. Двамата се запознават не в залата, а на светски събития, където ги водят техните половинки, които също са близки приятелки, пише столичен всекидневник.", "date": "2017.12.23", "title": "Първи дружки! Половинките на Деси Слава и Златка Райкова го раздават големи приятели"}
{"url": "http://pik.bg/%D0%BF%D0%B0%D0%BA%D0%B5%D1%82%D0%B8%D1%82%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BB%D0%B8-%D1%82%D1%80%D0%B5%D0%B2%D0%BE%D0%B3%D0%B0-%D0%BD%D0%B0-%D0%B1%D0%B0%D0%B7%D0%B0%D1%80-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%8A%D0%BB%D0%BD%D0%B8-%D1%81-%D0%B4%D1%80%D0%BE%D0%B3%D0%B0-news714449.html", "text": "Няколкото подозрителни пакета, заради които снощи бе частично евакуиран коледен базар в Бон, се оказаха доставка на наркотици, съобщи днес германската полиция, предаде ДПА, цитирани от Дарик. Полицията е била уведомена от хора, видели как мъж с качулка и ръкавици за еднократна употреба пуска няколко дебели плика в пощенска кутия. Около десет часа вечерта част от базара бе опразнена като превантивна мярка. Пет часа по-късно експерти установили, че пликовете съдържат наркотици, каза полицията, но не уточни за какъв вид дрога става дума. В Германия има повишена тревога за възможни нападения година след атаката с камион срещу коледен базар в Берлин, при която бяха убити 12 души. По-рано този месец властите евакуираха част от коледен базар в Потсдам, след като пакет с фойерверки, кабели и пирони беше доставен в близка аптека. Оказа се, че това е опит за изнудване на куриерската фирма Ди Ейч Ел, извършила доставката.", "date": "2017.12.23", "title": "Пакетите, предизвикали тревога на базар в Германия, пълни с дрога"}
{"url": "http://pik.bg/%D0%B1%D0%BE%D0%BB%D0%BD%D0%B0-%D0%BD%D0%B0%D1%86%D0%B8%D1%8F-%D0%B2%D1%81%D0%B5%D0%BA%D0%B8-%D1%82%D1%80%D0%B5%D1%82%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%BF%D1%80%D0%B5%D0%B7-2017-%D0%B3-%D0%B5-%D0%B8%D0%BD%D0%B2%D0%B0%D0%BB%D0%B8%D0%B4-news714414.html", "text": "Всеки трети, пенсионирал се тази година, е излязъл в пенсия заради болежки. Това показват данни на Националния осигурителен институт (НОИ) за 2017 година. Тази година заради болежки трудовия пазар са напуснали 25 638 човека, което е с 684 души по-малко спрямо 2016 г. Въпреки спада, 30,7% от новоотпуснатите пенсии са били за инвалидност заради общо заболяване. През 2017 г. в заслужена почивка са излезли 83 541 българи. Статистиката отчита спад на новите пенсионери с близо 7000 души за година, съобщава \"Монитор\". Броят на излизащите в заслужена почивка намалява заради увеличението с по 2 месеца на изискуемите възраст и стаж за пенсия. Тройно са намалели пенсиониращите се военни и полицаи, показват данни на НОИ. През 2017 г. в заслужена почивка са излезли 1861 служители под пагон, докато година по-рано силовите ведомства са напуснали 6693 души, достигнали пенсионна възраст, пише Днес.бг. Основна причина за спада на прекъсналите служба униформени е промяната на условията за пенсиониране. През 2016 г. за служителите на силовите ведомства беше въведена и пенсионната възраст. Така за да излязат в заслужен отдих тази година, служителите под пагон трябваше да имат не само 27 г. осигурителен стаж, 18 г. от които в системата, но и да са навършили поне 53 г.", "date": "2017.12.23", "title": "Болна нация! Всеки трети пенсионер през 2017 г. е инвалид"}
{"url": "http://pik.bg/%D1%81%D0%B8%D0%BD%D0%B8%D1%82%D0%B5-%D1%81-%D0%BD%D0%BE%D0%B2%D0%B0-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B0-%D1%81%D0%B4%D0%B5%D0%BB%D0%BA%D0%B0-news714465.html", "text": "Левски ще осъществи нов грандиозен трансфер през тази зима, пише \"Меридиан мач\". Отборът се цели в привличането на поне едно голямо име по време на паузата. През лятото на \"Герена\" дойдоха две гръмки имена - Жорди Гомес и Габриел Обертан. Основни движещи сили в селекцията ще бъдат собственикът на клуба Спас Русев и синът му Евгени. Старши треньорът на тима - Делио Роси, настоява най-вече за привличането на ляв защитник и вътрешен халф.", "date": "2017.12.23", "title": "\"Сините\" с нова грандиозна сделка!?"}
{"url": "http://pik.bg/%D0%B0%D0%B4-%D0%BD%D0%B0%D0%B4-70-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D1%81%D0%B5-%D0%B1%D0%BE%D1%80%D1%8F%D1%82-%D1%81-%D0%BE%D0%B3%D1%8A%D0%BD%D1%8F-%D0%B2-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B8%D1%8F-%D0%B7%D0%BE%D0%BE%D0%BF%D0%B0%D1%80%D0%BA-news714451.html", "text": "Повече от 70 пожарникари се борят с огнена стихия, избухнала в Лондонския зоопарк, предава британският телевизионен канал Sky News. Кафене, магазин за сувенири и зона за развъждане на животни са обхванати от пламъците. От зоопарка потвърдиха избухването на пожара, но не коментираха дали животните в него са в опасност. Огънят е избухнал в близост до басейна за пингвините в задната част на обекта. В изявление от столичната противопожарна служа се уточнява, че за потушаването на стихията са задействани 72-ма пожарникари.", "date": "2017.12.23", "title": "АД! Над 70 пожарникари се борят с огъня в Лондонския зоопарк"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D1%81%D0%B0%D1%89-%D0%BF%D1%8A%D0%BB%D0%BD%D1%8F%D1%82-%D1%83%D0%BA%D1%80%D0%B0%D0%B9%D0%BD%D0%B0-%D1%81-%D0%BF%D1%80%D0%BE%D1%82%D0%B8%D0%B2%D0%BE%D1%82%D0%B0%D0%BD%D0%BA%D0%BE%D0%B2%D0%B8-%D0%BE%D1%80%D1%8A%D0%B6%D0%B8%D1%8F-news714415.html", "text": "Държавният департамент на САЩ съобщи официално, че Вашингтон ще предостави на Украйна противотанкови оръжия „като част от усилията ни да помогнем на страната да изгради своя отбранителен капацитет, да защити суверенитета и териториалната си цялост, и да възпира по-нататъшна агресия\", предава новинарският телевизионен канал CNN, цитирани от Фокус. В изявлението си обаче говорителят Хедър Науърт отказа да разкрие допълнителни подробности, освен уточнението, че „помощта на САЩ е изцяло отбранителна по своята същност и както винаги сме казвали - Украйна е суверенна държава и има право да се защитава\". Членовете на Конгреса и подкрепяното от САЩ украинско правителство отдавна настояват за предоставянето на противотанкови оръжия, за да подпомогнат усилията на Киев в борбата срещу сепаратистите в източната част на страната, подкрепяни от Руската федерация. Очаква се решението на Вашингтон да предизвика остра критика от страна на Москва. Според експерти Русия може да използва този ход като претекст за предприемане на по-нататъшни действия в Украйна, след като през 2014 г. анексира Кримския полуостров.", "date": "2017.12.23", "title": "СДЕЛКА! САЩ пълнят Украйна с противотанкови оръжия"}
{"url": "http://pik.bg/%D0%B3-%D0%B6%D0%BE-%D1%88%D0%B5%D1%84-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D1%8F%D1%80%D0%BD%D0%BE-%D0%BB%D0%B8-%D0%B5-%D1%87%D0%B5-%D0%B4%D0%BF%D1%81-%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B2%D0%BB%D1%8F%D0%B7%D0%B0%D1%82-%D0%B2-%D0%B1%D1%8A%D0%B4%D0%B5%D1%89-%D0%BF%D0%B0%D1%80%D0%BB-news714447.html", "text": "Финал на годината - заляха ни със социологически проучвания. Всички почти дават еднакви цифри, тоест - данните са предвидими, логични. С едно изключение - анкетата на \"Маркет линкс\", агенция, основана от г-жа Румяна Бъчварова, шефка на кабинета на премиера Борисов и доскорошен министър на МВР. Според \"Маркет линкс\" протестърските партии, свързани с Иво Прокопиев - \"Да, България\" и ДСБ, имат съответно 3,1 и 2,1 процента. Обединени, те влизат в парламента с внушителните 5,2 процента. \"Това ще е третата политическа сила\", тръбят от агенцията на г-жа Бъчварова. В същото време за Патриотите са отредени скромните 3,8, а за ДПС - 3,7. С две думи - Христо Иванов и Радан Кънев взимат доста повече от Доган, Каракачанов, Валери Симеонов и Волен. Ти да видиш! Преди броени дни само \"Екзакта\" отсъди за \"Да, България\" 0,7 процента. Почти същото дадоха и от \"Галъп\", \"Алфа\", \"Тренд\"...И изведнъж \"Маркет линкс\" повишава резултата им по 3. Макар че как да умножиш нулата, нулата все си е нула... Цифрите заслужават коментар. Знаем, че г-жа Бъчварова вече се разграничи веднъж от \"Маркет линкс\", нямала нищо общо с тях, продала си дяловете. Дяловете - да, но влиянието? Съмнявам се, знаем как стават тия работи. Истината е, че скандалните измервания на \"Маркет линкс\", според които Патриотите и ДПС едва ли не няма да успеят да влязат в парламента за сметка на Прокопиевите партии, поставят сериозни въпроси. Които не са нови. Вярно ли е, че г-жа Бъчварова е \"топлата връзка\" на Прокопиев, кръга \"Капитал\" и присъдружните му партии в правителството? Случайно ли е, че дъщерята на г-жа Бъчварова, Лора Филева, е основно перо в медийната група на \"Капитал\" и вдъхновено критикува управляващите? Това не е ли конфликт на интереси? Еманципирала си се е изобщо властта от влиянието на олигарсите, което \"протича\" през определени фигури в кабинета?", "date": "2017.12.23", "title": "Г-жо шеф на кабинета на Борисов, вярно ли е, че ДПС и Патриотите няма да влязат в бъдещ парламент за сметка на Прокопиевите партии?"}
{"url": "http://pik.bg/%D0%B3%D0%BE%D1%80%D1%87%D0%B8%D0%B2%D0%BE-%D0%BD%D0%B8%D0%BA%D0%BE%D0%BB%D0%B8%D0%BD%D0%B0-%D1%87%D0%B0%D0%BA%D1%8A%D1%80%D0%B4%D1%8A%D0%BA%D0%BE%D0%B2%D0%B0-%D0%B4%D0%B0%D0%B4%D0%B5-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%BD%D0%B0-%D0%BC%D0%BC%D0%B0-%D0%B1%D0%BE%D0%B5%D1%86-%D0%B2%D0%B8%D0%B6%D1%82%D0%B5-%D0%B3%D0%BE%D0%B4%D0%B5%D0%B6%D0%BD%D0%B8%D1%8F-%D0%B9-%D0%BF%D1%80%D1%8A%D1%81%D1%82%D0%B5%D0%BD-%D1%81%D0%BD%D0%B8%D0%BC%D0%BA%D0%B8-news714283.html", "text": "Народната певица Николина Чакърдъкова е дала щерка си Мария на мениджър на фирма за бързи кредити. Преди броени дни двамата са се сгодили и са информирали родителите си за щастливото събитие в живота си. \"Семейството ни се увеличава. Моята прекрасна дъщеря Мария каза \"Да!\" на своя любим Симеон! Бъдете живи и здрави, влюбени и се надявам къщата ни да бъде пълна с внуци!\", написа във \"Фейсбук\" фолклорната прима. Наследницата й е приела годежния пръстен от своя любим в навечерието на Коледните празници и е на седмото небе от щастие. Сгодената двойка получи купища поздравления за годежа и пожелания за много любов и хармония. Бъдещият зет на Чакърдъкова, Симеон Бакалов от Сандански, в момента работи като мениджър екип в една от фирмите за бързи кредити, а преди това се е занимавал активно с ММА боеве. Бил е състезател в спортен клуб Анаконда и има записани няколко победи. Спецовете го определят като изключително техничен, но той вече предпочита да тренира само за да поддържа перфектното си тяло.", "date": "2017.12.23", "title": "ГОРЧИВО! Николина Чакърдъкова даде дъщеря си на ММА боец! Вижте годежния й пръстен... (СНИМКИ)"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BD%D0%B0-%D1%81%D0%BF%D0%B5%D1%88%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%BC%D0%B8%D0%BD%D1%8C%D0%BE%D1%80%D0%B8%D1%82%D0%B5-%D0%BE%D1%82-%D0%B1%D0%BE%D0%B1%D0%BE%D0%B2-%D0%B4%D0%BE%D0%BB-news714538.html", "text": "Около 40 съкратени от Мини \"Бобов дол\" миньори се срещнаха днес в Кюстендил с омбудсмана Мая Манолова. Поводът са приети наскоро промени, които лишават съкратените подземни работници от право на по-ранно излизане в пенсия като работници от първа категория труд, казаха пред репортер на БТА организаторите на срещата. Омбудсманът Мая Манолова, която разговаря с бившите миньори, уточни пред журналисти, че става въпрос за промени, направени с бюджета на държавното обществено осигуряване. Тя посочи, че промените са направени в края на ноември, в преходните и допълнителните разпоредби на Кодекса за социално осигуряване. Преди промените, наскоро обнародвани в Държавен вестник, е било възможно подземните работници да се пенсионират, след като са набрали необходимия брой точки /90/, били са съкратени и имат навършени 45 години. След промените те ще трябва да навършат 60 години, за да излязат в пенсия, разказаха миньори. Те уточниха, че промяната в законодателството засяга над 500 души само от бобовдолските мини. Участвалите в срещата бивши работници заявиха, че ако не бъде върнато старото положение, готвят протести пред парламента. Според Манолова нито на заседанията на бюджетната и на социалната комисия, нито в залата на първо и второ гласуване някой от депутатите е коментирал предложението. Никой не е предложил то да отпадне или посочил аргументи, с които то да бъде прието. Нито синдикати, нито депутати от всички цветове са обърнали внимание, текстът се е \"промушил или просто са го проспали\", каза Манолова. Тя допълни, че не приема подхода, при който без предупреждение се отнемат права на хората, за коледен подарък, без да ги информират, в последния момент, лишавайки ги от това, което до вчера им се е полагало. Омбудсманът каза още, че се е свързала със социалния министър и с управителя на НОИ, с народни представители и с представители на синдикатите. Тя е поискала среща с управителя на НОИ Ивайло Иванов, на 28 декември, в която ще участват и част от засегнатите от бобовдолските мини. Манолова добави, че ще подготви и нови законодателни текстове, с които да убеди депутатите от регионите, където има мини, да ги подкрепят, за да защитят миньорите. \"Няма друга причина поради която да работиш под земята за 600 лв., при рискови условия, без да ползваш други привилегии, които да компенсират тежкия физически труд, при лоши условия. Една от компенсациите е именно пенсионирането\", каза Манолова.", "date": "2017.12.23", "title": "Мая Манолова на спешна среща с миньорите от \"Бобов дол\""}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BA%D1%80%D0%B0%D0%B4%D1%86%D0%B8-%D1%80%D0%B0%D0%B7%D0%B1%D0%B8%D0%B2%D0%B0%D1%82-1200-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D0%BF%D0%BE-%D0%BA%D0%BE%D0%BB%D0%B5%D0%B4%D0%B0-news714419.html", "text": "Крадци разбиват по около 1200 апартамента всяка Коледа. Това показват цифрите на МВР за предходните години, пише \"Монитор\". От тях се вижда, че само за дните около празниците в страната се взломяват между 1000 и 1200 жилища. Бройката е двойна в сравнение с целия предходен месец ноември, когато общо всички набези са около 600. От полицията полагат усилия всяка година, за да намалят цифрата, но тя си остава почти константа. Причината е, че където се концентрират униформени, там почти няма обири. За сметка на това се атакуват кварталите, където полицейското присъствие е по-малко. \"Няма как да следим за обществения ред, да пазим домовете от крадци, да следим за нарушители на пътя и да си вършим всички други основни задачи едновременно. Разпределяме полицейските сили максимално добре, за да можем да покрием всичко, но не сме всесилни\", обясниха от \"Национална полиция\". Въпреки това от там гарантираха, че отново в празничните дни ще има постоянни полицейски патрули по кварталите в страната, за да пазят домовете на хората, тъй като битовите престъпления, в които влизат и кражбите, са основният проблем, заради който е критикувано министерството. Само за година взломните кражби са над 10 хил. От домовете - близо 9 хил., от офисите са над 700, а от магазините - 7740. От министерството поясняват, че редиците на МВР се нуждаят от още поне 5000 полицаи, за които е обявен конкурс. Дупката представлява и 10 процента от щата на цялото министерство. Най-много полицаи се търсят в най-голямата дирекция – столичната. Конкурс е обявен за 306 патрулиращи полицаи, 50 пътни полицаи, 50 оперативни работници и 15 разследващи. На сайта на МВР се вижда, че само миналата седмица е обявен конкурс за 112 нови служители в СДВР - старши полицаи и младши пътни полицаи. Интересен факт в цифрите е, че половината от разкритите кражби са извършени от жени, или общо 3146. Те са и заловени, а голяма част от тях по-късно са освободени. Общо 318 дами са били регистрирани за нападения в жилища, от които са си тръгнали с пари, злато и техника. Впечатление прави, че джебчийските кражби, които са 480 за годината, са извършени от малко над 200 жени. Останалите апаши са били мъже, каквато тенденция доскоро не се забелязваше. \"Мъжете и жените си сменят ролите, защото вече всеки е наясно, че жена от някой етнос в мола е джебчийка, а съмнителен мъж покрай входа, че е крадец. Затова се наблюдава едно разместване в криминалния свят. Мъжете стават джебчии, а жените се катерят по терасите, разбиват дограмите и крадат каквото намерят\", обясниха разследващи. Те поясниха, че през последната година се наблюдава и скок на този тип престъпления, извършени от чужденци. Общо 136 са кражбите, за които като извършители са регистрирани основно чужденци от сирийски и арабски произход.", "date": "2017.12.23", "title": "ВНИМАНИЕ! Крадци разбиват 1200 апартамента по Коледа"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B2-%D0%B1%D0%BE%D1%82%D0%B5%D0%B2---%D0%B4%D0%B0-%D0%BC%D0%B5%D0%B6%D0%B4%D1%83-%D0%BA%D0%B0%D0%BD%D0%B0%D1%80%D0%B8%D1%82%D0%B5-%D0%B8-news714467.html", "text": "Цветомир Панов ще стане третият преподписал с Ботев (Пловдив) състезател. Досега \"канарчетата\" удължиха договорите на вратаря Иван Чворович и капитана Лъчезар Балтанов. Контрактът на Панов е до лятото на 2018-а. През този сезон той стигна и до националния отбор, акцентира \"Тема Спорт\". \"Все още не ми е предложен договор. Но моето желание е да продължа в Ботев\", коментира Панов.", "date": "2017.12.23", "title": "Важно решение в Ботев - \"ДА\" между \"канарите\" и..."}
{"url": "http://pik.bg/%D1%81%D0%B5%D1%80%D0%B8%D0%BE%D0%B7%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news714494.html", "text": "До голяма степен слабата форма и липсата на увереност в един от лидерите на Манчестър Юнайтед - Ромелу Лукаку, се дължи на неразбирателството му със Златан Ибрахимович, пише \"Топспорт\", позовавайки се на информация от \"Острова\". Според белгийския национал, шведът отказва да приеме статуса му на новия №9 на отбора, след като Ибра се завърна от тежка контузия през миналия месец. Лукаку продължава да бъде титуляр във важните мачове, но се е оплакал, че Златан се опитва да заеме централната му роля в атака, когато влиза в игра, казвайки на по-младия си съотборник да играе по крилото. За недоволството на Лукаку говори и формата му. Откакто Ибрахимович се е завърнал на зеления килим белгиецът има 4 гола в 10 мача.", "date": "2017.12.23", "title": "Сериозен скандал на \"Олд Трафорд\"?"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B8-%D1%81%D0%B2%D0%BB%D0%B0%D1%87%D0%B8%D1%89%D0%B0%D1%82%D0%B0-%D1%83%D0%B1%D0%B8%D1%85%D0%B0-%D0%BD%D0%B0%D0%B4-130-%D0%B4%D1%83%D1%88%D0%B8-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news714413.html", "text": "Тропическа буря предизвика свлачища и наводнения в Република Филипини, които отнеха живота на над 130 души, предава Ройтерс, като се позовава на данни от властите на островната държава. По-голямата част от жертвите са загинали на южния остров Минданао, където голяма част от населените места са откъснати от света, допълва Фокус. Аварийни служби, войници, полицейски служители и доброволци са мобилизирани за операциите за издирване на оцелели и оказване на помощ на бедстващото население. Властите проверяват информация за селище, затрупано под кално свлачище. Метеоролозите очакват бурята да отслабне до понеделник.", "date": "2017.12.23", "title": "СТРАШНО! Наводненията и свлачищата убиха над 130 души във Филипините"}
{"url": "http://pik.bg/%D0%BA%D0%BE%D0%BC%D0%B8%D1%81%D0%B0%D1%80-%D1%82%D0%B5%D0%BD%D1%87%D0%BE-%D1%82%D0%B5%D0%BD%D0%B5%D0%B2-%D0%BD%D0%B0%D0%B4-100-000-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D1%89%D0%B5-%D0%BD%D0%B0%D0%BF%D1%83%D1%81%D0%BD%D0%B0%D1%82-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BF%D1%80%D0%B5%D0%B7-%D0%B4%D0%BD%D0%B5%D1%88%D0%BD%D0%B8%D1%8F-%D0%B4%D0%B5%D0%BD-news714466.html", "text": "Днес може би над 100 000 автомобила ще напуснат столицата. Това каза за Фокус началникът на отдел „Пътна полиция“ към Столична дирекция на вътрешните работи (СДВР) комисар Тенчо Тенев във връзка с трафика в първия почивен ден от поредицата за коледните празници. „На този етап няма сериозни нарушения, но трафикът вече започна леко да се усилва. Най-натоварено е на разклона за Панчарево. Явно гражданите на София са решили да пътуват за Боровец през почивните дни. Там се регулира ръчно с наши екипи. В момента светофарът е изключен. Леко започна да се натоварва и магистрала „Тракия“, но все още колегите от Центъра за градска мобилност регулират автоматично“, коментира комисар Тенев и уточни, че има полицейски служители, които при евентуално леко задръстване могат да влязат в кръстовището и да започнат да регулират. „Очакваме да е по-натоварено в сравнение със снощи. Най-вероятно в следващите един-два часа ще се увеличи движението. От опита, който имаме, знаем, че винаги в предпочивния ден хората искат да си починат и на сутринта между 10.00 часа и 12.00 часа тръгват да пътуват. Очакваме между 12.30 и 14.00-14.30 часа трафикът да е по-засилен на изходите на София. Доста автомобили и вчера напуснаха София“, каза още комисар Тенчо Тенев.", "date": "2017.12.23", "title": "Комисар Тенчо Тенев: Над 100 000 автомобила ще напуснат столицата през днешния ден"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%82%D0%B0%D0%BF%D0%B0-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-news714457.html", "text": "Колони от автомобили са се образували на магистрала „Тракия“ между Елин Пелин и Вакарел в посока Бургас, съобщава Фокус. Движението се извършва в две колони. По-слаб е трафикът в посока София.", "date": "2017.12.23", "title": "ВНИМАНИЕ! Тапа на „Тракия“"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BF%D1%80%D0%B0%D1%89%D0%B0-%D0%BC%D0%B0%D0%BB%D0%BA%D0%B8%D1%82%D0%B5-%D0%BB%D1%8A%D0%B2%D1%87%D0%B5%D1%82%D0%B0-%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-news714456.html", "text": "Министърът на патриотите Нено Димов спаси малките лъвчета от разградския зоопарк Терез и Масуд. По негова заповед Екоминистерството отмени решението на общинските съветници от Разград, да дарят двете тримесечни лъвчета на Пазарджик и ги изпраща в Холандия, където отглеждането им в нужните условия е гарантирано. Малките представители на семейство котки се родиха в разградския зоопарк през септември, бяха три, едното умря, стъпкано от големите лъвове, а двете новородени бяха транспортирани в столична клиника. На сесията на общинският съвет в Разград бе взето решение лъвчетата да бъдат дарени на зоопарка в Пазарджик. Екоминистърат, който е от квотата на Обединени патриоти обаче взе кардиналното решение Терез и Масуд да бъдат изпратени в Холандия, за да се гарантират техният живот и сигурност в среда максимално близка до естествената за тях.", "date": "2017.12.23", "title": "Министърът на патриотите Нено Димов праща малките лъвчета в Холандия"}
{"url": "http://pik.bg/%D1%89%D0%B0%D1%81%D1%82%D0%BB%D0%B8%D0%B2%D0%B0-%D0%B2%D0%B5%D1%81%D1%82-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%82%D0%B5-%D0%B1%D0%BE%D1%81%D0%BE%D0%B2%D0%B5-%D0%BD%D0%B0-%D0%B2%D0%B8%D1%81-%D0%B2%D0%B0%D1%81%D0%B8%D0%BB-%D0%B8-%D0%B3%D0%B5%D0%BE%D1%80%D0%B3%D0%B8-%D0%B8%D0%BB%D0%B8%D0%B5%D0%B2%D0%B8-%D1%80%D0%BE%D0%B4%D0%B8-%D0%B1%D0%BB%D0%B8%D0%B7%D0%BD%D0%B0%D1%87%D0%BA%D0%B8-%D0%BC%D0%B0%D1%80%D0%B8%D0%B0-news714476.html", "text": "Сестрата на убитите босове на ВИС Васил и Георги Илиеви - Мариана, стана майка на близначки преди броени дни, пише столичен всекидненвик. Имената които родителите са избрали за момичетата са Ема и Александра. Едната е кръстена на баща си Емил, а другата на дядо си Александър. Мариана и мъжът й имат и голям син, който е кръстен на своя легендарен чичо – Георги. Щастливата майка съобщи новината като качи снимка на двете близначки с батко им. Новината взриви мрежата и много хора бяха изненадани, че Мариана е станала майка. Малката сестра на разстреляните босове Георги и Васил Илиеви ревностно е пазила в тайна своята бременност. Най-щастлива от новината била иначе суровата баба Венка – майка на Жоро и Васил., Тя не можела да си намери място от радост в родния Кюстендил и вече седмица черпела съседи и приятели за здравето на внучките. Новородените близначки ще наследят голяма част от огромното богатство на Васил и Жоро Илиеви, твърдят запознати. Това става възможно, след като наскоро вдовицата на Георги Илиев – Мая, реши да подели наследството, което получи след разстрела на босовете на ВИС. След убийството на Георги Илиев през 2005 г. целият легален бизнес премина в ръцете на Мая Илиева. Малката сестра Мариана Илиева трябваше да се задоволи само с плажния бар в Приморско, който двамата братя й бяха осигурили приживе.", "date": "2017.12.23", "title": "ЩАСТЛИВА ВЕСТ! Сестрата на убитите босове на ВИС Васил и Георги Илиеви роди близначки! Мариана сияе от щастие, децата й прибират част от богатството на братята"}
{"url": "http://pik.bg/%D1%81-%D0%BC%D1%8F%D1%80%D0%BA%D0%B0-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%B0%D0%BB%D0%BA%D0%BE%D1%85%D0%BE%D0%BB-%D0%BD%D0%B8-%D0%B5-%D0%BD%D1%83%D0%B6%D0%B5%D0%BD-%D0%B7%D0%B0-%D0%B4%D0%B0-%D1%81%D0%B5-%D1%80%D0%B0%D0%B7%D0%B2%D0%B8%D1%85%D1%80%D0%B8%D0%BC-%D0%BD%D0%B0-%D0%B4%D0%B0%D0%BD%D1%81%D0%B8%D0%BD%D0%B3%D0%B0-news714411.html", "text": "В рамките на експерименти, проведени с участието на 55 доброволци, беше изяснено какво е минималното количество алкохол, което трябва да изпием, за да се развихрим на дансинга, пише в. Таймс\". От тестовете проличало, че ни е необходимо да консумираме една бутилка вино, за да се освободим от задръжките си и да разкрием изцяло способностите си в танците. По време на експериментите участниците трябвало да играят на танцовата игра на Екс Бокс \"Just Dance\". За всяко правилно движение доброволците получавали точки. Първоначално средният им резултат не бил много висок - средно по 4,4 хиляди точки. Но с нарастването на консумацията на алкохол се подобрявали и постиженията. При изпиването на 1 бутилка вино били постигнати резултати от 6,2 хиляди точки.", "date": "2017.12.23", "title": "С МЯРКА! Ето колко алкохол ни е нужен, за да се развихрим на дансинга"}
{"url": "http://pik.bg/%D0%B7%D0%B4%D1%80%D0%B0%D0%B2%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%81%D1%82%D0%B2%D0%B0-%D0%B7%D0%B0-%D0%B7%D0%B0%D0%BA%D1%83%D0%BF%D1%83%D0%B2%D0%B0%D0%BD%D0%B5-%D0%BD%D0%B0-400-%D0%BB%D0%B8%D0%BD%D0%B5%D0%B9%D0%BA%D0%B8-news714421.html", "text": "Управляващият орган на Оперативна програма „Региони в растеж“ 2014 – 2020 г. обяви процедура за предоставяне на безвъзмездна финансова помощ по „Регионална здравна инфраструктура“. Тя се реализира в рамките на Приоритетна ос 4 на управляваната от Министерството на регионалното развитие и благоустройството оперативна програма. Бенефициент на безвъзмездната финансова помощ на обща стойност 163,5 млн. лв. е Министерство на здравеопазването. В рамките на крайния срок на процедурата - 30.03.2018 г., Министерството на здравеопазването ще кандидатства за закупуване на 400 линейки, оборудвани със съвременна медицинска апаратура, и за обновяване на 27 центъра за спешна медицинска в областните градове с техните 170 филиала и 6 изнесени екипа. С изпълнението на проекта се очаква цялостно реформиране на спешната медицинска помощ, с което ще се подобри значително качеството на здравната услуга и ще се осигури по-ефективна здравна инфраструктура. Всички лица на територията на България ще имат равнопоставен достъп до медицинска помощ при спешни състояния в съответствие с най-добрите европейски практики и изисквания за своевременност, достатъчност, качество и безопасност. Насоките за кандидатстване са обявени на интернет страницата на ОПРР 2014 – 2020 – www.bgregio.eu в меню Оперативна програма „Региони в растеж 2014- 2020\"/\"Актуални процедури\" и в ИСУН 2020.", "date": "2017.12.23", "title": "Здравното министерство кандидатства за закупуване на 400 линейки"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81-%D1%83%D0%B4%D0%B0%D1%80-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%84%D0%B0%D1%82%D0%B8%D0%BA-%D0%BE%D1%82%D0%BA%D1%80%D0%B8-%D0%B1%D1%83%D1%82%D0%B8%D0%BA-%D0%B2-%D0%BD%D1%8E-%D0%B9%D0%BE%D1%80%D0%BA-news714432.html", "text": "Голямата дъщеря на покойния бизнесмен Филип Найденов–Фатик – Александра Тюркмен, направи удар в центъра на САЩ – откри бутик в Ню Йорк вчера, пише столичен всекидневник. На откриването да пристигнали юпита от нашата родина, както и доста популярни артисти. „Обречена съм, каквото и да правя, поне още няколко години хората ще казват: тя се бута навсякъде с връзки. Не знам защо си създават мнение преди да се запознаят с историята. Но вече съм свикнала и не ми прави впечатление. Сега ми се иска работата в бутика да процъфтява и хората да харесат това което правя“, споделя 25-годишната Александра. През последните месеци забъркаха красавицата не с един и двама популярни актьори, че дори и звездата Итън Хоук. „Познаваме се, но не сме били интимни. За кого ли не писаха, че ми е гадже. Последно у нас беше Явор Бахаров, а сегашното ми гадже се казва Мони Георгиев. Повече няма да разкривам“, категорична е Тюркмен.", "date": "2017.12.23", "title": "БИЗНЕС УДАР! Щерката на Фатик откри бутик в Ню Йорк"}
{"url": "http://pik.bg/%D1%81%D0%BC%D1%8A%D1%80%D1%82-%D0%BD%D0%B0-%D0%BA%D0%BE%D0%BB%D0%B5%D0%B4%D0%B0-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-%D0%BD%D0%B0-%D0%BF%D1%8A%D1%82%D1%8F-%D1%81%D0%B8%D0%BB%D0%B8%D1%81%D1%82%D1%80%D0%B0---%D0%B4%D0%BE%D0%B1%D1%80%D0%B8%D1%87-news714490.html", "text": "51-годишна жена е загинала в катастрофа на пътя Силистра – Добрич. Това съобщиава Фокус, като се позова на иполицията в Силистра. Сигналът за пътния инцидент е получен в 12.03 часа. Той е станал на пътя Силистра – Добрич, на 5 км след изхода на Силистра. 51- годишната жена, управлявайки лек автомобил „Мазда“ с варненска регистрация, e изпуснала един от завоите и се е блъснала в идващ насреща друг лек автомобил марка „Фолксваген“, управляван от 49 -годишен мъж. Вследствие на удара жената е починала на място, а другият водач е без сериозни наранявания. Пътният участък е затворен, а полицаи регулират движението като насочват трафика през обходен маршрут.", "date": "2017.12.23", "title": "СМЪРТ НА КОЛЕДА! Жена загина на място на пътя Силистра - Добрич "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BF%D0%BE%D0%B2%D0%B8%D1%88%D0%B5%D0%BD%D0%B0-%D0%B5-%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-%D0%BE%D1%82-%D0%BF%D0%B0%D0%B4%D0%B0%D1%89%D0%B8-%D0%BA%D0%B0%D0%BC%D1%8A%D0%BD%D0%B8-%D0%B2-%D1%80%D0%BE%D0%B4%D0%BE%D0%BF%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-news714422.html", "text": "Спокоен е трафикът по главните пътища в област Пазарджик. Това съобщи за Фокус дежурният в Областно пътно управление. Пътните настилки са сухи, в планинската част на региона на места мокри. Въведено е ограничение на моста в село Бошуля, който е част от републиканската пътна мрежа. Там е забранено движението на товарни автомобили с тегло над 10 тона. Определеният обходен маршрут е през село Звъничево – Септемврийски ханчета – град Септември – село Бошуля. В Родопската част на областта, остава опасността от падащи камъни. Тя е най-голяма по направленията Пещера – Батак – Широка поляна, Варвара – Гара Костандово и Белово – Юндола.", "date": "2017.12.23", "title": "ВНИМАНИЕ! Повишена е опасността от падащи камъни в Родопска област"}
{"url": "http://pik.bg/%D1%82%D1%8A%D1%80%D1%81%D0%B8-%D1%81%D0%B5-%D0%BC%D0%B2%D1%80-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D1%83%D1%81%D0%BD%D0%B0-%D0%B1%D1%8E%D0%BB%D0%B5%D1%82%D0%B8%D0%BD-%D0%B7%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-15-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news714472.html", "text": "05 РУ-СДВР издирва 15-годишната Виктория Недялкова. Момичето е напуснало домашния си адрес на 21 декември 2017 г. около 17:00 и от тогава е в неизвестност. Тя е на видима възраст 15-17г., висока 165-170см., телосложение нормално, коса - кестенява до раменете, очи - кафяви. Момичето е било облечено с черно шушляково пухено яке с качулка, черни ботуши /апрески/ и черно-бяло спортно сакче. Умоляват се гражданите, които могат да дадат информация за лицето да се обадят на телефон 112, 02/9825938 или в най-близкото поделение на МВР. Анонимността е гарантирана.", "date": "2017.12.23", "title": "ТЪРСИ СЕ! МВР официално пусна бюлетин за издирването 15-годишната Виктория (СНИМКА)"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B3%D1%80%D0%B8%D0%B3%D0%BE%D1%80-%D1%8F%D1%85%D0%BD%D0%B0-%D1%81%D0%BF%D0%BE%D1%80%D1%82%D0%BD%D0%BE-%D0%B1%D0%B8%D0%B6%D1%83-%D1%81%D0%BD%D0%B8%D0%BC%D0%BA%D0%B0-news714425.html", "text": "Най-добрият ни тенисист и спортист номер 1 на България за 2017 година Григор Димитров се радва на спортно бижу по време на престоя си във Флорида. Гришо се похвали с луксозен автомобил и благодари за възможността да шофира прекрасното возило, споделяйки снимка в профила си в Инстаграм, пише Гонг.бг. Григор Димитров ще вземе участие на турнир още в началото на януари. Първата ни ракета при мъжете ще бъде поставен под номер 2 в основната схема на турнира от категория АТП 250 в Бризбейн, Австралия, който стартира на 1-ви януари 2018 година.", "date": "2017.12.23", "title": "УНИКАЛНО! Григор яхна спортно бижу (СНИМКА)"}
{"url": "http://pik.bg/%D1%82%D0%B5%D1%80%D0%B2%D0%B5%D0%BB-%D0%BF%D1%83%D0%BB%D0%B5%D0%B2-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D1%81%D0%B8-%D0%BC%D0%B0%D1%87-%D0%B7%D0%B0-2017-%D0%B0-news714389.html", "text": "Тервел Пулев обяви, че целта на него и неговия треньор Борислав Бояджиев е спечелването на титла, която да го извиси в ранглистите на световните федерации в полутежка категория. “Целта на мен и моя треньор е да се подготвяме евентуално за спечелване на някаква титла. Когато правим спаринги или каквото и да е, ние го правим с идеята за по-добри боксьори и гледаме да надмина себе си”, заяви Тервел Пулев пред Би Ти Ви. В събота вечер в Берлин по-малкият от братя Пулеви ще проведе последния си за 2017 година мач, като съперникът му още не е обявен публично. С всеки изминал двубой той се изкачва в ранглистите и целта му е скоро наистина да има възможността да проведе двубой за пояс. Досега в кариерата си на профи ринга Тервел има шест двубоя, пет от които през 2017 година, като всичките са приключили с нокаут преди трети рунд.", "date": "2017.12.23", "title": "Тервел Пулев се готви за последния си мач за 2017-а"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%B6%D0%B8%D0%BB%D0%B8%D1%89%D0%B5-%D0%B7%D0%B0-120-000-%D0%B5%D0%B2%D1%80%D0%BE-%D0%B2-%D0%BF%D0%B5%D1%80%D0%BD%D0%B8%D0%BA-news714364.html", "text": "C 20-30 пpoцeнтa ca ce пoĸaчили цeнитe нa нeдвижимитe имoти в Πepнишĸo oт нaчaлoтo нa гoдинaтa дoceгa, cъoбщиxa бpoĸepи. Haй-мacoвo тъpceнитe жилищa ca гapcoниepитe, ĸoитo в цeнтъpa нa гpaдa ce тъpгyвaт cpeщy 40 000 - 50 000 лв. B нaй-близĸия дo Coфия пepнишĸи ĸвapтaл \"Изтoĸ\", гapcoниepa мoжe дa ce ĸyпи и зa 35 000 лв. Двycтaйнитe aпapтaмeнти вapиpaт мeждy 42 000 лв. - 60 000 лв. в зaвиcимocт oт мecтoпoлoжeниeтo им, пo дaнни нa aгeнциитe зa нeдвижими имoти. Haй-мaлĸo e тъpceнeтo нa тpиcтaйни aпapтaмeнти, нo тaм нoжицaтa в цeнaтa e нaй-гoлямa. Hacĸopo в цeнтъpa нa Πepниĸ e бил пpoдaдeн нoв, тyxлeн тpиcтaeн aпapтaмeнт зa 120 000 eвpo, ĸoeтo e peĸopд зa ceзoнa, твъpдят бpoĸepи. Tpaдициoннo имa интepec ĸъм ĸъщитe в ceлaтa oĸoлo Πepниĸ нa paзcтoяниe дo 50 ĸм oт cтoлицaтa. Липcвa oбaчe нaплив, ĸaĸтo пpeз 2007 г., yвepявaт oт aгeнциитe. Xopaтa ca пo-пpeмepeни, тъpcят ĸaчecтвeн имoт, a нe пpocтo дa влoжaт пapитe cи, ĸoнcтaтиpaли aгeнтитe пo нeдвижими имoти. Kyпyвaчитe ca пpeдимнo мecтни житeли, пo-мaлĸo ca ĸлиeнитe, paбoтeщи в Coфия, или нaпycĸaщи cтoлицaтa, ĸoитo тpaйнo ce зaceлвaт в Πepниĸ, oбяcнявaт oт aгeнциитe. Money.bg.", "date": "2017.12.23", "title": "Рекорд! Продадоха жилище за 120 000 евро в Перник"}
{"url": "http://pik.bg/%D0%BB%D1%8E%D1%82-%D1%81%D0%BF%D0%BE%D1%80-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BC%D1%80%D0%B5%D0%B6%D0%B0-%D0%BA%D0%BE%D0%B9-%D0%BD%D0%B0%D0%BF%D0%B8%D1%81%D0%B0-%E2%80%9E%D0%BE%D0%B1%D0%B8%D1%87%D0%B0%D0%BC-%D1%82%D0%B5%E2%80%9C-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD%D0%B0-%D0%B2-%E2%80%9E%D1%80%D0%B0%D0%B9%D0%BA%D0%BE%D0%B2%D0%BE%E2%80%9C-news714386.html", "text": "Лют спор в мрежата за авторството на любовен надпис върху стадиона в „Райково“ избухна в социалната мрежа. Според някои от коментаторите „Обичам те, Захаринка!\" е правен за учителка от Смолян. Според друг младеж пък, той е авторът на обяснението за гаджето си, но някой го използвал наготово и го довършил по свое усмотрение. Възмутеният тийнейджър се гневи, че неизвестен плагиат наготово е обрал лаврите от забавното послание, изписано върху снега. А за него самия останали само напъните. Каквато и да е истината, докато снегът се стопи, любовното обяснение ще усмихва стотиците, които ще минат покрай стадиона по празниците. Весела Коледа и на вас, обичайте се! СмолянБГвести", "date": "2017.12.23", "title": "Лют спор в социалната мрежа, кой написа „Обичам те“ на стадиона в „Райково“?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%85%D0%B2%D0%B0%D0%BD%D0%B0%D1%85%D0%B0-%D1%81%D0%B5%D1%80%D0%B8%D0%B9%D0%BD%D0%B8%D1%8F-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D0%BA%D0%B0%D0%B7%D0%B0-%D1%81%D0%B5-%D1%87%D0%B5-%D0%B5-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-news714393.html", "text": "Задържан е заподозрян /на снимката/ за двете изнасилвания на млади момичета в квартал Кючук Париж през този месец. По техните показания бе изработен фоторобот от полицията, чиито разпечатки бяха раздадени на таксиметровите шофьори, съобщава трафикнюз. С фоторобот разполагаха и всички патрулни полицаи, както и служителите на гарите и автогарите. Според Марица.бг той е на 30 години и е криминално проявен. Съден е и друг път за изнасилване. Първата жертва бе 19-годишно момиче от Пловдив. То е било изнасилено в колата си на 7 декември вечерта. Инцидентът е станал в района на Бялата воденица. Тя се е прибирала късно, когато в колата й нахлул непознат мъж. Той я e притиснал и изнасилил в автомобила. След гаврата, непознатият избягал в неизвестна посока. Жертвата на насилие веднага е подала сигнал до най-близкото районно. Тя разказала какво се е случило и описала подробно нападателя си. На колата е направен оглед, иззет е биологичен материал. Второто нападение бе преди две вечери. Около 21 часа на кръстовището на улиците \"Поручик Въльо Стефанов\" и \"Асен Христофоров\" е нападната 21-годишна девойка. Тя спряла пред блока на приятеля си, който се качил до апартамента по лична работа. Когато се върнал от клиото нямало и следа. Докато го нямало, непознат мъж внезапно отворил вратата на автомобила, заплашил с нож девойката и накарал да свие в безлюдна улица. Там той я насилил.", "date": "2017.12.23", "title": "ИЗВЪНРЕДНО! Хванаха серийния изнасилвач в Пловдив! Оказа се, че е рецидивист!"}
{"url": "http://pik.bg/%D1%83%D0%B6%D0%B0%D1%81-%D0%BC%D0%B5%D1%87%D0%BA%D0%B0-%D0%B1%D1%80%D0%BE%D0%B4%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%B2-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE-%D1%81%D0%B5%D0%BB%D0%BE-news714370.html", "text": "Мечка броди в центъра в смолянското село Стойките. Стъпки от звяра в снега е заснел кметът на селото Георги Георгиев. Най-обезпокоителното е, че мечката влиза в дворовете на хората и е разрушила оградите на три къщи. Набези от нея са установени и в махалите „Гращица\" и „Водата\". „След като падна снегът видяхме следите на мечката\", посочи Георгиев. Той  е сигнализирал за сериозния проблем РИОСВ – Смолян.", "date": "2017.12.23", "title": "УЖАС! Мечка броди в центъра в смолянско село"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B4%D0%B2%D0%B0%D0%BC%D0%B0-%D1%81%D0%B8-%D1%82%D1%80%D1%8A%D0%B3%D0%B2%D0%B0%D1%82-%D0%BE%D1%82-%D0%B3%D0%B5%D1%80%D0%B5%D0%BD%D0%B0-news714417.html", "text": "Двама футболисти от настоящия тим на Левски няма да носят синята фланелка през пролетта. Това са вратарят Александър Любенов, който отива в Ботев (Враца) и защитникът Мики Орачев, който ще играе за Септември. Новината съобщи главният мениджър на тима Асен Букарев след края на днешния благотворителен мач между Левски и Левски (София-Запад). \"Предпочитаме да кажем, че изпращаме добра година. Не отлична, но добра. Идеята в клуба е да има спокойствие. Ръководството твърдо стои зад Делио Роси. Опитваме се да не ни се отразяват тези престрелки от различни места, не са приятни, но не ние сме инициаторите. Цел №1 е клубът да е спокоен, стабилен, да е позитивно мисленето. Да дадем време на всеки, който ръководи клуба, да реализира идеите и потенциала си. Ще призная, че ситуацията е доста тежка от моя страна, защото атаките са отвсякъде и много голяма част от тях са от синята общност. Къде с право, къде без… напрегнато е\", каза Букарев, който коментира и селекционната политика. \"Има интерес към няколко от нашите футболисти, но няма конкретна оферта. От офертата зависи дали ще продаваме. Към този момент е ясно, че преотстъпваме Александър Любенов на Ботев (Враца). Ще се разделим с Мики Орачев по посока Септември (София). Засега само толкова. Наблюдаваме нови футболисти и ако стигнем до трансфер, ще ви уведомим\", завърши Букарев, цитиран от Спортал.бг.", "date": "2017.12.23", "title": "Официално! Двама си тръгват от \"Герена\""}
{"url": "http://pik.bg/%D1%81%D1%83%D0%BF%D0%B5%D1%80-%D0%B4%D0%B0%D0%BD%D1%8A%D1%87%D0%BD%D0%B0-%D0%BB%D0%BE%D1%82%D0%B0%D1%80%D0%B8%D1%8F-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-%D0%B2-%D0%B3%D1%8A%D1%80%D1%86%D0%B8%D1%8F-news714377.html", "text": "Властите в Гърция пускат за Коледа супер печалби в рамките на стартиралата в началото на месеца данъчна лотария, като късметлиите този път се предвижда да бъдат 10 хиляди, а всеки от тях ще спечели по 1000 евро, съобщава БНТ. Целта на лотарията е да засили борбата срещу укриването на доходи и да насърчи плащането на данъци. Новата суперлотария тръгва на 24 декември, а печалбите ще бъдат разпределяни в зависимост от финансовите трансакции и онлайн плащания от януари до септември на участващите в нея данъкоплатци. Този път гръцкото финансово министерство обяви, че за разлика от предишния път, когато бяха разпределени един милион евро между 1000 души, сега тази сума ще е 10 млн. евро. Данъкоплатците са призовани да участват в лотарията с номера на електронни преводи на суми по плащани от тях дължими данъци. Гърция за първи път предложи данъчната лотария на кредиторите си от ЕС и МВФ през 2014 г., надявайки се, че това ще помогне за запълване на дупките в бюджета. Привеждането в действие на лотарията е условие по сегашния кредитен пакет за страната, третия, откакто избухна кризата през 2009 г. То цели също и да насърчи електронните плащания в Гърция.", "date": "2017.12.23", "title": "Супер данъчна лотария за Коледа в Гърция!"}
{"url": "http://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D1%81%D1%8A%D0%B2%D0%B5%D1%82%D0%B2%D0%B0%D1%82-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B7%D0%B0-%D0%B4%D0%B6%D0%B5%D0%B1%D1%87%D0%B8%D0%B8-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news714391.html", "text": "От криминалната полиция съветват да се внимава за джебчии по време на празниците. Джебчиите използват оживлението по търговските улици, в хипермаркетите и около пазарите. Сливат се с тълпата, възползват се от празничното настроение на хората и понижената им бдителност, пребъркват джобове и чанти. Не забравяйте, че джебчиите посягат главно на портмонета в носени през рамо дамски чанти и външни джобове на дрехи. Може да им се противопоставите с предпазливост и грижливо отношение към парите. \"При продължително отсъствие от дома вземете мерки да предпазите жилището и ценните си вещи от престъпни посегателства. Не съобщавайте на много хора, че ще отсъствате по време на празниците. Предупредете и децата си да не правят това. Не забравяйте да проверите дали всички врати и прозорци са затворени и електроуредите изключени, помолете съседи да наглеждат дома ви\" - подсещат от полицията. \"За пореден път напомняме на жителите на областта за риска от телефонни измами. Никога не давайте пари, поискани в телефонен разговор от хора, представящи се за полицейски служители. Полицията не търси финансово съдействие от граждани при провеждане на операции за задържане на извършители на престъпления. Получите ли телефонно обаждане с подобно искане незабавно прекъснете връзката, сигнализирайте на тел.112 или в най-близкото поделение на МВР\" - съветват от полицията.", "date": "2017.12.23", "title": "Криминалистите съветват: Внимавайте за джебчии по празниците"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D1%8F%D1%82%D1%8A%D1%80-%D0%B2-%D0%BF%D0%BB%D0%B0%D0%BD%D0%B8%D0%BD%D0%B8%D1%82%D0%B5-%D0%BD%D0%B5-%D1%81%D1%82%D0%B0%D0%B2%D0%B0-%D0%B7%D0%B0-%D1%80%D0%B0%D0%B7%D1%85%D0%BE%D0%B4%D0%BA%D0%B8-news714402.html", "text": "През денонощието облачността над страната ще е предимно значителна. Ще духа слаб до умерен вятър от запад-северозапад. През деня, главно в планинските райони ще превали слаб сняг. Студено време с минимални температури между минус 6 и минус 1 градуса. Дневните ще са предимно между 0 и 5 градуса. В планините няма да е подходящо за туризъм. Ще бъде ветровито.", "date": "2017.12.23", "title": "ВАЖНО! Вятър в планините, не става за разходки    "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BA%D1%83%D0%BB%D1%82%D0%BE%D0%B2-%D0%B0%D0%BD%D0%B0%D0%BB%D0%B8%D0%B7-%D0%BD%D0%B0-%D1%80%D0%B5%D1%87%D1%82%D0%B0-%D0%BD%D0%B0-%D0%B4%D0%BE%D0%B3%D0%B0%D0%BD-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%81%D0%B5-%D1%81%D1%8A%D0%BC%D0%BD%D1%8F%D0%B2-news714395.html", "text": "Изключително очевидно е, че опозиционните партии не са готови да поемат властта. Това е изключително очевидно, така че не мисля, че е голямо прозрение словото на Ахмед Доган. Така вицепремиерът Валери Симеонов коментира вчера речта на почетния председател на ДПС, минути преди да излети с Цветан Цветанов за Одеса, предаде пратеник на ПИК. \"Но все пак думите му донякъде са едно бледо доказателство, че човекът е същият, че не е подменен. Защото, когато аз чух какво друго е казал, помислих, че това е друг човек, който не е от ДПС, който не е Ахмед Доган\", каза още той. \"Вече седем месеца партията неистово иска вот на недоверие, претендира за сваляне на властта, излиза т.нар Ахмед Доган, който аз не съм сигурен, че е същият и че не е подменен, и казва, че не трябва да има вот на недоверие и не трябва да се бута правителството\", коментира вицепремиерът. \"Странни изводи може да си направи човек от тази реч. Освен това Ахмед Доган е склонен към логорействане, към многословие, а в случая въпросното изказване е много кратко. Това също подкрепя тезата, че не е същият човек\", добави Валери Симеонов. По думите му това, че Ахмед Доган иска Обединени патриоти да не са във властта единствено го кара да не се съмнява толкова, че човекът е подменен. \"ДПС е изпаднала в едно особено състояние на шизофрения. Партията прави това, което лидерът каза, че не трябва да се прави. Изводът е ясен - ДПС е в упадък, в някаква фаза на полусвободно падане, от която скоро няма да излезе\", категоричен е той. Валери Симеонов беше попитан още дали не трябва да разговаря с председателят на ДПС Мустафа Карадайъ, за да разбере коя тяхна позиция е по-правилна. \"Аз да говоря с Карадайъ. Сериозно ли ме питате това?! Аз въобще не го уважавам този човек, освен това ще ми трябва и преводач, за да разговарям с него\", заключи Валери Симеонов.", "date": "2017.12.23", "title": "ИЗВЪНРЕДНО В ПИК! Валери Симеонов с култов анализ на речта на Доган! Вицепремиерът се съмнява, че почетният председател на ДПС е подменен (ВИДЕО)"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0-%D1%86%D1%8A%D1%80%D0%BA%D0%B2%D0%B0-%D1%87%D0%B5%D1%81%D1%82%D0%B2%D0%B0-%D1%83%D1%81%D0%BF%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B8-%D0%BD%D0%B0%D1%83%D0%BC-%D0%BE%D1%85%D1%80%D0%B8%D0%B4%D1%81%D0%BA%D0%B8-news714396.html", "text": "Днес Българската православна църква чества успението на преподобни Наум Охридски. По този повод днес от 9.00 часа ще започне архиерейска света Литургия, съобщава Фокус. Край езерото в столичния квартал „Дружба“ е единственият енорийски храм, посветен на охридския чудотворец. С благословението на Негово Светейшество Софийския митрополит и Български патриарх Неофит, архиерейската св. Литургия ще бъде оглавена от Негово Преосвещество Мелнишкия епископ Герасим – главен секретар на Св. Синод на Българската православна църква. Начало на св. Литургия е в 9.00 часа.", "date": "2017.12.23", "title": "Българската православна църква чества успението на преподобни Наум Охридски"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B1%D1%84%D1%81-%D0%B2%D1%81%D0%B8%D1%87%D0%BA%D0%B8-%D0%B7%D0%BD%D0%B0%D1%8F%D1%82-%D0%BA%D0%BE%D0%B8-%D0%BD%D0%B0%D1%82%D0%B8%D1%81%D0%BA%D0%B0%D1%82-%D1%81%D1%8A%D0%B4%D0%B8%D0%B8%D1%82%D0%B5-%D0%B8-%D0%BA%D0%B0%D0%BA%D0%B2%D0%B8-%D0%BC%D0%B5%D1%82%D0%BE%D0%B4%D0%B8-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-news714374.html", "text": "Вицепрезидентът на БФС Атанас Фурнаджиев обяви пред канал 3, че всеки, който се интересува от футбол, знае за кого говорят хората от футболния съюз, когато казват, че определени лица натискат съдиите. Членът на Изпълкома обаче допълни, че на този етап има само предположения, но не и доказателства. “Смятаме, че има такъв натиск. Доказателства за това обаче нямаме. Така че не ме карайте да говоря с имена. Всеки, който се интересува от футбол, знае за кого говорим и какви са методите, които използват. Ние предполагаме кои са, но нямаме доказателства. А това какви методи ще се използват, това е един от способите, които може да се използват от органите на прокуратурата, полиция и следствие”, каза Фурнаджиев, който преди няколко дни обяви, че не става въпрос за Лудогорец, тъй като орлите не притискат съдии, а за друг клуб.", "date": "2017.12.23", "title": "Вицепрезидент на БФС: Всички знаят кои натискат съдиите и какви методи използват"}
{"url": "http://pik.bg/%D0%BD%D0%B5%D1%81%D1%82%D0%B0%D0%BD%D0%B4%D0%B0%D1%80%D1%82%D0%BD%D0%B0-%D0%B4%D1%80%D1%83%D0%B6%D0%B1%D0%B0-%D0%B5%D0%B2%D0%B3%D0%B5%D0%BD%D0%B8-%D0%BC%D0%B8%D0%BD%D1%87%D0%B5%D0%B2-%D1%81%D0%B5-%D1%81%D1%8A%D0%B1%D1%80%D0%B0-%D1%81-%D0%BB%D1%83%D0%BD%D0%B0-%D0%B4%D0%B2%D0%B0%D0%BC%D0%B0%D1%82%D0%B0-%D0%B1%D1%80%D1%8A%D0%BC%D1%87%D0%B0%D1%82-%D0%BF%D0%BE-%D1%81%D0%B2%D0%B5%D1%82%D1%81%D0%BA%D0%B8-%D0%BF%D0%B0%D1%80%D1%82%D0%B8%D1%82%D0%B0-news714356.html", "text": "Нова и нестандартна дружба се заформи в шоусредите ни. Става въпрос за отношенията между Евгени Минчев и фолк фурията Луна. От както е излязла от Къщата на \"Биг Брадър\" певицата е неразделна половинка на бившия ватман. Двамата бръмчат заедно по светски партита. Последно бяха заедно на купона на \"Ивет фешън\" преди броени дни. Общото между Минчев и Йорданова (фамилията на фолкаджийката) е и това, че двамата си тръгнаха от риалити формата със скандал. Луна беше изгонена от Къщата, след като влезе във физическа саморазправа с другите съквартиранти. Евгени пък се фръцна от коментаторското студио на шоуто и след това написа гневен статус в социалната мрежа срещу продуцентите на шоуто. Луна се присламчила към известният пиар с интимната мисъл той да й помогне да възроди залязлата певческа кариера, пише Хотнюз. Надявала се, че покрай неговите връзки и контакти ще влезе като част от програмата на мероприятията, които Евгени ежегодно организира и не само.", "date": "2017.12.23", "title": "НЕСТАНДАРТНА ДРУЖБА! Евгени Минчев се събра с Луна, двамата бръмчат по светски партита"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D1%80%D0%B5%D1%82%D1%80%D0%BE%D0%B3%D1%80%D0%B0%D0%B4%D0%BD%D0%B8%D1%8F-%D0%BC%D0%B5%D1%80%D0%BA%D1%83%D1%80%D0%B8%D0%B9-%D0%B2%D1%81%D0%B8%D1%87%D0%BA%D0%BE-%D1%81%D0%B8-%D0%B8%D0%B4%D0%B2%D0%B0-%D0%BD%D0%B0-%D0%BC%D1%8F%D1%81%D1%82%D0%BE%D1%82%D0%BE-news714352.html", "text": "От 3 до 23 декември Меркурий беше ретрограден. Което усетиха на собствен гръб мнозина. Но... мъките свършиха - от днес това вече е променено! Планетата отново обръща своя ход напред. Постепенно всяко нещо ще започне да си идва на мястото. Откриваме изгубена вещ, която се оказва, че сме забравили някъде. Дългоочакваният отговор пристига в момента, в който сме се отказали да се надяваме. Думите, които са ни наранили или пък са ни били неясни като послание, ще започнат да се изпълват с по-дълбок смисъл. Прозрението, че сме разчели посланието погрешно, най-накрая ще ни даде възможност да проведем важния разговор с желания ефект. Всички си отдъхваме, когато Меркурий тръгне напред. А какво беше през последните 20 дни? По време на ретроградното движение на Меркурий, несигурността, нестабилността, несъответствията  се увеличават. Понякога човек става временно обсебен от идея, която няма да има значение в бъдеще. Прекомерната емоционалност или тенденцията да се съмнявате в способностите си, умножена от външни препятствия, в крайна сметка ще окажат нежелан ефект – ще увеличат раздразнението ви. Опитайте се да не възприемате това, което се случва в този период, твърде сериозно. По  време на ретроградния Меркурий вероятността от неправилни заключения се увеличава, понякога просто от нищото  или в резултат на погрешна информация. Това трябва да се отчита  при планирането на всички  дейности. В този случай ще можете да спестите време, пари и други ресурси, ако планирате най-важното за друго време,предава трафикнюз.бг. Например договорите, сключени през периода на ретроградния Меркурий, ще срещат постоянни трудности.", "date": "2017.12.23", "title": "Край на Ретроградния Меркурий! Всичко си идва на мястото"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B5-%D1%82%D0%BE%D0%B7%D0%B8-%D0%BA%D0%BE%D0%B9%D1%82%D0%BE-%D0%BC%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D0%BE%D0%BB%D0%B8%D1%82%D0%B8%D0%BA-news714426.html", "text": "„Този, който ме направи политик, е премиерът Бойко Борисов. Искам да му благодаря като на човек, той е този, който ми даде доверието си”, каза еврокомисарят Мария Габриел пред Би Ти Ви. Тя използва и възможността преди Коледа да благодари и на кумата си Малина Едрева, която ѝ дала шанс да влезе в политиката. „Тя и съпругът ѝ ме срещнаха за първи път в Бордо”, поясни Габриел. Еврокомисарят говори за работата си като евродепутат и европейски комисар, дейността си в защита на човешките права и равноправието между половете, както и за семейството си. „За мен правата на жените са права на човека и трябва заедно да ги отстояваме”, каза Габриел. Тя разказа за работата си в защита на човешките права и равноправието между половете. „В Судан видях момичета и жени, които ходеха пеша 20 км, за да гласуват, и ходенето беше изпълнено с песни и ликуващи викове – те наистина вярват, че могат да променят историята на своята страна”, спомня си Габриел. В Чад тя преживява и друг важен момент, който бележи нейната битка за равноправието между половете и правата на жените. „Една от жените говореше колко е лошо положението на жените там и много спонтанно ми подаде малката си дъщеричка и ми каза „Вземи я”. Знаете ли колко е трудно за една майка да се раздели с детето си, знаейки, че може би това е по-добро”, сподели Габриел. „Този пример ме води във всяко едно от действията ми, връщайки се в Европа, да продължавам да се боря за правата на жените”, допълни тя. Семейството на Габриел е съчетание между български и френски традиции, тъй като тя е омъжена за французин.", "date": "2017.12.23", "title": "Мария Габриел с емоционално признание: Бойко Борисов е този, който ме направи политик"}
{"url": "http://pik.bg/%D0%BC%D0%BE%D1%80-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%BE%D1%82%D1%87%D0%B8%D1%82%D0%B0%D1%82-%D1%81%D1%83%D0%BF%D0%B5%D1%80-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news714397.html", "text": "В периода януари-ноември в Мексико са извършени 23 101 убийства – рекорден брой, който превръща настоящата година в най-смъртоносната за латиноамериканската страна за последните две десетилетия, предава AFP. Равнищата на убийствата в страната се увеличиха значително от 2006 г. насам, след като правителството започна спорна военна офанзира срещу организираната престъпност.", "date": "2017.12.23", "title": "МОР В МЕКСИКО! Властите отчитат супер смъртоносна година"}
{"url": "http://pik.bg/%D1%80%D0%BE%D0%BC%D0%B0%D0%BD%D1%82%D0%B8%D0%BA%D0%B0-%D0%BD%D0%B8%D0%BA%D0%BE%D0%BB-%D0%B4%D0%B0%D0%B2%D0%B0-%D1%81%D0%B8%D0%BB%D0%B5%D0%BD-%D1%82%D0%BB%D0%B0%D1%81%D1%8A%D0%BA-%D0%BD%D0%B0-%D0%B3%D1%80%D0%B8%D1%88%D0%BE-%D0%B7%D0%B0-%D0%BD%D0%BE%D0%B2%D0%B8%D1%8F-%D1%81%D0%B5%D0%B7%D0%BE%D0%BD-%D0%B7%D0%B2%D0%B5%D0%B7%D0%B4%D0%BD%D0%B0%D1%82%D0%B0-%D0%B4%D0%B2%D0%BE%D0%B9%D0%BA%D0%B0-%D0%B7%D0%B0%D0%B5%D0%B4%D0%BD%D0%BE-%D0%BD%D0%B0-%D0%BA%D0%BE%D0%BB%D0%B5%D0%B4-news714405.html", "text": "Григор Димитров и Никол Шерцингер се събраха в Маями. Певицата хвана самолета и замина при любимия си, който тренира във Флорида за новия сезон. Щом приключиха ангажиментите й с X Фактор и тези около представянето на парфюма й в Лондон, Никол отлетя зад океана. Тя мина през Лос Анджелис, а от няколко дни е при Гришо в Маями. Докато той е зает с тренировките, 39-годишната поп звезда разглежда града, за да не го разсейва. Никол дори се снима пред произведение на графити майстора Ретна. След като бяха разделени няколко месеца заради професионалните си ангажименти, Гришо и Никол използват всеки миг, в който могат да са заедно. Певицата бе плътно до любимия си при триумфа му в заключителния турнир в Лондон. Сега те ще отпразнуват заедно Коледа, преди отново да се разделят и Димитров да отлети за Австралия. Според плановете им на празника влюбените ще са в новия дом на Шерцингер в Лос Анджелис. Там с тях ще и семейството на половинката на Гришо, с което тя е изключително близка. Именно с тях двамата бяха и миналата година. Тогава те посрещнаха празника на Хавай. Веднага след Коледа Димитров лети за Австралия. Там в навечерието на Нова година започва участие в първия си турнир за 2018 година. Той ще защитава титлата си в Бризбейн. След това ще се отправи към надпреварата в Сидни, за да приключи престоя си там на \"Аустрелиън Оупън\". Така двамата с Никол ще бъдат разделени около месец. Причината е, че тя вече не го следва на турнирите, както в началото на връзката им. Очаква се двамата да се съберат в края на януари преди турнира в София. Не е изключено Шерцингер отново да придружи любимия си в България за няколко дни.", "date": "2017.12.23", "title": "РОМАНТИКА! Никол дава силен тласък на Гришо за новия сезон! Звездната двойка заедно на Коледа"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D0%B0%D0%BA-%D1%89%D0%B5-%D1%81%D0%B5-%D0%B4%D0%B2%D0%B8%D0%B6%D0%B8-%D0%B3%D1%80%D0%B0%D0%B4%D1%81%D0%BA%D0%B8%D1%8F%D1%82-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D1%81%D0%BE%D1%84%D0%B8%D1%8F-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news714409.html", "text": "По време на коледните и новогодишните празници, както и в двата работни дни между тях, жителите и гостите на София могат да разчитат на градския транспорт. През следващите дни той има предпразнични, празнични и делнични разписания. Това съобщиха пресцентъра на . : Днес и на 30 декември линиите ще работят по предпразнични разписания. На 24, 25, 26, 27 и 31 декември линиите ще работят по празнични разписания. На 28 и 29 декември линиите ще работят по делнични разписания. На 1 януари 2018 г. линиите ще работят по празнични разписания. Трамвайни линии №5, 6 и 20 и тролейбусни линии №1, 2, 4, 5, 9 и 11 ще работят с намален брой коли. : Днес и на 30 декември линиите да работят по предпразнични разписания. На 24, 25, 26, 27 и 31 декември линиите ще работят по празнични разписания. На 28 и 29 декември линиите ще работят по делнични разписания. Днес, на 24, 25, 26, 27, 30 и 31 декември и на 1 януари 2018 г. Линиите на автобуси 1, 3, 4, 5, 6, 7, 8, 10, 14, 69,70, 123, 204, 306, 260, 12, 18, 20, 22, 24, 25, 27, 29, 30, 31, 81, 86, 90, 117, 118, 119 ще работят по разписания за предпразник и празник На 28 и 29 декември линиите да работят по делнични разписания : Днес, на 24, 25, 26, 27, 30 и 31 декември и на 1 януари 2018 г. линиите работят по разписания за предпразник и празник. На 28 и 29 декември линиите работят по делнични разписания. На 31 декември срещу 1 януари 2018 г. ще бъде организирано нощно движение на метровлаковете както следва: - маршрут МС „Младост 1” - МС „Витоша” - на интервал 20 минути; - маршрут МС „Младост 1” - МС „Бизнес парк София” - на интервал 40 минути; - маршрут МС „Младост 1” - МС „Летище София” - на интервал 40 минути. Днес, на 24, 25, 26, 30 и 31 декември 2018 г. Столичен автотранспорт ЕАД ще осигури коли оперативен резерв, които при необходимост, съгласувано с главния диспечер, да извършат допълнителни курсове по маршрута на автобусни линии № 63 и 66. На 27 декември и на 1 януари 2018 г. Столичен автотранспорт ЕАД ще осигури коли оперативен резерв и при необходимост, съгласувано с главния диспечер, могат да се подадат допълнителни коли по маршрути, осигуряващи превоза на пътниците от Централна автогара и Централна жп гара. Изпълнителните директори на \"Столичен електротранспорт\" ЕАД и \"Столичен автотранспорт\" ЕАД са създали необходимата организация на работа на сервизите, за да се осигури пълно покритие по линии на 28 декември и на 2 януари 2018 г. За гарантиране на безаварийна работа на електротранспорта по време на празниците Трансенерго и РП ще осигури дежурни екипи за поддръжка на съоръженията, в дружествата са регламентирани със заповеди осигуряването на реда, физическата и противопожарна охрана и дежурства по време на празниците.", "date": "2017.12.23", "title": "ВАЖНО! Ето как ще се движи градският транспорт в София по празниците "}
{"url": "http://pik.bg/%D1%87%D0%BE%D0%B2%D0%B5%D1%88%D0%BA%D0%B0-%D0%B3%D1%80%D0%B5%D1%88%D0%BA%D0%B0-%D0%B5-%D0%B4%D0%BE%D0%B2%D0%B5%D0%BB%D0%B0-%D0%B4%D0%BE-%D0%B2%D0%BB%D0%B0%D0%BA%D0%BE%D0%B2%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B0%D0%B2%D1%81%D1%82%D1%80%D0%B8%D1%8F-news714398.html", "text": "Дванадесет души са пострадали при сблъсъка между два влака край гара Критцендорф в близост до австрийската столица Виена, предава информационната агенция APA, цитирана от Фокус. Инцидентът се случил във вечерните часове на петък. Съгласно разпространените данни, четирима от пострадалите са получили тежки наранявания, като един от тях е транспортиран с хеликоптер до болница във Виена. Предварителните оценки показват, че най-вероятно човешка грешка е станала причина за произшествието.", "date": "2017.12.23", "title": "Човешка грешка е довела до влаковата катастрофа в Австрия"}
{"url": "http://pik.bg/%D1%80%D1%8A%D1%81%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5-%D1%83%D0%B4%D1%80%D1%8F-76-%D0%BC%D0%B8%D0%BB%D0%B8%D0%B0%D1%80%D0%B4%D0%B0-news714399.html", "text": "Населението на света се очаква да достигне близо 7,6 милиарда в началото на следващата година, заяви Германската фондация за световното население, цитирана от ДПА. Институтът очаква хората на Земята да станат 7 591 541 000 на 1 януари. През последната година световното население се е увеличило с 83 милиона. Броят на хората в Африка се очаква да нарасне особено бързо в идните десетилетия. Според прогнозите населението на континента ще се удвои от 1,26 на 2,53 милиарда до 2050 г.", "date": "2017.12.23", "title": "Ръст! Световното население удря 7,6 милиарда"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B4%D0%BE%D1%86-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%81%D1%8A%D1%81-%D1%81%D1%83%D0%BF%D0%B5%D1%80-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%B1%D1%8A%D0%B4%D0%BD%D0%B8-%D0%B2%D0%B5%D1%87%D0%B5%D1%80-%D0%BA%D0%BE%D0%BB%D0%B5-news714270.html", "text": "Слънчева Коледа с високи температури и почти никакъв сняг. Така ще изпратим последните празнични дни от 2017 година според топ климатолога доцент Георги Рачев. Ето какво каза той пред агенция ПИК за времето до Нова година и възможното застудяване в началото на януари. - Изпращаме един сравнително топъл декември месец, през който се разминахме с мъгли и много ниски температури. През следващите дни отново ще имаме топло време, така че месеца го изпращаме с двойно повече валежи от нормалното и температури между 2 и 4 градуса по-високи от нормалното. - На 23 декември ни очакват слаби снеговалежи. Те ще бъдат на отделни места и снежна покривка няма да се образува. Евентуално в Предбалкана може на някои места да се образува снежна покривка от порядъка на 2-3 сантиметра, но тя бързо ще се стопи. Бъдни вечер и първият ден на Рождество Христово ще ги посрещнем без сняг. Такава ще е ситуацията в районите под 700 метра надморска височина. По-високо ще има малко сняг и едва в планините ще се радваме на по-съществена снежна покривка от порядъка на 30-ина сантиметра. Малко е снегът за това време на годината. На два пъти натрупва и на два пъти се стопява. На Бъдни вечер ни очаква преди всичко сухо време с минимални температури между минус 1 до минус 3 градуса. През деня температурите над цяла България ще бъдат положителни и ще достигнат дори до 10 градуса над нула. Топло и слънчево ще бъде. - Да, вероятността за образуване на мъгли е много малка, така че тези, които ще пътуват с автомобили или самолети, трябва да са спокойни. В ранните сутрешни часове е необходимо повече внимание, защото тогава може да има на отделни сенчести места заледяване. - Затоплянето, което ще започне от Бъдни вечер, ще продължи и през всичките дни на Коледа. Най-чувствително то ще се усети точно на Рождество Христово, на 25 декември, когато температурите дори в София ще достигнат 8-9 градуса. Сутрешните ще бъдат от порядъка на 0 до минус 1 градус. В един Пловдив например по обяд на Коледа очакваме температурата да достигне 14-15 градуса над нулата. Това слънчево и топло време ще се задържи през всички тези три празнични дни, чак до Стефановден. - Да, както се пошегува сполучливо един мой колега, ще посрещнем Коледа с великденски температури. Ще е доста топло за сезона. - След тези хубави празнични дни започва един период, за който световните метеоцентрове са скарани. Това е периодът между 28 декември и 2 януари. Има два основни сценария - топло и безвалежно време или топло, но с валежи от дъжд, а на по-високите места и сняг, особено когато е през тъмната част на денонощието. Не е ясно консолидирана до този момент прогнозата. Яснота ще има по коледните празници. Всичко зависи от един средиземноморски циклон, който още не е образуван, а трябва да се образува точно на 27 декември, Стефановден. Важно е по какъв начин той ще премине през Балканския полуостров - дали ще бъде южно от Балканския полуостров, съответно няма да има валежи, или ще премине през Балканския полуостров, което ще доведе до малко по-хладно време. И при втория сценарий температурите ще са положителни, но с валежи от дъжд и сняг през тъмната част на денонощието. - Не. Сериозното застудяване се вижда в т. нар. \"опашки\". Това обаче е време, което не може да се предвиди със сигурност и затова не е сериозно да се коментира към този момент. Над Скандинавския полуостров и Русия най-после ще бъде изградено високо атмосферно налягане и антициклон. Това ще стане около 2-3 януари и този антициклон, в зависимост от това как се настани и къде му е центърът, по неговата периферия над България може да нахлуе студен арктичен въздух. Това е много условно към този момент, но все пак има вероятност да посрещнем първите дни на новата година с по-студено време. Засега очакваме от 3 януари малко по-хладно време, ако се случи точно това нахлуване. - Хубаво време ги очаква, здраво, студено през нощта и сутрините и на обяд много топло време на слънце. Ще има възможност оръдията за сняг да работят и по този начин да се образува добра и твърда снежна покривка, по която може спокойно да се карат ски, сноуборд и да се практикуват зимни спортове. И в равнините, и в планините времето ще бъде благоприятно за активна почивка и наслада от тези прекрасни празници. - Ще почивам в съседна Сърбия. - Ще се различава времето, главно в Гърция. Ще бъде доста по-валежно. Това е и периодът, в който вали в Гърция - месеците декември, януари и февруари. Времето ще бъде с повече дъжд и по-малко слънце. Навсякъде трябва да се внимава, особено в планинските и полупланинските райони. Там ще си се задържи и студен, възможно е да има и заледяване. Така че нека се придвижваме малко по-бавничко и с повече настроение. Дори и да пристигнем с половина час по-късно, най-важното е, че ще сме пристигнали живи и здрави и ще изкараме добре празниците. Ще бъде натоварено, при всички положения ще има и тапи, ще има интензивно движение. Изливането на яда не е най-доброто решение. Трябва да се гледа малко по-широко на нещата, тогава при всички положения ще бъде по-добре - Разбира се. Важното е тези празници да не дадем нито една жертва по пътя. Това е моето пожелание. Весели празници желая на всички. Нека бъдем живи и здрави.", "date": "2017.12.23", "title": "ЕКСКЛУЗИВНО В ПИК! Топ климатологът доц. Георги Рачев със супер прогноза за Бъдни вечер, Коледа и Нова година! А след това..."}
{"url": "http://pik.bg/%D1%81%D1%82%D1%83%D0%B4%D0%B5%D0%BD%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%BC%D0%B5%D0%B6%D0%B4%D1%83-%D0%BC%D0%B8%D0%BD%D1%83%D1%81-6%C2%B0-%D0%B8-%D0%BC%D0%B8%D0%BD%D1%83%D1%81-1%C2%B0-%D0%BD%D0%B8-%D0%BE%D1%87%D0%B0%D0%BA%D0%B2%D0%B0%D1%82-%D0%B4%D0%BD%D0%B5%D1%81-%D1%81%D0%BD%D1%8F%D0%B3-%D0%B8-%D0%B1%D1%83%D1%80%D0%B5%D0%BD-%D0%B2%D1%8F%D1%82%D1%8A%D1%80-%D0%B2-%D0%BF%D0%BB%D0%B0%D0%BD%D0%B8%D0%BD%D0%B8-news714357.html", "text": "Агенция „Фокус” Днес облачността над страната ще е предимно значителна. Ще духа слаб до умерен вятър от запад-северозапад. През деня, главно в планинските райони ще превали слаб сняг. Студено време с минимални температури между минус 6° и минус 1°. Дневните ще са предимно между 0° и 5°. Такава е прогнозата за времето на Националния институт по метеорология и хидрология (НИМХ), съобщи за дежурният синоптик Мартин Славчев. Атмосферното налягане ще остане по-високо от средното за декември. По Черноморието облачността ще е разкъсана. Ще духа слаб до умерен северозападен вятър. Максимални температури на въздуха: 3-5°. Температурата на морската вода е 9°-10°. Вълнението на морето ще бъде 1-2 бала. В планините няма да е подходящо за туризъм. Ще бъде ветровито. Ще духа силен до бурен вятър от север-северозапад. Облачността ще е значителна и на места ще превали слаб сняг. Максималната температура на височина 1200 метра ще е около минус 1°, на 2000 метра – около минус 5°. В неделя ще бъде ветровито, с променлива облачност, по-често значителна; слаби превалявания са възможни само в планините на Западна България. Ще започне бързо и чувствително затопляне.", "date": "2017.12.23", "title": "СТУДЕНО! Температури между минус 6° и минус 1° ни очакват днес, сняг и бурен вятър в планините"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B7%D0%B0%D0%BF%D0%B0%D0%B7%D0%B5%D1%82%D0%B5-%D1%81%D0%B8-%D0%BD%D1%8F%D0%BA%D0%BE%D0%BB%D0%BA%D0%BE-%D0%BA%D0%BD%D0%B8%D0%B6%D0%BD%D0%B8-%D0%B4%D0%B2%D1%83%D0%BB%D0%B5%D0%B2%D0%BA%D0%B8-%D1%81%D0%BA%D0%BE%D1%80%D0%BE-%D1%89%D0%B5-%D1%81%D0%B0-%D0%BD%D1%83%D0%BC%D0%B8%D0%B7%D0%BC%D0%B0%D1%82%D0%B8%D1%87%D0%BD%D0%B0-%D1%86%D0%B5%D0%BD%D0%BD%D0%BE%D1%81%D1%82-news714353.html", "text": "Банките пенсионират книжната двулевка. Банкнотите от 2 лв., които внасяме в БНБ, централната банка ни ги връща под формата на монети със същия номинал, обявиха водещи български кредитни институции, цитирани \"Телеграф\". Новата монета с лика на Паисий Хилендарски бе въведена в обращение преди малко повече от 2 г. - на 7 декември 2015-а. Според банкови експерти средният живот на една монета се мери в десетилетия, а на банкнота в зависимост от степента на използване е от една до няколко години. От БНБ официално отричат да имат специална политика за изтегляне на книжната двулевка и замяната ѝ с монетата при взаимоотношенията с банките. Освен това засега нямат конкретни планове да изтеглят банкнотата от обращение, както това стана с единия лев. Книжната двулевка си остава към настоящия момент законно платежно средство наред с монетата. Към края на септември 2017 г. двулевовите звонкове в оборот достигнаха 28,5 млн. броя. През последната година БНБ е пуснала огромно количество от новите монети. Само в рамките на едногодишен период - от септември 2016-а до септември 2017-а, вдилевките от метал са се учеличили с 18 милиона броя, показва статистиката на централната банка. Така монетите с лика на Паисий непрекъснато се увеличават за сметка на намаление на банкнотите от този номинал.", "date": "2017.12.23", "title": "ВНИМАНИЕ! Запазете си няколко книжни двулевки, скоро ще са нумизматична ценност"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B8-%D0%B4%D0%BC%D0%B8%D1%82%D1%80%D0%B8%D0%B9-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D1%89%D0%B5-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0%D1%82-%D0%BD%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D1%81%D0%B2%D0%BE%D1%8F%D1%82%D0%B0-%D0%BF%D0%B0%D1%80%D1%82%D0%B8%D1%8F-%E2%80%9E%D0%B5%D0%B4%D0%B8%D0%BD%D0%BD%D0%B0-%D1%80%D1%83%D1%81%D0%B8%D1%8F-news714348.html", "text": "ТАСС. Руският държавен глава Владимир Путин и премиерът Дмитрий Медведев ще присъстват на конгреса на своята партия „Единна Русия“ в събота, 23, декември, съобщава Говорителят на Кремъл Дмитрий Песков заяви в петък пред репортери, че „както знаете, утре (събота – б.р.) президентът ще присъства на конгреса на Единна Русия“. Партийното събрание бе открито в петък, 22 декември и ще бъде закрито в събота. В него участват около 2,500 делегати, включително 455 представители от 85-е международни подразделения на формацията. Премиерът и лидер на партията Дмитрий Медведев разкри, че в събота ще прочете доклад, засягащ бъдещата програма на формацията за предстоящите президентски избори. В доклада му също така ще бъдат включени най-важните задачи пред „Единна Русия“. Очаква се формацията да подкрепи кандидатурата на Владимир Путин за президент, който по-рано разкри, че ще се яви като независим кандидат, но ще разчита на подкрепата на всеки, който припознава своите възгледи в неговата програма.", "date": "2017.12.23", "title": "Владимир Путин и Дмитрий Медведев ще присъстват на конгреса на своята партия „Единна Русия“ "}
{"url": "http://pik.bg/%D0%BA%D0%BB%D0%BE%D0%BF-%D1%81-%D1%82%D0%BE%D0%B7%D0%B8-%D1%84%D1%83%D1%82%D0%B1%D0%BE%D0%BB-%D1%82%D1%80%D1%8F%D0%B1%D0%B2%D0%B0%D1%88%D0%B5-%D0%B4%D0%B0-%D1%81%D0%BF%D0%B5%D1%87%D0%B5%D0%BB%D0%B8%D0%BC-news714366.html", "text": "Ливърпул Юрген Клоп Постоянно през сезона изглеждаме по-добре от съперника, когато завършваме наравно. Не трябва да губим хубавото си лице, а да работим върху недостатъците си. Също така не бива да се разстройваме и ядосваме на себе си, защото това ще доведе до съмнения. Доволен съм, че излязохме от тежката ситуация и изравнихме”, коментира германският треньор, цитиран от Спортал. Мениджърът на остана доволен от играта, но не и от резултата в мача с Арсенал, завършил 3:3. “Мърсисайдци” водеха с 2:0, но допуснаха обрат до 3:2 за шест минути през второто полувреме, преди да стигнат до изравнителен гол. “Точката е най-малкото, което заслужавахме. Равенство с Арсенал на неговия стадион обикновено е положителен резултат, но да вкараш три гола на “Емиратс” и да не спечелиш е странно. В голяма част от мача се отбранявахме добре, не им давахме свободни пространства. Беше ни тежко след изравнителния гол и определено не се справихме със ситуацията. И все пак Ливърпул показа футбола, който носи победи.", "date": "2017.12.23", "title": "Клоп: С този футбол трябваше да спечелим"}
{"url": "http://pik.bg/%D1%81%D0%B5%D0%BF%D0%B0%D1%80%D0%B0%D1%82%D0%B8%D1%81%D1%82%D0%B8%D1%82%D0%B5-%D0%BE%D0%B1%D1%8F%D0%B2%D0%B8%D1%85%D0%B0-%D0%BF%D0%BE%D0%B1%D0%B5%D0%B4%D0%B0-%D1%81%D0%BB%D0%B5%D0%B4-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%BE%D0%B1%D0%B7%D0%BE%D1%80-news714371.html", "text": "След преброяването на 96% от гласовете трите партии в Каталуния, подкрепящи отделянето на областта от Испания получават общо 70 места в регионалния парламент. Това са два мандата повече от необходимите 68 за формиране на мнозинство в Женералитета. Бившият каталунски лидер заяви, че резултатът е \"шамар в лицето\" на испанския министър-председател Мариано Рахой. Според избирателната система на Каталуния происпанските „Граждани“ получават 36 места в парламента, докато Демократичната европейска партия на Каталуния на бившия регионален лидер Карлес Пучдемон – 34. „Каталунската републиканска левица“ е на трето място с 32 мандата, Каталунските социалисти са на четвърто със 17, лявата партия „Каталуния – заедно можем“ получава осем, докато Кандидатура за народно единство и консервативната Народна партия получават по четири места всяка. Избирателната активност на регионалните избори е 81%. Очаква се сепаратистките партии Демократичната европейска партия, Каталунската републиканска левица и Кандидатурата за народно единство да формират управляваща коалиция. Партиите, които са се обявили срещу отделянето – „Гражданите“, Народната партия и социалистите заедно не могат да получат мнозинство от 68 депутатски мандата. Резултатът от изборите едва ли ще излекува раните на дълбоко разделеното общество. Според Ксавиел Доменек, председател на „Каталуния – заедно можем“, партия, която не подкрепя нито сепаратистите, нито юнионистите, „тези резултати потвърждават нуждата поляризацията да бъде превъзмогната и да започне нов период“. Фокус", "date": "2017.12.23", "title": "Сепаратистите обявиха победа след изборите в Каталуния (ОБЗОР)"}
{"url": "http://pik.bg/%D1%81%D0%B8%D0%BC%D0%BF%D1%82%D0%BE%D0%BC%D0%B8%D1%82%D0%B5-%D1%87%D0%B5-%D0%BD%D0%B5-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%82%D0%B5-%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%BE-%D1%81%D0%B5%D0%BA%D1%81-news714367.html", "text": "Кой не е преживявал период на суша в секса? На някои им се случва, дори и когато си имат партньор или са женени. И ако си мислите, че само мъжете изпадат в отчаяна нужда от секс, определено грешите. Това се случва и с жените. Дори и да не искате да го признаете, случват се някои промени, когато сексът е недостатъчен. Ето някои от сигурните признаци. Раздразнителни сте – сякаш всичко наоколо е срещу вас, ядосвате се прекалено лесно. Чувствате, че не можете да намерите начин да се измъкнете от отчаянието си. Липсата на секс често причинява промени в настроението. Продължавате да имате сексуални фантазии и списъкът им се увеличава, без те да се реализират. Лек флирт с добре изглеждащ колега или приятел, който се доближава за прегръдка, могат да накарат коленете ви да омекнат. Купили сте го, защото искате да бъдете подготвени, просто за всеки случай. Но тогава дори не сте осъзнавали кога пакетът се е преместил от портфейла в чекмеджето и си е останал там все така недокоснат. Сексът след дълъг период на суша, може да причини дискомфорт. Подобно на мускулната треска, продължителната липса на тренировки в леглото може да доведе до болка в мускулите. флагман.бг", "date": "2017.12.23", "title": "Симптомите, че не получавате достатъчно секс"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%83%D0%BA%D1%80%D0%B0%D1%81%D0%B8-%D0%BA%D1%8A%D1%89%D0%B0%D1%82%D0%B0-%D1%81%D0%B8-%D1%81-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%BB%D0%B0%D0%BC%D0%BF%D0%B8%D1%87%D0%BA%D0%B8-news714354.html", "text": "Германско семейство е предвидило да похарчи 3000 евро за електричество, за да осветява къщата си с половин милион коледни лампички през декември, съобщи ДПА, цитирана от БТА. Заради високата цена на прокарването на електроинсталацията и на самата електроенергия, семейство Вогт продава греяно вино, храна и коледни подаръци пред къщата си. , каза Нермин Вогт. Семейството се е вдъхновило за коледната украса след пътуване в САЩ през 1999 г. Те са започнали с 15 000 коледни лампички. Колекцията им се увеличава всяка година.", "date": "2017.12.23", "title": "РЕКОРД! Семейство украси къщата си с половин милион лампички"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%BC%D0%B8%D0%BB%D0%B0%D0%BD-%D0%BD%D1%8F%D0%BA%D0%BE%D0%B8-%D0%B8%D0%B3%D1%80%D0%B0%D1%87%D0%B8-%D0%B7%D0%B0%D1%81%D0%BB%D1%83%D0%B6%D0%B0%D0%B2%D0%B0%D1%82-%D0%BF%D0%BE%D1%82%D1%83%D0%BF%D0%B2%D0%B0%D0%BD%D0%B5-%D0%BF%D0%BE-%D1%80%D0%B0%D0%BC%D0%BE%D1%82%D0%BE-%D0%B0-%D0%B4%D1%80%D1%83%D0%B3%D0%B8-%D1%88%D0%B0%D0%BC%D0%B0%D1%80-%D0%B7%D0%B0%D0%B4-%D0%B2%D1%80%D0%B0%D1%82%D0%B0-news714375.html", "text": "Наставникът на Милан Дженаро Гатузо е убеден в правотата отборът да бъде заточен на лагер след тежката загуба с 0:3 от Верона преди дни. Заради слабата игра и резултати “росонерите” останаха без коледно парти и бяха отделени от семействата си в очакване на сблъсъка с Аталанта в неделя. “Не изглежда да играем като отбор - смята Гатузо. - Трябва да се отнасям по различен начин към играчите. Едни заслужават потупване по рамото, а други шамар зад врата. Проблемът ни е, че още при първото затруднение по време на мач изчезваме от играта. “Трябва да тренираме и психиката си, защото само физическата подготовка не е достатъчно - продължи треньорът. - Оставам с впечатлението, че отборът не осъзнава колко опасни могат да са дадени ситуации.” Гатузо подчерта, че никога не си е помислял да подава оставка и съответно появилите се такива информации са измислици. Преди 18-ия кръг в Италия Милан е осми в класирането, на 18 точки зад лидера Наполи.", "date": "2017.12.23", "title": "Треньорът на Милан: Някои играчи заслужават потупване по рамото, а други шамар зад врата"}
{"url": "http://pik.bg/%D1%81%D0%B8%D0%BC%D0%B5%D0%BE%D0%BD%D0%B5-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%B5-%D1%81%D1%82%D1%8A%D0%BF%D0%BA%D0%B0-%D0%BD%D0%B0%D0%BF%D1%80%D0%B5%D0%B4-%D0%B0-%D0%BD%D0%B5-%D0%BD%D0%B0%D0%B7%D0%B0%D0%B4-news714379.html", "text": "Треньорът на Атлетико Мадрид Диего Симеоне остана спокоен след първата загуба за сезона на \"дюшекчиите\", които отстъпиха с 0:1 при гостуването си на Еспаньол в двубой от 17-ия кръг на Примера дивисион. Това е беше и първо поражение за столичани от 20 мача, като серията започна в края на миналия сезон. \"Още в хода на играта стана ясно, че отборът, който пръв допусне грешка, ще загуби. Ние сбъркахме, а Еспаньол не. Мачът беше равностоен и доста тежък. Домакините показаха тактическа грамотност. Като цяло давам добра оценка на срещата. Първата загуба след серия от 20 мача без поражение винаги е крачка напред, а не назад. Надявам се следващата ни загуба отново да е след такава впечатляваща серия\", коментира аржентинецът, цитиран от Спортал.", "date": "2017.12.23", "title": "Симеоне: Загубата е стъпка напред, а не назад"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%B8%D0%BD%D1%8F-%D0%B8-%D0%B7%D0%B5%D0%BB%D0%B5%D0%BD%D0%B0-%D0%B7%D0%BE%D0%BD%D0%B0-%D1%89%D0%B5-%D1%80%D0%B0%D0%B1%D0%BE%D1%82%D1%8F%D1%82-%D0%BD%D0%B0-28-%D0%B8-29-%D0%B4%D0%B5%D0%BA%D0%B5%D0%BC%D0%B2%D1%80%D0%B8-%D0%B2-%D1%81%D0%BE%D1%84%D0%B8%D1%8F-news714403.html", "text": "В 8 от предпразничните и празнични дни около Коледа и Нова година, в София ще се паркира безплатно в „Синя“ и „Зелена“ зона, съобщиха от пресцентъра на „Център за градска мобилност\" ЕАД. Жителите и гостите на столицата могат да ползват безплатно зоните на 23, 25, 26, 27 и 30 декември 2017 г., както и на 1 януари 2018 г. В списъка на дните се включват още 24 декември и 31 декември, които са неделни дни и тогава зоните за почасово платено паркиране „Синя\" и „Зелена\" (по принцип) не работят.", "date": "2017.12.23", "title": "ВАЖНО! \"Синя\" и \"Зелена\" зона ще работят на 28 и 29 декември в София"}
{"url": "http://pik.bg/%D0%BD%D0%BE%D0%B2%D0%BE-20-%D1%81%D1%83%D0%B7%D0%B0%D0%BD%D0%B8%D1%82%D0%B0-%D1%81%D0%BF%D1%80%D1%8F-%D1%81-%D0%B1%D1%8A%D1%80%D0%B7%D0%B8%D1%82%D0%B5-%D0%B1%D1%80%D0%BE%D0%B9%D0%BA%D0%B8-%D0%B8-%D0%B5-%E2%80%9E%D1%81%D0%B5%D1%80%D0%B8%D0%BE%D0%B7%D0%BD%D0%BE%E2%80%9C-%D0%BE%D0%B1%D0%B2%D1%8A%D1%80%D0%B7%D0%B0%D0%BD%D0%B0-%D1%81-%D0%BB%D0%BE%D1%88%D0%BE-%D0%BC%D0%BE%D0%BC%D1%87%D0%B5-%D0%BE%D1%82-%D1%86%D0%B5%D0%BB%D0%B8-2-%D0%BC%D0%B5%D1%81-news714351.html", "text": "Тийнсензацията Сузанита тихомълком крие татуиран младеж в леглото си, докато феновете й спрягат името й с други - различни видни и незнайни ергени. Последното момче, на което лепнаха етикета „гадже на Сузанита“ бе синът на ДесиСлава – Майки. Клюката гласеше, че г-ца Мурад отдавна му е хвърлила око и е въпрос на време да стане снаха на гласовитата му майка. Преди това малката блондинка се разписа с няколко бързи бройки, а митовете за креватния й тефтер и списък, съобразени с възрастта й, може да хвърли в потрес всеки нормален човек. Да, ама от близо 2 месеца Сузи Мурад се е спряла на един единствен мъж. Момчето е от Бургас, твърди Хотарена. Татуираният здравеняк е и „тревоман“. Явно родителите й одобряват партньорите й, независимо колко лош пример биха могли да бъдат за ученичката. Наскоро младата двойка е била участник в скандал в пловдивски хотел, но какъв точно е той, не става ясно. Най-вероятно става дума за забранени субстанции. Половинката на Сузанита е набор 95, макар че изглежда по-възрастен. Щерката на Охран Мурад пък отдавна даде заявка, че само батковците влизат в интимната й класация.", "date": "2017.12.23", "title": "НОВО 20! Сузанита спря с бързите бройки и е „сериозно“ обвързана с лошо момче от цели 2 месеца!"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%B2-%D1%88%D0%BE%D0%BA-%D0%BE%D1%82-%D0%B5%D0%BB%D1%85%D0%B0-%D0%B7%D0%B0-83-%D1%85%D0%B8%D0%BB%D1%8F%D0%B4%D0%B8-%D0%B5%D0%B2%D1%80%D0%BE-news714552.html", "text": "Изкуствена елха за 83 000 евро в центъра на Белград възмути гражданите и принуди кмета да отмени контракта с фирмата доставчик, съобщи сръбският сайт „Пищялка“ (Pistaljka.rs). Високата 18 метра елха, украсена с 200 червени топки, бе поставена на главната търговска улица „Княз Михаил“ три дни преди подписването на контракта, разкри електронното издание, което първо установи цената на сделката. „Белград има една от най-скъпите новогодишни елхи в света, за която гражданите са платили 83 000 евро. 20-метровата естествена елха пред центъра „Рокфелер“ в Ню Йорк струва 25 000 долара без украсата. Белградската е по-скъпа и от най-скъпата елха в света, поставена в луксозния хотел „Emirates Palace“ (Дворец на Емирствата). Без диамантите и златото по нея, които вдигат цената й на 11 млн. долара, самата елха струва 10 000 долара.“ Сръбската фирма, продала елхата, се съгласи с анулирането на сделката и за да потуши скандала, остави безплатно изкуственото дърво с украсата му да радва столичани по празниците. Те обаче иронизират кметството, чиято консервативна управа е близка до президента Александър Вучич. Догодина ще има местни избори и Никола Йованович от опозиционната дясна Народна партия, каза, че новогодишната елха е „само върхът на айсберга“ на злоупотребите на управляващото мнозинство в кметството. Прокуратурата започна разследване на сделката.", "date": "2017.12.23", "title": "Сърбия в шок от елха за 83 хиляди евро"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%B3%D0%BB%D0%BE%D0%B1%D1%8F%D0%B2%D0%B0%D1%82-%D0%B8%D0%B3%D1%80%D0%B0%D1%87-%D0%BD%D0%B0-%D1%84%D0%B5%D0%B9%D0%B5%D0%BD%D0%BE%D1%80%D0%B4-%D0%B7%D0%B0-%D0%B0%D0%BF%D0%B5%D1%82%D0%B8%D1%82-news714376.html", "text": "Жестока санкция донесе апетита на 29-годишния холандски футболист на Фейенорд Мичел Крамер. Нападателят беше хванат от камерите по време на почивката на мача от турнира за Купата на Холандия срещу Хераклес (3:1) да яде сандвич. Крамер беше в групата за двубоя, но така и не влезе в игра. Заради постъпката си той е бил глобен с една заплата и пратен да тренира с дубъла. Крамер е част от Фейенорд от 2015 година и има 47 мача за първенството, в които е отбелязал 18 гола.", "date": "2017.12.23", "title": "Куриоз! Глобяват играч на Фейенорд за.... апетит"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D0%B8%D0%BC-%D1%81%D1%8A%D1%81-%D1%81%D0%B5%D0%BC%D0%B5%D0%B9%D0%BD%D0%B8%D1%82%D0%B5-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B8-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news714380.html", "text": "Нямаме търпение да дойде празничното настроение, цялото семейство да се съберем и да седнем около трапезата, да усетим духа на топлите и светли празници около Рождество Христово. Реалността нерядко е съвсем друга. При семейни събирания един от най-честите феномени са конфликтите. Те са колкото феномени, толкова и напълно нормални човешки реакции. Дори най-близките хора могат да изпаднат в пререкания, които могат да помрачат празника. Как да се справите с конфликтите, които често се случват на семейни събирания около празничната трапеза? Представете си, че имате въображаема кислородна маска. Поставяйте я мислено на лицето си всеки път, когато започне да става напечено. Бройте до 10 преди да решите дали да реагирате на дразнения, хапливи намеци или спорове. За да успеете да предотвратите конфликтите преди да са възникнали, вгледайте се в нещата, които най-много ви дразнят. Когато опознаете собствения си гняв ще ви е много по-лесно да се научите да го овладявате в името на празничното настроение. Спокойствието е мъдрост. Не бързайте да реагирате негативно, когато настъпи конфликтна ситуация. Кажете си нещо успокояващо наум. След като се скарате с роднините и близките си на масата, настроението ще се срине. Празникът ще се помрачи, всички ще увесят носове, събирането ще се превърне в поредния провал, ако не се опитате да промените реакциите и нагласата си. В крайна сметка човек се обгражда с хора, които го карат да се чувства обичан и щастлив. Ако имате непреодолим конфликт с някои определени роднини, не се събирайте с тях на празниците. Винаги трябва да имате „авариен изход“ наум. Измислете си удобно извинение, заради което няма да можете да присъствате на семейното събиране. Можете да използвате извинението си и за да станете от трапезата преди нещата да са излезли извън контрол. Кучето има нужда от вас, забравили сте фурната или ютията включени, не сте сигурни дали сте заключили вратата – измислете нещо подобно, заради което да приключите с конфликта, преди да се е разразил безвъзвратно. azjenata.bg", "date": "2017.12.23", "title": "Как да се справим със семейните конфликти по празниците?"}
{"url": "http://pik.bg/%D0%B5%D0%B4%D0%B8%D0%BD-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82-%D0%BF%D0%BE-%D0%BC%D0%B0%D0%BB%D0%BA%D0%BE-%D0%B7%D0%B0-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B2-%D0%B1%D1%80%D0%B8%D0%B7%D0%B1%D0%B5%D0%B9%D0%BD-news714390.html", "text": "Световният номер 3 Григор Димитров ще защитава първата от четирите си титли от изминалия сезон още в първите дни на 2018 година, тъй като тенис турнирът от сериите АТР250 в Бризбейн започва на 1 януари. Миналата кампания бе най-успешната в кариерата на хасковлията, като той грабна титлата в австралийския град след победа на финала над Кей Нишикори с 6:2, 2:6, 6:3. Японецът обаче обяви, че се отказва от участие в Бризбън 2018, тъй като все още не е напълно възстановен от контузията си в дясната китка. Въпреки всичко се очаква Нишикори да е на линия за Australian Open, където обаче най-вероятно няма да е сред топ 24 поставените. \"Разочарован съм, че ще пропусна Бризбейн този сезон, защото от години е първият ми турнир за кампанията и винаги се чувствам като у дома си. Нямам търпение да се върна в бъдеще\", коментира Нишикори. Заради пропуснатите последни месеци на 2017 година японецът изпадна от топ 20 на световната ранглиста за първи път от 2014-а насам, предава Спортал. Отказването му от Бризбейн означава, че той ще загуби още 150 точки за класацията на АТР и от 22-ро място е напълно реално да се очаква да се свлече с още 3 места.", "date": "2017.12.23", "title": "Един конкурент по-малко за Григор Димитров в Бризбейн"}
{"url": "http://pik.bg/%D0%BD%D0%BE%D0%B2%D0%B8-%D0%B4%D0%B2%D0%B0%D0%BC%D0%B0-%D0%BE%D1%81%D1%8A%D0%B4%D0%B5%D0%BD%D0%B8-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%B2%D1%8A%D0%B2-%D1%84%D0%B8%D1%84%D0%B0-news714360.html", "text": "Бившият вицепрезидент на ФИФА Хуан Анхел Напут и бившият президент на футболната конфедерация на Бразилия Хосе Мария Марин бяха признати за виновни от съда в Ню Йорк по делото за корупция във ФИФА, предават световните агенции. Те са виновни за вземането на подкупи в замяна на присъждането на маркетингови и медийни права за международни футболни мачове. Федералният съд в Ню Йорк стигна до присъдите след петседмични заседания и изслушване на свидетели. Все още няма произнесена присъда срещу бившият президент на Перуанската футболна асоциация Мануел Бурга. Прокуратурата обяви, че Бурга е взела 4.4 милиона долара подкупи, Марин - 6.6 милиона долара, а Напут - 10.5 милиона долара. Най-големият скандал в историята на ФИФА се разрази на 27 май 2015 година, когато в Цюрих бяха арестувани високопоставени служители на Световната футболна централа. Обвинения за корупция бяха повдигнати на 14 бивши и настоящи футболни ръководители. По данни на американските власти за 24 години заподозрените са получили подкупи в размер на около 150 милиона долара, предава Спортал. Втората вълна на арести започна в Цюрих на 3 декември 2015 година, когато бяха задържани пезидентът на КОНКАКАФ и на федерацията на Хондурас Алфред Хавит и шефът на КОНМЕБОЛ Хуан Анхел Напут от Парагвай. Обвиняеми по делото за корупция във ФИФА са 42 души.", "date": "2017.12.23", "title": "Нови двама осъдени по делото за корупция във ФИФА"}
{"url": "http://pik.bg/%D0%B2%D0%B5%D0%BD%D0%B3%D0%B5%D1%80-%D1%82%D0%B0%D0%BA%D1%8A%D0%B2-%D1%84%D1%83%D1%82%D0%B1%D0%BE%D0%BB-%D0%B5-%D0%B4%D0%BE%D1%81%D1%82%D0%BE%D0%B5%D0%BD-%D0%B7%D0%B0-%D0%BF%D1%80%D0%B5%D0%BC%D0%B8%D1%8A%D1%80-%D0%BB%D0%B8%D0%B9%D0%B3-news714365.html", "text": "Мениджърът на Арсенал Арсен Венгер остана доволен от зрелището, с което неговият тим и Ливърпул дадоха начало на футболния маратон по празниците в Англия. Двата тима изиграха зрелищен и изпълнен с обрати двубой, завършил без победител 3:3 на “Емиратс”. “Точно такъв футбол искат да виждат всички в Премиър лийг. Разочарован съм, че не спечелихме, но и двата отбора зарадваха феновете с ярко зрелище. Нека да отдадем дължимото на съзидателния футбол. Когато няма удари към вратите, защитниците получват похвали, но не такъв футбол радва хопата. На кого му е интересно да гледа две скучни нули на таблото”, каза французинът, след което направи анализ на двубоя. “Момчетата знаеха колко опасен е Ливърпул в нападение. През първото полувреме играчите ми действаха с прекален респект и не показаха нивото си. След почивката заиграхме далеч по-добре и показахме уменията си. Не се предадохме, въпреки трудностите. Играчите ми показаха фантастичен дух и се гордея с тях. Успяхме да се съберем, но искам играчите ми да показват това ниво от първия съдийски сигнал”, каза още Венгер, цитиран от Спортал.", "date": "2017.12.23", "title": "Венгер: Такъв футбол е достоен за Премиър лийг"}
{"url": "http://pik.bg/%D0%BC%D0%BE%D1%83%D1%80%D0%B8%D0%BD%D1%8C%D0%BE-%D0%B8%D0%B1%D1%80%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D1%82%D0%B8%D1%82%D1%83%D0%BB%D1%8F%D1%80-%D0%B8-%D1%82%D0%BE-%D0%B2-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%D0%BF%D0%BB%D0%B5%D0%B9%D0%BC%D0%B5%D0%B9%D0%BA%D1%8A%D1%80-news714383.html", "text": "Мениджърът на Манчестър Юнайтед Жозе Моуриньо намекна, че Златан Ибрахимович може да започне като титуляр в утрешното гостуване на Лестър. Специалния дори не отхвърли възможността да използва шведа като плеймейкър, в случай че на терена бъде и Ромелу Лукаку, който до момента не е пропуснал нито една минута в Премиър лийг. \"Да, това е една възможност. Срещу Бристол Сити той игра малко повече от час, така че би могъл да започне този мач. Вероятно 90 минути ще му бъдат в повече, но зависи от самия двубой. Мисля, че е готов да бъде титуляр. В определен момент от предишния мач той действаше като №10, след като влезе Лукаку. Знам, че така се губи част от енергията му, но се откриват пространства за него, така че защо да не играе в тази зона\", заяви Моуриньо, цитиран от Спортал. Португалецът разкри, че няма да може да разчита на Антонио Валенсия, Маруан Фелаини и Майкъл Карик за коледния период.", "date": "2017.12.23", "title": "Моуриньо: Ибра може да бъде титуляр, и то в ролята на плеймейкър"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%82%D0%BE%D0%B2%D0%B0-%D1%81%D0%B0-%D0%BD%D0%B0%D0%B9-%D1%81%D0%BB%D0%B0%D0%B1%D0%B8%D1%82%D0%B5-%D0%BF%D0%B0%D1%80%D0%BE%D0%BB%D0%B8-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%BF%D1%80%D0%B5%D0%B7-2017-%D0%B3%D0%BE%D0%B4%D0%B8%D0%BD%D0%B0-%D0%BF%D1%8A%D0%BB%D0%B5%D0%BD-%D1%81%D0%BF%D0%B8%D1%81%D1%8A%D0%BA-news714355.html", "text": "През 2017 г. хакерите опитаха да разтърсят света. Кибератаките WannaCry и Petya, изтичането на имейли в предизборната кампания за президентските избори във Франция и масовите кражби на биткойни са само някои от примерите за акциите на кибер престъпници в различни части на света, пише ВВС. Сигурността в интернет несъмнено е една от най-обсъжданите теми в момента. Но мерките, които вземаме, за да се защитим то дейността на хакерите, не винаги са достатъчни. Важна част от защитата срещу кибер престъпниците са паролите, които използваме. Най-честата грешка е използването на една и също парола за различни интернет сайтове...и тя не винаги е сигурна. Много често търсим думи, които ни се струват лесни за запомняне, поради което паролата не винаги е достатъчно силна. И хакерите се възползват от това. Куриозът е, че година след година повтаряме едни и същи грешки. Компанията за управление на паролите в интернет SplashData изчислява, че поне 10% от потребителите на интернет са използвали тази година една от 25-те най-лоши пароли, които се появяват в ежегодната класация, изготвяна за седма поредна година. Данните от последния доклад са извлечени от над пет милиона пароли, разкрити при атаки и пробиви в сигурността. Мнозинството от тях принадлежат на интернет потребители от Северна Америка и Европа. И тази година, както и в предишните, паролата, която оглавява класацията, не е трудна за отгатване – 123456. Втората парола в подреждането не е много по-добра: „password“ (парола на английски). В списъка попадат още прости пароли като „12345678“, „qwerty“ (погледнете клавиатурата си и ще прочетете думата в горния ляв ред), „letmein“, „iloveyou“, „admin“, „login“ и „welcome“. Други малко по-оригинални пароли също попадат в класацията на най-лошите. Например „starwars“ (попада за първи път в класацията тази година), „monkey“ или „freedom“. „За съжаление, въпреки че новият епизод от „Междузвездни войни“ може да е фантастичен за сагата, думата „starwars“ е опасна парола“, казва Морган Слейн, изпълнителен директор на SplashData. „Хакерите използват общи термини от поп културата и спорта, за да проникнат в акаунтите, защото знаят, че много хора ги избират, защото са лесни за запомняне думи“, допълва Слейн. Поради това е по-добре да ги усложните малко повече и да избягвате популярни думи или поредица от числа. „Важно е да включват букви и числа. Колкото по-големи и сложни за те, толкова по-добре“, казва пред ВВС експертът по кибер сигурност Джим Уилър. Той също така си спомня, че е използвал приложение за управление на пароли, за да ги съхранява сигурно. LastPass, 1Password и KeePass са някои от най-използваните. Не използвайте лични данни, нито потребителското си име Използвайте възможно най-малък брой думи Използвайте символи, големи букви и числа Използвайте различни пароли за всяка услуга и ги сменяйте през определено време 1.123456 2. Password 3. 12345678 4. qwerty 5. 12345 6. 123456789 7. letmein 8. 1234567 9. football 10. iloveyou 11. admin 12. welcome 13. monkey 14. login 15. abc123 16. starwars 17. 123123 18. dragon 19. passw0rd 20. master 21. hello 22. freedom 23. whatever 24. qazwsx 25. trustno1 profit.bg", "date": "2017.12.23", "title": "ВНИМАНИЕ! Това са най-слабите пароли в интернет през 2017 година (ПЪЛЕН СПИСЪК)"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BF%D1%80%D0%BE%D0%B2%D0%B5%D0%B4%D0%B5-%D0%B7%D0%B0%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%B0-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D1%81%D1%80%D0%B5%D1%89%D0%B0-%D1%81-%D0%B2%D0%B8%D1%81%D1%88%D0%B8-%D0%B2%D0%BE%D0%B5%D0%BD%D0%BD%D0%B8-%D0%BE%D1%82-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0--news714369.html", "text": "В петък, 22 декември, руският държавен глава Владимир Путин проведе заключителна среща с висши военни от министерството на отбраната на страната. Президентът направи обръщение по време на откриването на разговорите, в която за първи път направи коментар на обявената по-рано тази седмица нова стратегия за национална отбрана на САЩ. „САЩ наскоро изложиха своята отбранителна стратегия. На дипломатически език, може да се каже, че тя носи настъпателен характер, а ако се премине на военен език – агресивен“, заяви руският президент. „Ние трябва да отчитаме това в своята практическа работа“, нареди той по време на заседание в Министерството на отбраната на Русия. „Използваните от САЩ ракети-мишени за тестиране на системите за противоракетна отбрана по своята характеристика са идентични с балистични ракети със среден и малък обхват. Тяхното производство в САЩ може да свидетелства за разработката на забранени технологии според Договора за ликвидиране на ракетите със среден обсег на действие“, допълни Путин. „Те постоянно говорят за някакви нарушения от наша страна, а сами последователно правят така“, убеден е президентът. Държавният глава отбеляза също така, че Русия трябва да бъде сред водещите страни, що се отнася до изграждането на ново поколение военни сили. По думите на Путин, „Русия трябва да бъде сред водещите държави, а в някои области и абсолютен лидер, когато става въпрос за изграждането на армия от ново поколение“. Според него, това е нужно за да „подсигурим нашия суверенитет“. В рамките на срещата бе приет годишния бюджет за 2018 на руското министерство на обраната, който се равнява на 46 млрд. долара. Завеждащият ведомството Сергей Шойгу сравни сумата с отделената за американския Пентагон сума, която се равнява на 700 млрд. долара. По думите на Шойгу, главната част от сумата ще бъде използвана за частично превъоръжаване на руската армия, като това включва въвеждането в употреба на почти 200 безпилотни летателни апарати, известен брой бойни кораби и над 2000 нови машини за нуждите на сухопътните сили. Министърът също така докладва за успешното изтегляне на руските военните от Сирия. Обръщайки се към Путин, Шойгу заяви: „„Вашата заповед за изтеглянето на руските войски от Сирийската арабска република бе изпълнена“ отбеляза Шойгу, като добави „авиационните части, специалистите от Международния противоминен център, войници и военни лекари, полицейският военен батальон и личния състав на Силите за извършване на специални операции, се завърнаха в Русия“. Според Шойгу,36 самолета и четири хеликоптера са настанени в основните им постоянни бази. Шест бомбардировача Ту-22 също са се завърнали в родината си, както и 157 броя на сухопътна военна техника. Министърът на отбраната завърши доклада си с информацията, че три батальона военна полиция са останали в двете бази в Латакия. Фокус", "date": "2017.12.23", "title": "Владимир Путин проведе заключителна за годината среща с висши военни от министерството на отбраната"}
{"url": "http://pik.bg/%D1%81%D1%8A%D0%B2%D0%B5%D1%82%D1%8A%D1%82-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2%D1%8A%D0%B2%D0%B5%D0%B4%D0%B5-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D0%B1%D0%B7%D0%BE%D1%80-news714381.html", "text": "Reuters В петък, 22 декември, Съветът за сигурност на ООН въведе нови икономически санкции срещу Северна Корея, което е трети пакет с рестрикции срещу пхенянския режим одобрен в рамките на тази година. По време на извънредното заседание на Общото събрание на ООН, проведено в четвъртък, 21 декември, което бе белязано от резолюцията осъждаща американското признаване на Ерусалим за израелска столица, постоянният представител на САЩ успя междувременно да предложи проекторезолюция за нови санкции срещу Северна Корея. Слухове за нови рестрикции се появиха още седмица преди провеждането на извънредното заседание на Общото събрание, когато по данни на , американски официални лица са провели преговори с Китай по въпроса. Според изявление на американски официални лица направени по-рано, Пекин държи ключа към решаването на севернокорейската криза. Показателно е, че сочените за половинчати съюзници на Пхенян Русия и Китай подкрепиха гласуваната в петък резолюция, която бе приета единодушно от всички членове на Съвета за сигурност на ООН. Според постановленията на новите санкции, 90% от износа на нефт и нефтени продукти за Пхенян ще бъде прекратен, тъй като това е една от суровините с изключително важно значение за развитието на ядрената и ракетна програма на страната. Също така всички севернокорейски граждани, работещи извън родината си ще трябва да бъдат репатрирани обратно, тъй като според САЩ, те осигуряват немалка част от финансирането на режима в родната си държава.", "date": "2017.12.23", "title": "Съветът за сигурност въведе нови санкции срещу Северна Корея (ОБЗОР)"}
{"url": "http://pik.bg/%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D1%80%D1%83%D1%81%D0%B8%D1%8F-%D0%BD%D0%B5-%D1%81%D0%B0-%D0%BB%D0%B5%D1%81%D0%BD%D0%B8-%D0%BD%D0%BE-%D1%80%D0%B5%D1%88%D0%B5%D0%BD%D0%B8%D1%8F-%D1%81%D0%B5-%D1%82%D1%8A%D1%80%D1%81%D1%8F%D1%82-%D0%B8-%D0%B4%D0%BE%D0%BF%D0%B8%D1%80%D0%BD%D0%B8-%D1%82%D0%BE%D1%87%D0%BA%D0%B8--news714368.html", "text": "Британският министър на външните работи Борис Джонсън се срещна в Москва със своя руски колега Сергей Лавров. Това е първото посещение на британски външен министър в Русия за последните пет години и се провежда докато двустранните отношения между двете държави са на най-ниското си равнище от края на Студената война. Нито една от двете страни не очаква пробив в обтегнатите двустранни отношения, които не са се подобрили от 2006 г., когато в Лондон бива убит Александър Литвиненко. Великобритания критикува Русия за анексирането на Крим и за дейността ѝ в Западните балкани. По време на срещата Лавров призова тези въпроси да не се решават с публични изказвания \"пред микрофона, а очи в очи\". Джонсън заяви, че страната му може да отговори на Русия реципрочно спрямо нейните предполагаеми кибератаки. „ Той изрази мнение, че отношенията с Русия „от отдавна не са били толкова лоши“ , че страната „действа в пряк разрез със Запада“ и е заела враждебни позиции спрямо британските интереси. Същевременно двамата министри намериха и сфери, където страните им могат да си сътрудничат. „Смятам, че ние можем да открием възможности за сътрудничество по въпросите, където според мен има сериозни общи интереси“, заяви Джонсън. „Това са например Иран и нуждата да се запази сключеното с него ядрено споразумение, необходимостта да не се допуска създаването на ядрено оръжие в Северна Корея и разбира се – постигането на прогрес относно бъдещето на сирийския народ“, допълни той. Той допълни, че страната му и Русия ще продължат да си сътрудничат срещу тероризма и, че техните специални служби трябва да координират действията си. На свой ред Лавров заяви, че Москва и Лондон се нуждаят един от друг, но отношенията трябва да се градят на равноправие. „Въпреки различните позиции по редица въпроси, ни е необходимо да си сътрудничим“, допълни той. Министърът изрази надежда, че срещата му с Джонсън ще позволи да се подобрят двустранните отношения. Фокус", "date": "2017.12.23", "title": "Отношенията между Великобритания и Русия \"не са лесни\", но решения се търсят и допирни точки има"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%BA%D0%B0%D1%82%D0%B0-%D1%85%D0%B5%D0%BD%D1%80%D0%B8%D0%B5%D1%82%D0%B0-%D1%84%D0%BE%D1%80-%D1%89%D0%B5-%D0%B1%D1%8A%D0%B4%D0%B5-%D0%BD%D0%BE%D0%B2%D0%B8%D1%8F%D1%82-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%83%D0%BD%D0%B8%D1%86%D0%B5%D1%84-news714332.html", "text": "69-годишната американка Хенриета Фор ще бъде назначена за нов генерален секретар на УНИЦЕФ на мястото на Антъни Лейк, който изпълнява длъжността от 2010 г. насам, съобщи Франс Прес. Решението е взето от генералния секретар на ООН Антониу Гутериш и обявено вчера от негов говорител, който е пояснил, че Фор е работила в сферата на американските обществени услуги и организациите с нестопанска цел в последните четири десетилетия. Решението е част от програмата на Гутериш да назначи повече жени на ръководните позиции в ООН, съобщава агенцията.", "date": "2017.12.23", "title": "Американката Хенриета Фор ще бъде новият генерален секретар на УНИЦЕФ"}
{"url": "http://pik.bg/%D0%BC%D0%B0%D1%85%D0%BC%D1%83%D0%B4-%D0%B0%D0%B1%D0%B1%D0%B0%D1%81-%D1%81%D0%B0%D1%89-%D0%B2%D0%B5%D1%87%D0%B5-%D0%BD%D0%B5-%D1%81%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2-%D0%BF%D0%BE%D1%81%D1%80%D0%B5%D0%B4%D0%BD%D0%B8%D0%BA-%D0%B7%D0%B0-%D0%BC%D0%B8%D1%80%D0%BD%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BC%D0%B5%D0%B6%D0%B4%D1%83-%D0%B8%D0%B7%D1%80%D0%B0%D0%B5%D0%BB-%D0%B8-%D0%BF%D0%B0%D0%BB%D0%B5%D1%81-news714319.html", "text": "Президентът на Палестинската автономия Махмуд Аббас, заяви, че САЩ вече не са „справедлив посредник в мирните преговори“ между Израел и Автономията, съобщава френският телевизионен канал France 24, като се позовава на Асошиайтед Прес Коментарът му е направен по време на среща с френския държавен глава Еманюел Макрон в Париж. Аббас едновременно с това призова Макрон и Европейския съюз да засилят ролята си в решаването на конфликта между Израел и палестинците. От своя страна френският президент не е взел страна, но е заявил, че „решението на конфликта е в ръцете на израелците и палестинците“.", "date": "2017.12.23", "title": "Махмуд Аббас: САЩ вече не са справедлив посредник за мирните преговори между Израел и Палестина"}
{"url": "http://pik.bg/%D1%80%D0%BE%D0%B9%D1%82%D0%B5%D1%80%D1%81-%D0%B3%D1%8A%D1%80%D0%BC%D0%B8-%D0%BB%D1%8E%D0%B1%D0%BE-%D0%BF%D0%B5%D0%BD%D0%B5%D0%B2-%D1%81-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D0%BC%D0%B0%D0%BD%D0%B5%D0%B2%D1%80%D0%B0-%D0%B5%D0%BB-%D0%B3%D0%BE%D0%BB%D0%B5%D0%B0%D0%B4%D0%BE%D1%80-news714210.html", "text": "Любослав Пенев ще въвежда квота за чужденци напук на УЕФА и Европейския съюз, ако стане президент на БФС, акцентира \"Спортал\". Освен това бившият национал ще връща феновете по стадионите, ако успее да спечели изборите за шеф на родната футболна централа. \"На някои клубни президенти няма да им харесат правилата ми, като броя на чужденците, които играят в мачовете. Ще се постарая да работя усилено за местните таланти. Имаме удоволствието да имаме доминиращ клуб, чийто играчи са предимно легионери. Какво стана с конкуренцията? Нуждаем се да вдигнем нивото в мачовете, за да бъде националният отбор по-силен. Ще направим всичко възможно, за да върнем феновете на стадионите. Тази игра е за привържениците, а хората, които управляват не се интересуват от тях, а от делегатите, които гласуват\", обяви някогашният голмайстор пред агенция Ройтерс. Ще успее ли Пенев да оглави БФС и да осъществи сензационна маневра по отношение на чужденците в Първа лига?", "date": "2017.12.23", "title": "РОЙТЕРС ГЪРМИ! Любо Пенев с историческа маневра!? Ел Голеадор..."}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D1%81%D0%B8%D0%BB%D0%BD%D0%B8%D1%82%D0%B5-%D1%85%D0%BE%D1%80%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D1%81-%D0%BC%D0%BE%D1%89%D0%B5%D0%BD-%D1%83%D0%B4%D0%B0%D1%80-%D0%BB%D0%B5%D0%B2%D1%81%D0%BA%D0%B8-news714199.html", "text": "Един от най-силните хора на \"Герена\" - Даниел Боримиров, направи изключително важен ход. Легендарният футболист и настоящ ръководител в Левски посочва азбучни истини за футбола и казва какво според него, трябва да се осъществи в най-обичания спорт в България. \"За мен школата е застраховка живот на един клуб, защото в миналото Левски е постигнал успехите си, когато 2/3 от отбора е бил изграден от българи и юноши\"! \"Всеки клуб трябва да си изгради академии, защото в тях е бъдещето на българския футбол\"! \"Ние трябва да намалим броя на чужденците. Нужни са две-три години на юношите да се изградят като добри играчи\"! Даниел говори пред Канал 3 за това колко е важно \"сините\" да инвестират в своята школа, но също така всички президенти на водещи родни клубове да изградят обща стратегия за развитие на ДЮШ в родния футбол. В противен случай, нивото на националния ни отбор не обещава да радва феновете. Боримиров уточнява, че за в бъдеще ще е директор на детско-юношеската школа на Левски. От 2004-а година представителният ни тим за мъже няма участие на голям форум. Броят на отборите в Първа лига не е голям, но се наблюдава сериозен брой чужденци в шампионата, а въпросите, които Даниел Боримиров засяга изглеждат от ключово естество за бъдещето на българския футбол.", "date": "2017.12.23", "title": "ФУТБОЛНА РЕВОЛЮЦИЯ! Един от най-силните хора на \"Герена\" с мощен удар! \"Левски\"..."}
{"url": "http://pik.bg/13-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%89%D0%B0%D1%82%D0%B0-%D0%BE%D1%82%D0%B1%D0%B5%D0%BB%D1%8F%D0%B7%D0%B0%D1%85%D0%B0-%D1%80%D0%B5%D0%BA%D0%BE%D1%80%D0%B4%D0%BD%D0%BE-%D0%BD%D0%B8%D1%81%D1%8A%D0%BA-%D0%BF%D1%80%D0%BE%D1%86%D0%B5%D0%BD%D1%82-%D0%BD%D0%B0-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0-news714339.html", "text": "13 американски щата отбелязаха рекордно нисък процент на безработица, съобщи The Hill, цитирани от Фокус. Изданието се позовава на официални правителствени данни. През ноември най-малък брой незаети са отчетени в Алабама, Калифорния, Хавай, Мисисипи и Тексас. По-рано тази година Арканзас, Колорадо, Айдахо, Мейн, Северна Дакота, Орегон и Тенеси също отбелязаха рекорден резултат в цялата история на съществуването на американското Бюро за трудови статистики. Специален е случаят на Хавай, където безработицата през ноември е два процента. В същото време в Северна Дакота, Ню Хемпшир, Небраска, Колорадо, Айдахо, Айова и Върмонт процентът е по-малък от три на сто.", "date": "2017.12.23", "title": "13 американски щата отбелязаха рекордно нисък процент на безработица"}
{"url": "http://pik.bg/%D0%BA%D0%BE%D0%B9-%D0%B5-%D0%BA%D0%B0%D1%82%D0%BE-%D0%BD%D0%B5%D0%B3%D0%BE-%D0%B1%D0%B5%D1%80%D0%B1%D0%BE-%D1%81-3-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B8-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news714222.html", "text": "Елена ще пътува при Димитър Бербатов за празниците. Манекенката най-накрая ще успее да се види с любимия си след доста дълга раздяла. Футболистът ще посрещне Коледа и Нова година с цялото си семейство - Елена и дъщерите им Елиа и Деа в Индия, а освен това ще може да прекара повече време с тях. Митко в момента лекува контузия и не взима участие в мачовете на своя клуб \"Керала\". Самият Митко намекна преди дни, че най-накрая ще бъде с любимите си хора. \"Трудно е, когато си далеч от семейството, но ние сме професионалисти. Ще имаме няколко дни почивка, така че се надявам да видя семейството си\", коментира той. Любопитното е, че много хора в Индия също празнуват Коледа, въпреки че само 2.3 % от населението са християни. Там Коледа е символ на братството, а индусите се присъединяват към общия празник. Що се отнася до Нова година, само европейците и християните посрещат този празник на 1-ви януари. Индийците използват слънчевия календар, създаден от египтяните през 4-тото хилядолетие преди Христа. В Западна Индия, където играе Бербатов, Нова година се посреща в края на октомври. На покривите на къщите се палят малки огньове, а индусите се молят на богинята на богатството Лакшми.", "date": "2017.12.23", "title": "КОЙ Е КАТО НЕГО! Бербо с 3 красавици по празниците"}
{"url": "http://pik.bg/%D1%84%D0%B1%D1%80-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B8-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D0%BA-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%BA%D0%BE%D0%B9%D1%82%D0%BE-%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BB-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-%D0%B2-%D1%81%D0%B0-news714341.html", "text": "ФБР са задържали заподозрян в подготовката на терористична атака в Сан Франциско по време на Коледните празници, който е бил „вдъхновен“ от терористичната групировка „Ислямска държава“, съобщава телевизионния канал NBC. Според информацията, 39-годишният мъж е бил обвинен в предоставяне на „материална помощ и други ресурси“ за групировката. Освен това, заподозреният е съобщил на терористите информация за най-многолюдните места в Сан Франциско по време на празниците. Посочва се, че задържаният изповядва радикален ислям и е публикувал в социалните мрежи съобщения в подкрепа на тероризма.", "date": "2017.12.23", "title": "ФБР са задържали привърженик на „Ислямска държава“, който е подготвял терористичен акт в Сан Франциско"}
{"url": "http://pik.bg/%D1%88%D0%B5%D0%B9%D1%85%D1%8A%D1%82-%D0%BD%D0%B0-%D0%BF%D1%81%D0%B6-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BF%D0%BE%D0%B4%D0%BE%D0%B1%D0%B0%D0%B2%D0%B0%D1%89%D0%BE-%D0%BD%D0%B0-%D1%84%D0%BB%D0%BE%D1%80%D0%B5%D0%BD%D1%82%D0%B8%D0%BD%D0%BE-%D0%BF%D0%B5%D1%80%D0%B5%D1%81-news714362.html", "text": "Пари Сен Жермен Реал Мадрид Неймар Кристиано Роналдо Бившият съотборник на бразилеца в Барселона Луис Суарес коментира, че го познава много добре и знае, че той никога няма да поеме към \"Сантяго Бернабеу\". Президентът на Насер Ал-Хелаифи има мнение относно желанието на да привлече . “Това е невъзможно, няма никакъв шанс”, категоричен беше катарският богаташ в разговор с фен в Доха. Бразилският феномен пристигна в Париж през изминалото лято срещу 222 млн. евро, предава Спортал. Шефът на Реал Флорентино Перес обаче не крие, че го иска в състава си, като говори за това дори при награждаването на със “Златната топка”. Информациите са, че в контракта на Ней с ПСЖ има заложена същата сума от 222 млн. евро като клауза.", "date": "2017.12.23", "title": "Шейхът на ПСЖ отговори подобаващо на Флорентино Перес"}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%BE-%D0%B5%D1%81%D0%BF%D0%B0%D0%BD%D1%8C%D0%BE%D0%BB-%D0%BD%D0%B0%D0%BD%D0%B5%D1%81%D0%B5-%D0%BF%D1%8A%D1%80%D0%B2%D0%B0-%D0%B7%D0%B0%D0%B3%D1%83%D0%B1%D0%B0-%D0%B7%D0%B0-%D1%81%D0%B5%D0%B7%D0%BE%D0%BD%D0%B0-%D0%BD%D0%B0-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%BC%D0%B0%D0%B4%D1%80%D0%B8%D0%B4-news714358.html", "text": "Отборът на Еспаньол поднесе една от най-големите изненади на 17-ия кръг в Примера дивисион, след като нанесе първа загуба на Атлетико Мадрид. Тимът от Барселона спечели у дома с 1:0 с късен гол на Серхио Гарсия в 88-ата минута. Той беше изпуснат непокрит в наказателното поле на “дюшекчиите” и се възползва отлично от центрирането на Естебан Гранеро. Това беше едва пети успех през сезона за Еспаньол, който събра 20 точки и върви едва 14-и, предава Спортал. За Атлетико загубата е първа, но може да има тежки последствия, тъй като тимът остана на цели шест точки от лидера Барселона, който е и с мач по-малко. Днес “блаугранас” играят с големия си съперник Реал Мадрид.", "date": "2017.12.23", "title": "Неочаквано! Еспаньол нанесе първа загуба за сезона на Атлетико (Мадрид)"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%BF%D0%BE-%D1%81%D0%B0%D0%BD%D0%B8%D1%80%D0%B0%D0%BD%D0%B5%D1%82%D0%BE-%D0%BE%D1%82%D0%BC%D1%8A%D0%BA%D0%BD%D0%B0%D1%85%D0%B0-%D0%B8%D0%B7%D0%BE%D0%BB%D0%B0%D1%86%D0%B8%D1%8F-%D0%BD%D0%B0-%D0%B1%D0%BB%D0%BE%D0%BA-%D0%B2-%D0%B1%D1%83%D1%80%D0%B3%D0%B0%D1%81-news714340.html", "text": "Работници по санирането бяха заловени, докато крадат хидроизолацията на два блока в бургаския жк „Братя Миладинови”, съобщава Флагман. Според информацията, криминално проявените Станчо А. и Стефан Б. са наети да работят по бл. 59. Вместо да изпълняват задълженията си двамата тарикати от Каблешково започнали да прибират хидроизолационната хартия от покрива на жилищната сграда. 40-годишният Станчо и 24-годишният Стефан едва изчакали работният ден да приключи и към 17:00 часа в четвъртък събрали строителните материали. След като опоскали бл. 59, се прехвърлили на съседния – 61. Именно там са арестувани от служители на Второ РУ, които били извикани от бдителни бургазлии, станали свидетели на кражбата. Станчо и Стефан прибрали 7 рула хидроизолационна хартия. Заради кражбата двамата са задържани за срок до 24 часа. По случая е образувано бързо полицейско производство.", "date": "2017.12.23", "title": "Екшън! Работници по санирането отмъкнаха изолация на блок в Бургас"}
{"url": "http://pik.bg/%D0%B0%D1%82%D0%BB%D0%B5%D1%82%D0%B8%D0%BA-%D0%B1%D0%B8%D0%BB%D0%B1%D0%B0%D0%BE-%D1%81%D1%80%D0%B0%D0%B7%D0%B8-10-%D0%BE%D1%82-%D0%B1%D0%B5%D1%82%D0%B8%D1%81-news714359.html", "text": "Атлетик Билбао измъкна победата при гостуването на Бетис в двубой от 17-ия кръг на Примера дивисион и вече в шести мач поред не познава вкуса на поражението. Баските се възползваха по най-добрия начин от численото си предимство, което получиха в 34-ата минута, когато Жорди Амат получи червен картон за нарушение в наказателното поле, педава Спортал. Раул Гарсия откри, след като реализира отсъдената дузпа. Резултатът се запази до 85-ата минута, когато мароканеца Зухаир Федал си наниза автогол и подпечата успеха на баските. Двата тима имат по 21 точки, като Атлетик излезе на 11-ото място, докато Бетис е 13-и.", "date": "2017.12.23", "title": "Атлетик (Билбао) срази 10 от Бетис"}
{"url": "http://pik.bg/%D1%8F%D0%BF%D0%BE%D0%BD%D1%81%D0%BA%D0%B8%D1%8F%D1%82-%D0%BA%D0%B0%D0%B1%D0%B8%D0%BD%D0%B5%D1%82-%D0%BE%D0%B4%D0%BE%D0%B1%D1%80%D0%B8-%D1%80%D0%B5%D0%BA%D0%BE%D1%80%D0%B4%D0%BD%D0%BE-%D0%B2%D0%B8%D1%81%D0%BE%D0%BA-%D0%B1%D1%8E%D0%B4%D0%B6%D0%B5%D1%82-%D0%B7%D0%B0-2018-%D0%B3-news714327.html", "text": "Японското правителство официално одобри рекордно висок бюджет за 2018 г., възлизащ на почти 98 трилиона йени (около 10 трилиона долара), като това е рекорден бюджет за шеста година подред, коментира японското издание The Japan Times, цитирано от Фокус. Въпреки намеренията на правителството да намали разходите, севернокорейската ядрена заплаха прави наложително поредното увеличение на бюджета на военните сили на страната. В бюджета е включено и известно увеличение на някои данъци, съобщава още изданието. Въпреки направените високи военни разходи, които са нужни за закупуването на нови противоракетни системи, най-голям дял от одобрения проект заемат разходите за социални програми, които представляват една трета от целия бюджет. Като сравнение, военните разходи са само 5,2 трилиона йени или половин милиарда долара. Причината е, че според законодателството на Япония, военният бюджет не може да надвишава 1% от БВП на страната. Същевременно външният дълг на Япония остава изключително висок – 1,1 квадрилиона йени, което е двойно колкото целия БВП на Япония и означава, че сред най-развитите световни икономики, японската е тази с най-висок външен дълг.", "date": "2017.12.23", "title": "Японският кабинет одобри рекордно висок бюджет за 2018 г."}
{"url": "http://pik.bg/%D1%81%D1%82%D1%80%D0%B0%D1%85%D0%BE%D1%82%D0%B8%D1%8F-%D1%84%D0%B8%D0%BA%D0%B8-%D1%81%D1%82%D0%BE%D1%80%D0%B0%D1%80%D0%BE-%D1%81%D1%82%D0%B0%D0%BD%D0%B0-%D0%B7%D0%B2%D1%8F%D1%80-%D1%89%D0%B5-%D0%BC%D1%83-%D1%81%D0%B5-%D0%BF%D1%80%D1%8A%D1%81%D0%BD%D0%B5-%D1%81%D0%BD%D0%B8%D0%BC%D0%BA%D0%B0-news714238.html", "text": "Ръцете на изпълнителя са огромни и скоро може да се пръснат. А бицепсите на пресния младоженец са с внушителни размери, пише ежедневник. Редица родни културисти могат да завиждат на Фики за мускулите. Музикантът тренира по специална програма и понякога дори тежестите в залата не му стигат. Синът на Тони Стораро е запален фитнес маниак и не спира да блъска яко в залата. Въпреки ежедневието си, което е изпълнено с участия, Фики се старае да отделя поне по час на ден, за да напомпа допълнително мускулите си. В истински звяр се е превърнал Фики Стораро. Музикантът не излиза от фитнеса, а ръцете му са станали като на звезда от WWE. Ръцете на изпълнителя са огромни и скоро може да се пръснат. А бицепсите на пресния младоженец са с внушителни размери, пише ежедневник. Редица родни културисти могат да завиждат на Фики за мускулите. Музикантът тренира по специална програма и понякога дори тежестите в залата не му стигат. Синът на Тони Стораро е запален фитнес маниак и не спира да блъска яко в залата. Въпреки ежедневието си, което е изпълнено с участия, Фики се старае да отделя поне по час на ден, за да напомпа допълнително мускулите си.", "date": "2017.12.23", "title": "СТРАХОТИЯ! Фики Стораро стана звяр! Ще му се пръсне... (СНИМКА)"}
{"url": "http://pik.bg/%D0%BE%D1%89%D0%B5-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D1%81%D0%BB%D0%B5%D0%B4-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-news714321.html", "text": "Пунктове за събиране на отпадъци и автосервизи нарушават правилата и създават предпоставки за мръсния въздух в София. Това установиха инспектори от различни институции при проверки, провокирани от протестите заради мръсния въздух в няколко столични квартала, съобщи Нова телевизия. Извадката от проверени обекти не е статистически представителна, но със сигурност е много впечатляваща. От осем проверени автосервиза и пунктове за събиране на отпадъци, в седем има нарушения. Мръсният въздух разделя хората. Едните се топлят с каквото намерят, защото нямат, а другите не им вярват. За да разберат как хората се снабдяват с това, с което не би трябвало да се отопляват, властите проверяват. Инспекторите разбират, че в един от пунктовете за отпадъци се събират и цветни метали, и електронно оборудване, въпреки че имат разрешение само за пластмаса, хартия, картон и стъкло. Глобите за такова нарушение започват от 15 000 лв. В сервизите инспекторите проверяват дали там не се събира старото масло на колите, тъй като и то може да се изгаря. Измерванията за мръсен въздух в квартали, където имаше протести, показаха, че фини прахови части над нормите е имало само в два от общо шест случая. Въпреки че данните са официални и проверките чести, хората не вярват, че дишат чист въздух. Остават отворени въпросите дали нарушителите ще си платят глобите и дали наказанията ще ги променят.", "date": "2017.12.23", "title": "Още проверки след протестите срещу мръсния въздух"}
{"url": "http://pik.bg/%D1%84%D0%B8%D0%BE%D1%80%D0%B5%D0%BD%D1%82%D0%B8%D0%BD%D0%B0-%D0%B8%D0%B7%D0%BB%D1%8A%D0%B3%D0%B0-%D0%BA%D0%B0%D0%BB%D1%8F%D1%80%D0%B8-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-news714350.html", "text": "Отборът на Фиорентина си тръгна с трите точки от гостуването на Каляри на остров Сардиния в среща от 18-ия кръг на Серия А. “Виолетовите” стигнаха до успеха в края, след като в 82-ата минута влезлият като резерва сенегалски нападател Бабакар вкара единствения гол в мача след асистенция на Федерико Киеза. С победата тимът от Флоренция се разположи на седмата позиция с 26 точки. Каляри пък върви 14-и със 17, предава Спортал.", "date": "2017.12.23", "title": "Фиорентина излъга Каляри в последните минути"}
{"url": "http://pik.bg/%D1%81%D1%8A%D0%B2%D0%B5%D1%82%D1%8A%D1%82-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%BE%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news714328.html", "text": "Съветът за сигурност на ООН одобри единодушно въвеждането на нови санкции срещу Северна Корея, съобщи Франс Прес, цитирани от Фокус. Новите рестрикции ще намалят доставките на нефт към режима на Пхенян с 90%, като агенцията припомня, че петролните продукти са от изключителна важност за развиването на ракетната и ядрената програма на Северна Корея. Според текста на предложената от САЩ резолюция, всички севернокорейски граждани работещи извън страната си, ще трябва да бъдат репатрирани в рамките на 2018 г. Проектът бе предложен по време на извънредната среща на Общото събрание на ООН в четвъртък от американския постоянен представител Ники Хейли.", "date": "2017.12.23", "title": "Съветът за сигурност на ООН одобри новите санкции срещу Северна Корея"}
{"url": "http://pik.bg/%D1%80%D0%B8%D1%82%D1%83%D0%B0%D0%BB-%D0%BE%D1%82%D0%BA%D0%BB%D1%8E%D1%87%D0%B5%D1%82%D0%B5-%D0%BA%D1%8A%D1%81%D0%BC%D0%B5%D1%82%D0%B0-%D1%81%D0%B8-%D1%81-%D0%BA%D0%B0%D1%82%D0%B8%D0%BD%D0%B0%D1%80-news714361.html", "text": "Мистичните церемонии, които са използвали нашите прадеди, продължават да бъдат актуални и днес. Има хора, които ежедневно се възползват от силата на заклинанията, за да предизвикат сбъдването на определени събития. Други пък не обръщат внимание на древните обичаи и се отнасят с ирония към тях. Има обаче един ритуал, който заслужава внимание. Нарича се „отключване на късмет с катинар” и не изисква никакви усилия и магически способности. Навярно сте чували за обета, който си дават много влюбени двойки, заключвайки любовта си с катинар. Тази традиция е най-популярна в Италия, където влюбените заключват любовта си на моста „Милвио” и хвърлят ключа във водите на река Тибър. Ритуалът за отключване на късмета с катинар е лесен и безопасен. Ако през последните дни, седмици или дори месеци усещате, че животът ви не върви „по мед и масло”, не се колебайте да отключите своя късмет. За извършването на ритуала се нуждаете само и единствено от т.нар. кофар. Той обаче трябва да бъде нов, за да не съдържа в себе си чужда енергия, пише ретро. Заключете катинара и го поставете под възглавницата си. Спете върху предмета поне 3 нощи, след което го вземете със себе си навън. За да извършите правилно ритуала „отключване на късмет с катинар” е необходимо да застанете на кръстопът. Там трябва да отправите своята молитва. Използвайте ваши думи, с които да помолите Вселената да ви съдейства за по-голям късмет в живота. След изричане на молитвата отключете катинара и поемете по своя път. Необходимо е да намерите река или течаща вода, в която да изхвърлите предмета заедно с ключа. Това е всичко, което трябва да направите, за да ви провърви и да се освободите от негативната енергия, която се е натрупала във вас. Струма.бг", "date": "2017.12.23", "title": "РИТУАЛ! Отключете късмета си с катинар"}
{"url": "http://pik.bg/%D0%BD%D0%B5%D1%80%D0%B0%D0%B7%D0%B4%D0%B5%D0%BB%D0%BD%D0%B8-%D0%B4%D0%BE%D0%BA%D1%82%D0%BE%D1%80-%D1%81%D1%82%D0%B8%D0%BB%D1%8F%D0%BD%D0%BE%D0%B2%D0%B0-%D1%81%D1%82%D0%B0%D0%BD%D0%B0-%D1%82%D0%B0%D0%BB%D0%B8%D1%81%D0%BC%D0%B0%D0%BD-%D0%BD%D0%B0-%D1%82%D0%B5%D0%B4%D0%B8-%D1%81%D0%B0%D0%BB%D0%BF%D0%B0%D1%80%D0%BE%D0%B2-%D0%BD%D0%B5%D0%BE%D1%82%D0%BB%D1%8A%D1%87%D0%BD%D0%BE-%D0%B5-%D0%B4%D0%BE-%D0%BD%D0%B5%D0%B3%D0%BE-%D0%BF%D1%8A%D1%82%D1%83%D0%B2%D0%B0-%D1%81-%D1%86-news714347.html", "text": "След като приключи със снимките на „Откраднат живот“, екранната доктор Стилянова е неотлъчно до любовта на живота си. Любовният романс между звездната двойка е като по филмите. Чаровната брюнетка пътува с тима на гаджето си дори и по време на гостуванията им в чужбина. Преди няколко дни Ралица се качи на самолета до Прага заедно с целия отбор на „Нефтохимик“, който имаше мач от европейските турнири. Тимът, в който Салпаров е играещ спортен директор, е удивен от Паскалева. Волейболистите на „Нефтохимик“ вече имат Ралица за част от колектива и я считат за талисман, въпреки че допуснаха загуба в чешката столица. Когато е до либерото на националния отбор, усмивката на актрисата не слиза от лицето й. Тя цялата сияе и не може да скрие емоциите, които изпитва към Теодор, пише всекидневник. По време на престоя си в чешката столица Теди и Ралица направиха няколко романтични разходки из прекрасната Прага. Двамата не спираха да се държат за ръка, което е показателно колко е силна връзката им. Паскалева не пропуска възможността да е сред публиката и по време на повечето мачове от Супер Лигата. Тя е най-големият фен на тима и с цяло гърло се дере по време на срещите на любимия си Салпаров. Волейболистът също подкрепя любимата си, макар от телевизора. Той не пропуска да гледа играта на Ралица в „Откраднат живот“ и следи с голям интерес какво се случва във всяка серия. След края на мачовете на волейболиста двамата прекарват цялото си време заедно. Ралица и Салпаров планират да прекарат празниците в България, където да се насладят на връзката си.", "date": "2017.12.23", "title": "НЕРАЗДЕЛНИ! Доктор Стилянова стана талисман на Теди Салпаров! Неотлъчно е до него, пътува с целия му отбор на мачовете от евротурнирите"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%BB%D0%B5%D0%B4-%D0%BD%D0%BE%D0%B2%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%BA%D0%BD%D0%B4%D1%80-%D1%81%D0%B2%D0%B5%D1%82%D1%8A%D1%82-%D0%B8%D1%81%D0%BA%D0%B0-%D0%BC%D0%B8%D1%80-%D0%B0-%D0%BD%D0%B5-%D1%81%D0%BC%D1%8A%D1%80%D1%82-news714346.html", "text": "AFP. Американският президент Доналд Тръмп заяви в петък, малко след одобряването на новия пакет санкции срещу Северна Корея, че „светът иска мир, а не смърт“, предава В съобщение, публикувано в социалната мрежа “Туитър“, Тръмп отбеляза: „Съветът за сигурност на ООН токущо гласува 15-0 за нови санкции срещу Северна Корея. Светът иска мир, а не смърт“. Според постановленията на новите санкции, 90% от износа на нефт и нефтени продукти за Пхенян ще бъде прекратен, тъй като това е една от суровините с изключително важно значение за развитието на ядрената и ракетна програма на Северна Корея. Също така всички севернокорейски граждани, работещи в извън страната си ще трябва да бъдат репатрирани обратно. Фокус", "date": "2017.12.23", "title": "Доналд Тръмп след новите санкции срещу КНДР: Светът иска мир, а не смърт"}
{"url": "http://pik.bg/%D0%BD%D0%BE%D0%B2%D0%BE-20-%D0%BE%D0%BF%D0%B8%D1%82%D0%B2%D0%B0%D1%82-%D0%B4%D0%B0-%D1%86%D0%B5%D0%BD%D0%B7%D1%83%D1%80%D0%B8%D1%80%D0%B0%D1%82-%D0%B1%D0%BE%D0%B5%D0%BD-%D0%B2%D0%B8%D0%BA-%D0%BD%D0%B0-%D0%B4%D0%B0%D1%82%D1%87%D0%B0%D0%BD%D0%B8%D1%82%D0%B5-news714378.html", "text": "В Дания се опитват да забранят на футболните национали да празнуват победите си с традиционния боен вик заради съдържанието в него на израза “големи гърди”. Опитът да бъде направена тази цензура обаче среща сериозна съпротива от страна на отбора, който застана единно зад песничката, с която изразява радостта си. За нея нямаше да се знае публично, ако не беше разпространено видео след победата в баража за класиране на Мондиал 2018 с атмосфера от съблекалнята. “Кой спечели днес? Хей-хей-хей. Дания спечели. Големи гърди” - скандираха играчите. Песента явно е възмутила части от обществото, защото от съвета по етика към футболната федерация отправиха препоръка играчите да си измислят нещо друго и да мислят повече какво говорят и как празнуват, предава Спортал. “Футболистите са възрастни и разумни мъже и скандират това вече години наред. В него няма никакъв сексистки подтекст. Няма да приемем да ни диктуват какво да пеем в съблекалнята”, изрази мнението на футболистите пресаташето на националния отбор Якоб Хайер.", "date": "2017.12.23", "title": "Ново 20! Опитват да цензурират боен вик на датчаните"}
{"url": "http://pik.bg/%D0%B0%D1%80%D1%81%D0%B5%D0%BD%D0%B0%D0%BB-%D0%B8-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%BD%D0%B5-%D1%81%D0%B5-%D0%BF%D0%BE%D0%B1%D0%B5%D0%B4%D0%B8%D1%85%D0%B0-%D0%B2-%D0%B3%D0%BE%D0%BB%D0%BE%D0%B2-%D1%82%D1%80%D0%B8%D0%BB%D1%8A%D1%80-%D0%BD%D0%B0-%D0%B5%D0%BC%D0%B8%D1%80%D0%B0%D1%82%D1%81-%D1%81%D0%BD%D0%B8%D0%BC%D0%BA%D0%B8-news714349.html", "text": "Арсенал и Ливърпул завършиха 3:3 в истински трилър на \"Емиратс\", който даде началото на 19-ия кръг в Премиър лийг. Двубоят премина през драматични обрати от 2:0 за гостите, до 3:2 за домакините в рамките на само 6 минути, преди Роберто Фирмино да оформи крайното 3:3. Така Ливърпул запази четвъртата си позиция в класирането с 35 точки, докато Арсенал е пети с една по-малко. Резултатът на \"Емиратс\" откри Фелипе Коутиньо с глава в 26-ата минута. В 52-ата минута Мохамед Салах удвои. Само минута по-късно Алексис Санчес върна \"топчиите\" в мача, като намали. В 56-ата минута с далечен удар с левия крак Гранит Джака изравни. Пълният обрат стана факт в 58-ата минута, когато Месут Йозил направи 3:2. В 70-ата минута Роберто Фирмино изравни с топовен удар отблизо, макар Петер Чех да успя да играе с топката. Домакините започнаха много амбицирано двубоя и стигнаха до първата си добра възможност още в петата минута, когато Алексис Санчес стреля от фаул, но ударът му не се получи. Отговорът на Ливърпул не закъсня. В 7-ата минута Мохамед Салах проби отляво, но беше блокиран, а след това вратарят Петер Чех улови центрирането от ъглов удар. Постепенно устремът на “артилеристите” беше укротен и Ливърпул изравни играта, предава Спортал. В 16-ата минута перспективна атака на гостите беше спряна от Лоран Косиелни, но напрежението пред вратата на Чех започна осезаемо да се покачва, докато в същото време “артилеристите” трудно излизаха от своята половина. На два пъти в рамките на минута стражът на Арсенал с решителни намеси спаси вратата си попадения след центрирания на Андрю Робъртсън, като във втория случай спаси удар отблизо на Роберто Фирмино. Арсенал отговори с епизодична атака, спряна от стража на Ливърпул, за да последва още една голяма опасност пред вратата на Чех. Отново Робъртсън центрира, а Фирмино стреля от лявата зона, но встрани. Логичното се включи в 26-ата минута, когато Мохамед Салах проби отляво, опита да потърси Фелипе Коутиньо, но топката се отби в крака на Косиелни и стана много удобна за игра с глава и бразилецът се възползва отлично от ситуацията, като откри резултата на “Емиратс”. Напрежението пред вратата на Арсенал продължи да е високо и след попадението, като този път и Садио Мане опита късмета си. В 35-ата минута домакините получиха шанс да се върнат мача след пряк свободен удар, отсъден за нарушение срещу Лаказет, но не последва нищо интересно.  В крайна сметка резултатът се запази до края на полувремето, макар Ливърпул да имаше две отлични възможности да направи аванса си по-убедителен. Закономерно футболистите на Арсенал пък бяха изпратени с освирквания на почивката. Второто полувреме започна така, както завърши първото - с опасност пред вратата на Арсенал, дошла след грешка на Алексис Санчес. В 52-ата минута всичко за Арсенал в този мач изглеждаше свършило, след като Мохамед Салах удвои резултата след поредната мълниеносна контраатака. Голът на египтянина обаче извади Арсенал от унеса и отговорът не закъсня. Само две минути по-късно обаче Алексис Санчес с глава върна “артилеристите” в мача, след като намали на 1:2. Арсенал заигра вдъхновено и в 56-ата минута Гранит Джака с далечен удар с левия крак изравни. “Артилеристите” продължиха да летят на крилете на вдъхновението и стигнаха до пълен обрат чрез Месут Йозил в 58-ата минута. Ролите на терена напълно се размениха. Всяка атака на Арсенал носеше опасност, докато Ливърпул срещаше трудности при изнасянето на топката. В 67-ата минута домакините бяха близо до четвърти гол, но топката беше отклонена от крака на Лаказет в опасна близост до вратата. Вместо това обаче се стигна до ново равенство. В 70-ата минута Фирмино беше изведен в наказателното поле пред Чех, стреля мощно и макар вратарят на Арсенал да успя да играе с топката, тя влезе в мрежата му. До края и двата тима се опитаха да стигнат до победата, но пропуски пред вратата ги лишиха. Така в крайна сметка спиращият дъха спектакъл завърши без победител.", "date": "2017.12.23", "title": "Арсенал и Ливърпул не се победиха в голов трилър на \"Емиратс\" (СНИМКИ)"}
{"url": "http://pik.bg/%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-%D1%81%D1%8A%D0%B4-%D0%BE%D1%82%D1%81%D1%82%D1%80%D0%B0%D0%BD%D0%B8-%D1%88%D0%B5%D1%84%D0%B0-%D0%BD%D0%B0-%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%8F-%D1%84%D1%83%D1%82%D0%B1%D0%BE%D0%BB-news714373.html", "text": "Испанската футболна федерация обяви, че Анхел Мария Вияр е освободен от поста президент на централата от административния спортен съд в Испания. Вияр беше отстранен за период от една година, след като той, синът му и други ръководители бяха арестувани по подозрение в корупция, пране на пари и фалшифициране на документи през юли. Вияр подаде оставка като вицепрезидент на ФИФА и УЕФА, но се опита да остане президент на испанската футболна федерация, предава Спортал. Той заема поста от 1988 година. Вияр отрича обвиненията за корупция.", "date": "2017.12.23", "title": "ЗА КОРУПЦИЯ! Съд отстрани шефа на испанския футбол"}
{"url": "http://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D1%82%D0%BE%D0%BF-5-%D0%BA%D0%BD%D0%B8%D0%B3%D0%B8-%D0%BA%D0%BE%D0%B8%D1%82%D0%BE-%D0%B1%D0%B8%D0%BB-%D0%B3%D0%B5%D0%B9%D1%82%D1%81-%D0%BF%D1%80%D0%B5%D0%BF%D0%BE%D1%80%D1%8A%D1%87%D0%B2%D0%B0-news714372.html", "text": "Основателят на компанията Microsoft - милиардерът и филантроп Бил Гейтс, назова 5-те книги, излезли през тази година, които са му направили най-голямо впечатление. Независимо че по работа се срещам с много интересни хора и посещавам вълнуващи места, все още смятам, че книгите са най-добрият начин за изучаване на нови теми, които са ви интересни, допълва той. Доколкото 2017 г. е към края си, в своя персонален блог Гейтс сподели кои са 5-те прочетени от него книги, които смята, че са достойни за вниманието и на другите. Великолепен графичен роман, дълбок личен спомен, в който се изследва какво означава да си родител и бежанец. Семейството на автора бяга от Виетнам през 1978 г. След раждането на собственото й дете, писателката решава да разбере повече за опитите на родителите й, които са израснали в страна, раздирана от чуждестранни окупатори. Ако искате да разберете как се преплитат причините за бедността, струва си да прочетете тази книга. Авторът е обрисувал блестящ портрет на американците, живеещи в нищета. Той ми даде по-добра представа за това какво е да си беден в тази страна, казва Гейтс. Личната история на писателя просто потриса: той е имал тежко детство и неуморимо се е трудил, за да преодолее дефицита на естествен талант и да се превърне в световна звезда. Ако сте фен на автора, какъвто съм аз, тази книга ще ви хареса. Неговият маниер на писане много подхожда на начина, по който се държи на сцена. Няколко пъти се смях на глас, докато я чета, посочва Гейтс. Повечето прочетени от мен книги и гледани филми за Виетнамската война описваха събитията от американска гледна точка. Удостеният с награда роман на Нгуен предлага необходимата информация за това как са се чувствали виетнамците, попаднали под огън от две страни. Въпреки своята мрачност, The Sympathizer е завладяваща история за двоен агент и проблемите, с които се сблъсква. Смил е един от моите любими автори. Това е неговият шедьовър. Обяснява как нашата потребност от енергия е предопределила историята на човечеството: започвайки от епохата на мелниците, които са били задвижвани от магарета, до съвременното търсене на възобновяеми източници на енергия. Това не е лека за четене книга, но в края й ще се почувствате по-умни и по-добре ще разберете как иновациите в енергетиката променят курса на цивилизациите, завършва Бил Гейтс. profit.bg", "date": "2017.12.23", "title": "Любопитно! Топ 5 книги, които Бил Гейтс препоръчва"}
{"url": "http://pik.bg/%D0%B0%D1%80%D1%81%D0%B5%D0%BD%D0%B0%D0%BB-%D0%B8-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D0%B2-%D1%81%D0%BF%D0%BE%D1%80-%D0%B7%D0%B0-%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%BD%D0%B0-%D1%8E%D0%B2%D0%B5%D0%BD%D1%82%D1%83%D1%81-news714388.html", "text": "Il Posticipo Английските Арсенал и Манчестър Юнайтед са хвърлили око на защитника на Ювентус Даниеле Ругани, твърди изданието . \"Топчиите\" са по-заинтересувани от привличането на футболиста, който не е доволен от статута си на резерва на \"Ювентус Стейдиъм\" и иска да играе редовно. В настоящия сезон 23-годишният Ругани е изиграл 10 мача в Серия А, отбелязал е един гол и има една асистенция. От Арсенал са готови да платят за услугите му 35,4 милиона лири и да му обещаят, че ще играе редовно, предава Спортал. Офертата ще бъде изпратена още през зимната пауза. На \"Олд Трафорд\" също следят с интерес ситуацията около него и е възможно също да се включат в битката за подписа му.", "date": "2017.12.23", "title": "Арсенал и Манчестър Юнайтед в спор за защитник на Ювентус"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BB%D1%83%D0%B4%D0%BD%D0%B8%D1%86%D0%B0-%D0%BD%D0%BE%D0%B2%D0%B0-%D0%BA%D0%BE%D0%BB%D0%B5%D0%B4%D0%BD%D0%B0-%D0%BC%D0%BE%D0%B4%D0%B0-%D0%BF%D1%80%D0%B8-%D0%B6%D0%B5%D0%BD%D0%B8%D1%82%D0%B5-%D0%B3%D1%8A%D1%80%D0%B4%D0%B8-%D0%BA%D0%B0%D1%82%D0%BE-%D0%B5%D0%BB%D0%B5%D0%BD%D0%B0-%D1%80%D1%83%D0%B4%D0%BE%D0%BB%D1%84-%D1%81%D0%BD%D0%B8%D0%BC%D0%BA%D0%B8-news714385.html", "text": "Коледните празници се свързват с празнично вълнение и приповдигнат дух, но тази година Коледа няма да е само снежен човек, белобрад старец с подаръци и украсена елха. Защото в Инстаграм има нов тренд за празничната украса, според които жените украсяват бюста си като елена Рудолф - с червен нос върху зърната и рогца около гърдите, пише LadyZone.bg Не помним да е имало по-откачена тенденция в Коледа през последните години, но това е чудото на социалните мрежи, насладете се на следващите снимки по-долу, които циркулират в интернет с хаштага #rudolphboob. Коледните празници се свързват с празнично вълнение и приповдигнат дух, но тази година Коледа няма да е само снежен човек, белобрад старец с подаръци и украсена елха. Защото в Инстаграм има нов тренд за празничната украса, според които жените украсяват бюста си като елена Рудолф - с червен нос върху зърната и рогца около гърдите, пише LadyZone.bg Не помним да е имало по-откачена тенденция в Коледа през последните години, но това е чудото на социалните мрежи, насладете се на следващите снимки по-долу, които циркулират в интернет с хаштага #rudolphboob.", "date": "2017.12.23", "title": "ПЪЛНА ЛУДНИЦА! Нова коледна мода при жените: Гърди като елена Рудолф! (СНИМКИ)"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B1%D0%BE%D0%BD-%D0%B5%D0%B2%D0%B0%D0%BA%D1%83%D0%B8%D1%80%D0%B0-%D0%BA%D0%BE%D0%BB%D0%B5%D0%B4%D0%B5%D0%BD-%D0%B1%D0%B0%D0%B7%D0%B0%D1%80-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D0%BE%D0%B7%D1%80%D0%B8%D1%82%D0%B5%D0%BB%D0%B5%D0%BD-%D0%BC%D1%8A%D0%B6-news714408.html", "text": "Полицията в германския град Бон, федерална провинция Северен Рейн-Вестфалия, евакуира коледен базар заради подозрителен мъж, съобщава БИЛД, цитирани от Фокус. До крайната мярка се е стигнало, след като граждани са забелязали мъжа да поставя пакети с неизвестно съдържание в няколко близко разположени пощенски кутии. Той е има качулка на главата си е носил ръкавици за еднократна употреба, разказва пред редакцията на вестник очевидец на събитието. След като полицията е пристигнала на място е взела решение за отцепване на периметъра. Посетителите са били помолени да напуснат района, след което е извършена проверка с робот за наличието на взривни вещества. Такива обаче не са открити, уточняват от редакцията.", "date": "2017.12.23", "title": "Полицията в Бон евакуира коледен базар заради подозрителен мъж"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%B8%D0%BD%D0%B0%D0%B3%D0%B8-%D0%B5-%D0%B1%D0%B8%D0%BB%D0%B0-%D0%BC%D0%B0%D1%89%D0%B5%D1%85%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D1%87%D1%83%D0%B6-news714438.html", "text": "България винаги е била мащеха за българите в чужбина, но с нашето съдействие и с активната позиция на сегашното правителство, сегашното управление на България, мисля, че ставаме и баща, и майка. Това каза вицепремиерът Валери Симеонов в интервю за „Фокус“ във връзка с откриването на инициираната от него нова въздушна линия по маршрута София – Одеса. „Виждаме как тези жестове, това внимание, тези постижения, които реализираме, предизвикват още искания от страна на нашите сънародници. Сега например подарихме на Всеукраинския културен дом 16 костюма за народи танци от македонския и родопския край, които са пълна комплектация и въобще не са евтини. И веднага заваляха заявки и от другите културни домове. Така че нашата работа е малко повече да обръщаме внимание на тези общности, защото те генерират едни истински българи, носители на традиционните български ценности, които, за съжаление, в България започнаха да поизбледняват“, каза още Симеонов. Вицепремиерът обясни, че и през следващата година ще продължава работата по отношение на българските общности извън пределите на страната. „Ще продължаваме да подпомагаме дейността на неделните училища в Украйна. Ще продължаваме да се опитваме чрез икономически форми да ангажираме някакъв по-широк кръг от бизнеса в България към Украйна и обратното – от Украйна към България. Няма да оставим без внимание и нашите сънародници в Западните покрайнини, в Македония и в Унгария, където вече също имаме доста голям напредък за тези 7 месеца, включително с осигуряването на средства за изграждането на Български културен център в Будапеща. Трябва да споменем и топлите отношения, които са свързани със срещи на най-високо ниво с министъра на външните работите на Унгария, държавни секретари, форумът „16+1“, който е свързан с прокарването на китайски инвестиции в страните от Източна Европа и т.н. и т.н. Така че полето за действие е широко стига да има кой да бачка“, обясни той.", "date": "2017.12.23", "title": "ЕКСКЛУЗИВНО! Вицепремиерът Валери Симеонов: България винаги е била мащеха за българите в чужбина, но с работата на сегашното управление става и баща, и майка"}
{"url": "http://pik.bg/%D0%BD%D0%BE%D0%B2-%D1%81%D1%80%D0%B8%D0%B2-%D0%B1%D0%B8%D1%82%D0%BA%D0%BE%D0%B9%D0%BD%D1%8A%D1%82-%D0%BF%D0%B0%D0%B4%D0%BD%D0%B0-%D0%BF%D0%BE%D0%B4-13-000-%D0%B4%D0%BE%D0%BB%D0%B0%D1%80%D0%B0-news714407.html", "text": "Курсът на биткойна падна под 13 хиляди долара, предадоха информационните агенции. Обезценяването на най-популярната криптовалута с около 20 процента беше неочаквано след като тя постоянно поскъпваше през последните седмици и стойността й достигна 20 хиляди долара. В петък само за няколко часа курсът се срина до 12 570, което е най-ниското ниво от началото на декември. На платформата BitStamp курсът все пак се покачи до 13 800 долара. Експертите се затрудняват да кажат каква е причината за падането на курса, същевременно все повече политици, банкери и други специалисти критикуват криптовалутите заради тяхната нестабилност и високия риск, който крият. Към момента съществуват над 1000 криптовалути. Те не са свързани с никое правителство или банка и курсът им се определя само от търсенето и предлагането. Те предоставят на извършителите на киберпрестъпления широко поле за извършване на бързи и анонимни сделки.", "date": "2017.12.23", "title": "Нов срив! Биткойнът падна под 13 000 долара"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B2%D1%83%D1%87%D0%B8%D1%87-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%B7%D0%B0-%D0%B2%D1%82%D0%BE%D1%80%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8-%D0%BC%D0%B0%D0%BD%D0%B4%D0%B0%D1%82-news714404.html", "text": "Държавният глава на Сърбия Александър Вучич планира да изпълни докрай необходимата „работа“ за присъединяването на страната към Европейския съюз до приключването на мандата му през 2022 г., намеквайки, че след този период най-вероятно няма да се кандидатира отново за президентския пост, предава агенция Tанюг, цитирана от Фокус. Съответните коментари Вучич направи в интервю за Bloomberg. В него президентът подчерта, че до началото на април ще направи конкретни предложения за разрешаване на въпроса с Косово.", "date": "2017.12.23", "title": "ИЗНЕНАДА! Вучич няма да се кандидатира за втори президентски мандат"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D0%BC%D0%B5%D1%81%D1%82%D0%B0-%D0%B2%D1%8A%D0%B2-%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-%D0%B8-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news714363.html", "text": "\"БДЖ - Пътнически превози\" ЕООД ще осигури допълнително 18 200 места за предстоящите празници. Това съобщиха от дружеството. С допълнителни вагони ще бъдат увеличени съставите на някои влакове, които пътуват по основните направления в страната. От днес до 2 януари 2018 г. включително с увеличени състави ще пътуват влаковете по най-натоварените маршрути в страната - София-Варна-София; София-Бургас-София; София-Пловдив-София; София-Плевен-София; София-Горна Оряховица-София; София-Русе-София; София-Лом-София; София-Видин-София; София-Петрич-София. При закупуване на билети за отиване и връщане пътниците могат да ползват от 10 до 30 на сто намаление от редовната цена в зависимост от различните търговски оферти на дружеството. Клиентите на националния железопътен превозвач могат да получат подробна информация за разписанията на влаковете от служителите на гишетата \"Информация\" и билетните каси в железопътните гари и бюра в страната или на националния информационен телефон 0700 10 200.", "date": "2017.12.23", "title": "ВАЖНО! Допълнителни места във влаковете за Коледа и Нова година"}
{"url": "http://pik.bg/%D0%B3%D1%80%D0%B5%D0%B4%D0%B0-%D0%B8%D0%B3%D1%80%D0%B0%D1%87-%D0%BE%D1%82-%D1%82%D1%80%D0%B5%D1%82%D0%B0-%D0%B1%D1%83%D0%BD%D0%B4%D0%B5%D1%81%D0%BB%D0%B8%D0%B3%D0%B0-%D0%BE%D1%82%D0%BA%D0%B0%D0%B7%D0%B0%D0%BB-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news714387.html", "text": "Левски е претърпял наскоро провал при опит да подсили отбора с ново попълнение. Играч от Трета Бундеслига е отказар договор със “сините”, след като бил инкогнито в България, за да се запознае с условията на “Герена”. Той поискал първо да види с очите си София и едва тогава да даде окончателен отговор. Видяното обаче не го е очаровало и той отказал, твърди \"Меридиан Мач\". От клуба не разкриват името и поста на въпросния футболист. Случилото се напомня историята с шведа Антон Тинерхолм, който беше считан за сигурен нов. Той също дойде, видя и си тръгна. Лошите му впечатления започнали още от летището, който той определи като малко. В крайна сметка Тинерхорм ще заиграе в американската Мейджър лига за отбора на Ню Йорк Сити.", "date": "2017.12.23", "title": "ГРЕДА! Играч от Трета Бундеслига отказал на \"Левски\""}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D0%B8%D0%BC-%D0%B0%D0%BA%D0%BE-%D0%B1%D0%B0%D0%BD%D0%BA%D0%BE%D0%BC%D0%B0%D1%82%D1%8A%D1%82-%D0%BD%D0%B5-%D0%BF%D1%83%D1%81%D0%BD%D0%B5-%D0%BA%D0%B5%D1%88-%D0%B0-%D1%82%D1%80%D0%B0%D0%BD%D1%81%D0%B0%D0%BA%D1%86%D0%B8%D1%8F%D1%82%D0%B0-%D0%B5-%D0%BE%D1%82%D1%87%D0%B5%D1%82%D0%B5%D0%BD%D0%B0-news714244.html", "text": "В празничните дни по Коледа и Нова година клоновете на банките са затворени и хората обикновено прибягват до теглене на пари от банкомати или разплащане с карти в магазините. Това обаче понякога може да бъде съпроводено с неприятни емоции. Комисията за защита на потребителите (КЗП) напомня, че в случай на неуспешен опит за теглене от банкомат, но отчетени и неотменени трансакции, както и при установено неправомерно източване на средства от сметката, съществуват механизми за възстановяване на сумите. Ако на екрана на банкомата се появи надпис, че трансакцията е неуспешна и не може да бъде извършена в момента, а парите са отчетени като изтеглени, потребителите трябва да се обадят в кол центъра на банката, която е издала картата. В случай, че потребителите не могат да се свържат с клиентския център на банката, те трябва да отидат до клон на банката в първия работен ден и да подадат възражение. В 14-дневен срок следва потребителят да получи отговор. Ако отговорът на банката не удовлетворява потребителите, гражданите могат да се обърнат за съдействие към функциониращата към КЗП Помирителна комисия за платежни спорове. При тегленето по време на празници има по-голям риск и от кражби, тъй като се ползват външни банкомати. Точно в такива периоди е най-вероятно да бъдат поставени скимиращи устройства, които могат да копират данните от картата Ви и да откраднат пин кода. Това са и едни от най-честите измами с пластики, според специалисти. От КЗП напомнят на гражданите да бъдат внимателни и да съблюдават всички правила за финансовата си сигурност, както при трансакции на суми от терминални устройства АТМ и ПОС, така и при загуба или кражба на картата.", "date": "2017.12.23", "title": "Какво да правим, ако банкоматът не пусне кеш, а трансакцията е отчетена?"}
{"url": "http://pik.bg/%D0%B1%D0%BD%D0%B1-%D0%BF%D1%83%D1%81%D0%BA%D0%B0-%D0%BD%D0%BE%D0%B2%D0%B8-%D0%BC%D0%B5%D1%82%D0%B0%D0%BB%D0%BD%D0%B8-2-%D0%BB%D0%B5%D0%B2%D0%B0-%D0%BF%D0%BE%D1%81%D0%B2%D0%B5%D1%82%D0%B5%D0%BD%D0%B8-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news714412.html", "text": "Нова разменна монета с номинална стойност 2 лв. ще представи на 29 декември БНБ. Металната двулевка е посветена на българското председателство на Съвета на Европейския съюз, 2018 г. Българската народна банка на пресконференцията ще представи и нова сребърна възпоменателна монета с нанесено частично позлатяване по повод българското европредседателство.", "date": "2017.12.23", "title": "БНБ пуска нови метални 2 лева, посветени на европредседателството"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%BD%D1%8F%D0%B3-%D0%B2%D0%B0%D0%BB%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BF%D1%8A%D1%82%D0%B8%D1%89%D0%B0%D1%82%D0%B0-%D1%81%D0%B0-%D0%BE%D0%B1%D1%80%D0%B0%D0%B1%D0%BE%D1%82%D0%B5%D0%BD%D0%B8-news714434.html", "text": "Сняг вали в района на пътя село Черна места - Юндола. Това каза за Радио „Фокус“ - Пирин дежурният служител в Областно пътно управление - Благоевград. Интензивно е движението по автомагистрала „Струма“ и главен път Е-79 в частта им от област Благоевград. Нормално натоварено е преминаването по второкласен път–19 Симитли - Гоце Делчев. Пътните настилки са предимно сухи и нормално проходими при зимни условия. Само по високите и усойни места е възможно пътищата да се частично мокри и хлъзгави, но са обработени срещу заледяване. През изминалата нощ обстановката в региона е била спокойна и няма регистрирани тежки пътни инциденти. Полицейското присъствие по основните пътни направление ще бъде засилено.", "date": "2017.12.23", "title": "Важно! Сняг вали в Благоевград, пътищата са обработени   "}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%BF%D0%B5%D1%81%D1%82%D0%B8%D0%BC-%D1%82%D0%BE%D0%BA-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news714424.html", "text": "Много хора ще отсъстват от домовете си за по-продължителен период от време заради струпването на повече почивни дни около Коледа. За да се намали консумацията на електрическа енергия и съответно да не се товарят излишно сметките, Комисията за защита на потребителите препоръчва преди да тръгнете, да прегледате всички уреди и да оставите включени само тези, които е наложително да работят. Това съобщиха от пресцентъра на КЗП. В случай че сте решили да прекарате празничните почивни дни у дома, експертите имат няколко бързи и практични съвета как да пестите енергия от осветлението, отоплението и при приготвянето на гозбите. Празникът предполага още светлина – от полилеите и настолните лампи до електрическите украси… И все пак, не оставяйте осветлението включено там, където не се ползва. Гасете лампите, когато излизате от стаята за по-дълго. Имайте предвид и това, че енергоспестяващите крушки използват 75% по-малко енергия от останалите, обаче твърде честото включване и изключване скъсява живота им. Повечето дни у дома обикновено допълнително товарят сметките ни за отопление. Ето няколко прости правила, които да следвате, за да спестите. Дръпнете завесите рано сутрин, за да влиза повече слънце. Затворете всички прозорци, врати и дръпнете обратно пердето, когато искате да запазите топлината вътре, съветват специалисти. Когато ползвате отоплителен уред, неговият размер трябва да съответства с размера на помещението. Добре е да знаете, че ако затворите вратите към хладните стаи като кухни, бани и перални помещения, можете да намалите със 75% загубата на топлина в дома си. Изберем ли да посрещнем Бъдни вечер и Коледа в къщи, най-вероятно ще се наложи да приготвим повече ястия за празничната трапеза. Има трикове, с които да спестим електрическа енергия, а и време. Можете да намалите разхода на ток, като планирате преди да сготвите замразени храни. Извадете храната от фризера предната вечер и я оставете да се размрази в хладилника – така му помагате да консумира по-малко енергия. В случай че трябва да варите вода, използвайте точно толкова, колкото Ви е нужно. Ако е необходимо по-малко количество, електрическият чайник е най-добрият избор, тъй като на него му трябва по-малко ток в сравнение с котлоните. Когато готвите на котлон, използвайте този, който най-точно съвпада с диаметъра на тенджерата или тигана. При готвене на по-малки количества, ползвайте малки готварски уреди като електрически тиган, например. Те се нуждаят от до 3 пъти по-малко енергия. В тенджерите под налягане храната се приготвя около 3 пъти по-бързо. Ако можете, старайте се да готвите най-вече с поставен капак – по-бързо и ефективно е! Поставянето на капак и използването в максимална степен на тенджери под налягане позволява икономия на електроенергия до 20 на сто, отчитат експертите. При готвене на фурна, спестете енергия и от подгряването й. Храната, чието приготвяне отнема повече от час, може да бъде сложена в студена фурна. Докато готвите, старайте се да не отваряте фурната прекалено често – всеки път тя ще губи от 50 до 100°С от температурата си. За всички ястия, изискващи готвене повече от 45 минути, можете да изключите фурната 10 минути преди оставащото време. Тя ще задържи температурата си, стига да не я отваряте. Така ще спестите до 20 на сто от сумата, която се заплаща за електроенергията, използвана за нейната работа. Можете да намалите фурната с 20°C, когато приготвяте ястия в керамични или стъклени съдове. Тези материали задържат по-добре топлината, затова с тях е нужна по-малко енергия.", "date": "2017.12.23", "title": "ПОЛЕЗНО! Ето как да пестим ток по празниците "}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%81%D1%82%D1%80%D0%B5%D0%BB%D1%8F%D0%BB%D0%B8-%D0%BF%D0%BE-%D0%B4%D0%B0%D0%BD%D1%8A%D1%87%D0%BD%D0%B8%D1%8F-%D1%88%D0%B5%D1%84-%D0%B8%D0%B2%D0%BE-%D1%81%D1%82%D0%B0%D0%BC%D0%B5%D0%BD%D0%BE%D0%B2-%D1%81-%D0%BA%D1%83%D1%80%D1%88%D1%83%D0%BC-%D0%B7%D0%B0-%D1%81%D0%BB%D0%BE%D0%BD-%D0%B3%D1%80%D1%8A%D0%BC%D0%BD%D0%B0%D0%BB%D0%B8-%D0%B3%D0%BE-%D0%BE%D1%82-%D0%B7%D0%B0%D0%B4%D0%BD%D0%B0-news714427.html", "text": "Данъчният служител Иво Стаменов е бил прострелян от задната седалка на краден джип \"Тойота Рав 4\". Возилото беше открито вчера в столичния квартал \"Хаджи Димитър\", паркирано до 115 блок. Целият джип бил поръсен обилно с червен пипер, за да се прикрият следите на извършителите, пише в. \"Телеграф\", позовавайки се на МВР. От ВМА обявиха вчера, че състоянието на шефа на отдела \"Фискален контрол\" е все още животозастрашаващо, но е стабилно, допълва Блиц. Старичкият джип Тойото Рав 4\", произведен точно преди 10 години, е бил откраднат на 6 декември от територията на столичния квартал Лозенец, станало ясно в хода на разследването. Собственикът подал сигнал и започнало издирването му от 4-то РПУ, но то не дало резултат до вчера. Номерата на откритото возило от покушението също били крадени, показала проверка на криминалистите. Те били свалени преди доста време от раздрънката \"Мазда\". Джипът бил намерен вчера около час преди обяд, паркиран пред блок 115 в \"Хаджи Димитър\". Никой от живеещите не обърнал внимание на автомобила, тъй като там редовно паркирали всякакви возила. Криминалистите сами стигнали до автомобила на извършителите. Помогнали им многото камери в района. Те засекли първоначално старо \"Рено\", но след проверка се оказало, че то няма никакво касателство към покушението. С напредването на разплитането на случая станало ясно, че тойотата била паркирана точно на пътя на Иво Стаменов, който той изминавал всеки ден, за да отиде на работа. Стрелецът седял на задната седалка, смятат, ченгетата. Той стрелял само веднъж с ловна карабина с патрон, който може да покоси слон. Основната версия за убийството е, че Стаменов е прекратил огромни афери с ДДС измами на месарски фирми. Проверка е показала, че шефът на \"Фиска\" е изключително принципен и мотивът за мократа поръчка е свързан с работата му.", "date": "2017.12.23", "title": "НОВИ РАЗКРИТИЯ! Стреляли по данъчния шеф Иво Стаменов с куршум за слон! Гръмнали го от задната седалка на краден джип!"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D1%89%D0%B5-%D0%BF%D0%BE%D1%81%D1%80%D0%B5%D1%89%D0%B0-%D0%BA%D0%BE%D0%BB%D0%B5%D0%B4%D0%B0-%D0%B2-%D0%BF%D0%B0%D1%80%D0%B8%D0%B6-%D1%81-%D0%B3%D1%8A%D1%88%D0%B8-%D0%B4%D1%80%D0%BE%D0%B1-%D0%B3%D0%BE%D0%BB%D1%8F%D0%BC-%D0%BF%D1%80%D0%BE%D0%B3%D1%80%D0%B5%D1%81-%D0%B7%D0%B0-%D1%87%D0%BE%D0%B2%D0%B5%D0%BA-%D0%BF%D0%BE%D0%BB%D0%B7%D0%B2%D0%B0%D0%BB-news714444.html", "text": "\"От bTV научаваме изключително важната за българския народ новина, че уважаваната г-жа Мария Габриел, и.д. еврокомисар, ще посрещне Коледа във Франция, с гъши дроб и шампанско ! Забележителен прогрес за човек, който доскоро ползваше общинско жилище за социално слаби в София. Браво!\"", "date": "2017.12.23", "title": "Депутат: Мария Габриел ще посреща Коледа в Париж с гъши дроб! Голям прогрес за човек, ползвал доскоро жилище за социално слаби!"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D1%8F%D0%BD-%D0%B8-%D0%BA%D0%B0%D0%BD%D0%B8%D0%B5-%D1%83%D0%B5%D1%81%D1%82-%D1%81%D0%B5-%D1%80%D0%B0%D0%B7%D0%B2%D0%B5%D0%B6%D0%B4%D0%B0%D1%82-news714400.html", "text": "Една от най-известните двойки на Холивуд Ким Кардашян и Кание Уест преминава през криза в отношенията си, съобщи Лайф. Ким и Кание очакват раждането на третото си дете от сурогатна майка през януари. Малко вероятно е обаче появата на бебето да спаси брака им. Кардашян твърдо била решена да напусне мъжа си и възнамерявала да подаде документи за развод веднага след раждането на дъщеря им, съобщи БТА. \"Ким трудно се справя с Кание, особено сред срива му през ноември 2016 г., когато той постъпи в психиатрия. Настроението му постоянно се мени, а Ким не е достатъчно търпелива да понесе всичко това\", пише таблоидът Ейс шоубъз. Двамата имат 4-годишна дъщеричка Норт и едногодишен син Сейнт.", "date": "2017.12.23", "title": "Сензация! Ким Кардашян и Кание Уест се развеждат?"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D1%82%D1%80%D0%BE%D0%B9%D0%BD%D0%B0-%D0%B4%D0%BD%D0%BA-%D0%B5%D0%BA%D1%81%D0%BF%D0%B5%D1%80%D1%82%D0%B8%D0%B7%D0%B0-%D0%B7%D0%B0%D0%BA%D0%BE%D0%B2%D0%B0-%D1%81%D0%B5%D1%80%D0%B8%D0%B9%D0%BD%D0%B8%D1%8F-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news714480.html", "text": "Тройна ДНК експертиза потвърди самоличността на престъпника, отговорен за последните две изнасилвания на момичета в Пловдив, предава Трафикнюз.бг. Жестоките сексуални посегателства са дело на 35-годишния Владимир П. Припомняме, че снощи, той е арестуван от органите на реда. Насилникът е криминално проявен и е лежал в затвора за същото престъпление - изнасилване на младо момиче. Благодарение на взетата му ДНК проба по време на разследването на предишното престъпление, Владимир е уличен със 100% сигурност като извършител на двете зверства през декември в града под тепетата. Експертиза потвърди, че пробите взети от двете жертви на 19 и 21 години в квартал \"Кючук Париж\" са идентични с генетичния материал на Владимир. Предстои полицията да докладва материалите по разследването на прокуратурата в Пловдив, за да бъде повдигнато обвинение.", "date": "2017.12.23", "title": "ПЪРВИ ПОДРОБНОСТИ! Тройна ДНК експертиза закова серийния изнасилвач от Пловдив (СНИМКИ)"}
{"url": "http://pik.bg/%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%BE-%D0%BB%D0%B5%D0%B2%D1%81%D0%BA%D0%B8-%D1%81%D0%BF%D1%80%D0%B5%D1%82%D0%BD%D0%B0-%D1%81%D1%82%D1%80%D0%B0%D1%85%D0%BE%D1%82%D0%BD%D0%BE-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%BD%D0%BE-%D1%88%D0%BE%D1%83-%D0%B7%D0%B0-%D0%BA%D1%80%D0%B8%D1%81%D0%B8-news714382.html", "text": "Фенове, играчи и ръководство на сините спретнаха страхотно предколедно шоу под надслов \"Един за всички - всички за Криси”. Един срещу друг се изправиха Левски и шампионът по футзал Левски София-Запад. Срещата премина през много обрати и брилянтни отигравания, завършвайки 6:6. На събитието присъства и архитектът на синята приказка през 2006 година Станимир Стоилов. На терена пък излязоха Христо Йовов, Асен Букарев, Димитър Телкийски, Захари Сираков, Божидар Митрев, Дончо Донев и доста юноши от школата на сините. Двубоят не започна добре за ветераните и юношите на Левски, които губеха с 0:3, а после и с 1:4, предава Спортал. В началото на второто полувреме обаче се разигра атомното дуо Текийски-Йовов, което бързо върна интригата в двубоя. Особено ефектно бе попадението на Бижутера за 4:4, когато получи пас от Телкийски, с едно залъгващо движение финтира футболистите и вратаря на Левски (Сафия-Запад), след което вкара в горния ляв ъгъл, вдигайки феновете на крака. До края на мача и двата тима търсеха победата, но в крайна сметка шоуто приключи с равенство - 6:6. На трибуните бяха поставени урни, в които всеки можеше да направи дарение, с което да подпомогне лечението на малкия Криси, който се бори с коварна болест. Поради тази причина имаше и вход за залата от 5 лева, като всички приходи ще отидат за лечението на Криси.", "date": "2017.12.23", "title": "БЛАГОРОДНО! \"Левски\" спретна страхотно благотворително шоу за Криси"}
{"url": "http://pik.bg/%D0%BC%D0%B5%D1%87%D0%BA%D0%B0%D1%82%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B0-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D1%81%D1%80%D1%83%D1%82%D0%B8-%D0%BE%D0%B3%D1%80%D0%B0%D0%B4%D0%B8-%D0%BD%D0%B0-%D0%BA%D1%8A%D1%89%D0%B8-news714503.html", "text": "Мечка е разрушила дворни огради на няколко къщи в смолянското село Стойките, предаде БНР. Жителите му за пръв път стават свидетели на подобно похождение на диво животно и то в момент, когато селото е пълно с туристи. Това разказва кметът Георги Георгиев. По думите му през нощта мечката е минала през горната част на селото, от там през един двор, през втори двор, през оградата, край реката и отново в един двор, след което се отправя в близката гора. \"Сигнализирах на групата от РИОС. Те са установили, че това е мечка, не е нещо друго. Колкото човешка стъпка е нейната стъпка, което прави 150 килограма. Наоколо сме виждали следи от мечки, но пък така в селото, по дворовете да ходи, да бута огради - не сме виждали. Селото е пълно с туристи. Всеки се ослушва за някаква информация\", разказа кметът.", "date": "2017.12.23", "title": "Мечката, нападнала смолянско село, срути огради на къщи"}
{"url": "http://pik.bg/%D1%81%D1%82%D1%83%D0%B4-%D0%B1%D0%BB%D0%B8%D0%B7%D0%BE-200-%D0%B4%D1%83%D1%88%D0%B8-%D1%81%D0%B0-%D1%81%D0%B5-%D1%81%D0%BA%D1%80%D0%B8%D0%BB%D0%B8-%D0%B2-%D0%BA%D1%80%D0%B8%D0%B7%D0%B8%D1%81%D0%BD%D0%B8%D1%8F-%D1%86%D0%B5%D0%BD%D1%82%D1%8A%D1%80-%D0%B2-%D1%81%D0%BE%D1%84%D0%B8%D1%8F-%D1%82%D0%B0%D0%B7%D0%B8-%D0%BD%D0%BE%D1%89-news714430.html", "text": "186 души са нощували в Кризисния център за настаняване на бездомни в столицата. Това съобщи за Фокус директорът на Кризисния център за настаняване на бездомни лица в столицата - Пепи Джуренов. Той уточни, че тази нощ не е имало тежки случаи или измръзнали хора.", "date": "2017.12.23", "title": "СТУД! Близо 200 души са се скрили в кризисния център в София тази нощ  "}
{"url": "http://pik.bg/%D0%B0%D0%B2%D1%82%D0%BE%D0%BC%D0%B5%D0%BB%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%82%D0%BD%D0%B5%D1%81%D0%BE%D1%85%D0%B0-%D1%84%D0%BE%D1%80%D0%B4-%D0%BC%D1%83%D1%81%D1%82%D0%B0%D0%BD%D0%B3-4-%D0%BA%D0%BE%D0%BB%D0%B8-%D1%81%D0%B5-%D0%BD%D0%B0%D1%81%D0%BC%D0%B5%D1%82%D0%BE%D1%85%D0%B0-news714506.html", "text": "Катастрофа между 4 коли е станала около 13,15 ч. на кръговото на \"SPS\", съобщи пловдив24. Един от участниците е таксиметров автомобил. На мястото има и полиция. Щетите са предимно материални по превозните средства. В района се образува задръстване, докато се преместят автомобилите на безопасно място. Сред пострадалите коли има и Форд Мустанг.", "date": "2017.12.23", "title": "АВТОМЕЛЕ В ПЛОВДИВ! Отнесоха Форд Мустанг, 4 коли се насметоха  "}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%B1%D0%B5%D0%B7-%D0%BA%D0%BE%D0%BC%D0%B8%D1%86%D0%B8%D1%82%D0%B5-%D0%BE%D0%BF%D0%BE%D1%81%D1%83%D0%BC%D0%B8%D1%82%D0%B5-%D0%B8%D0%B2%D0%B0%D0%BD-%D0%B8-%D0%B0%D0%BD%D0%B4%D1%80%D0%B5%D0%B9-%D0%BD%D0%B0-%D0%B4%D0%B0%D0%BB%D0%B0%D0%B2%D0%B5%D1%80%D0%B0-%D0%BE%D1%82-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-news714216.html", "text": "След години усилия Слави Трифонов най-накрая успя да изтика Любо Нейков от програмата на Би Ти Ви. За първи път феновете на новогодишните тв предавания ще изпратят старата година и ще посрещнат Новата без \"Комиците\" по най-гледаната телевизия. За сметка на това на шоумена от Учиндол са отделени редовните 2 часа ефирно време. Допълват го \"фермерите\" Андрей и Иван. Освен Слави, най-мощно тв присъствие по празниците в Би Ти Ви ще имат телевизия \"Планета\" и \"Пайнер\". Цяла вечер тези, които са решили да посрещат 2018 г. пред телевизорите, ще се радват на кръшни ритми, изпълнени от хората на инж. Митко Димитров. Изявите им започват още в шоуто на Дългия от 10 до 12 часа вечерта. Там наред с \"Ку-ку Бенд\" ярко ще се вихрят младоженецът Фики Стораро и неговата кума Галена, подкрепени от лиричния бард Веселин Маринов. Негов концерт ще бъде излъчен и навръх Коледа по обяд. Фики и Галена пък зрителите ще могат да видят и чуят и 40 минути след полунощ на 1 януари. Тогава Би Ти Ви ще пусне концерта за 16-ия рожден ден на \"Планета\". Тази година той беше в Пловдив. За Любо Нейков не се намери нито едно програмно петно нито в Би Ти Ви, нито в Нова. Явно тази година той ще се размине с тлъстия пай от новогодишните телевизионни хонорари. Неговите \"Комици\" отпаднаха окончателно от схемата още през пролетта. Фирмата му направи опит за завръщане на екран с ново шоу тази есен, което трябваше да се излъчва всяка съботна вечер. То обаче претърпя огромен рейтингов провал и телевизията побърза да го спре. От всичко това най-много спечелиха Иван и Андрей. Тази година те заемат овакантеното от \"Комиците\" място в програмата вечерта на 31 декември. Ще водят тв състезание, в което ще участват популярните водещи от Би Ти Ви, пише седмичник.", "date": "2017.12.23", "title": "ЗА ПЪРВИ ПЪТ! Нова година без \"Комиците\"! Опосумите Иван и Андрей на далавера от новогодишните хонорари"}
{"url": "http://pik.bg/%D1%81%D1%83%D0%BF%D0%B5%D1%80-%D0%B7%D0%B0%D0%B1%D1%80%D0%B0%D0%BD%D0%B8%D1%82%D0%B5-%D0%BF%D0%B0%D0%B4%D0%B0%D1%82-%D1%81%D0%BB%D0%B5%D0%B4-%D0%BA%D1%80%D0%B0%D1%8F-%D0%BD%D0%B0-%D1%80%D0%B5%D1%82%D1%80%D0%BE%D0%B3%D1%80%D0%B0%D0%B4%D0%BD%D0%B8%D1%8F-%D0%BC%D0%B5%D1%80%D0%BA%D1%83%D1%80%D0%B8%D0%B9-news714401.html", "text": "Днес добрата новина е, че Меркурий излиза от ретроградност и много от забраните започват да отпадат. Хармоничното взаимодействие на красавицата Венера с Луната (12:14ч) създава щастлива емоционална настройка, позволява да се усети радостта от любовните и съпружеските отношения. Отлично ще разбирате и „чувствате” събеседника си. Денят е благоприятен за любов и за занимания свързани с всички видове изкуство. Благоприятно време за любовни срещи и сърдечни мероприятия в домашен кръг. Този аспект ще бъде последван и от още два хармонични аспекта на Луната със Слънцето и Сатурн, които ще затвърдят създаденото влияние. Луната в знак Водолей. Хората са по-чувствителни и нервни. Това пише на страницата си във фейсбук астроложката Ивелина Пенчева. Подсъзнателно се нуждаят от свобода, промяна. Внимателно мислете преди да кажете нещо, защото сега е практически безполезно да се разчита на разума. Може да се очакват изненади, срещи с интересни хора, със стари приятели. Уязвими са нервната система, сухожилията, вените, глезените и очите. Да не се натоварват. Луната ще се движи на празен ход от 12:14 до 16:43ч. Време за вътрешна свобода, когато трябва да се мисли повече за душата, за вътрешния мир. Засилва се интуицията. Този период не е подходящ за вземане на важни решения, защото те могат да се основават на неправилни предположения или грешни данни. Не е подходящо за начало на нещо, нито за покупки. В 16:43ч Луната преминава в състрадателния и милосърден знак Риби. 6 лунен ден започва в 11:09ч и продължава до 11:40ч на следващия ден – Един от най-благоприятните дни. Ден за любов, смирение и прошка. През този ден не трябва да изразявате недоволството си от живота, от обстоятелствата, от себе си или другите. Всичко трябва да се приема такова, каквото е. Днес мислете по-малко. Не затормозявайте съзнанието си с житейски грижи. Оставете мислите свободно да плават. При много хора в този ден се изостря интуицията, повишава се далновидността, откриват се най-различни способности. Лесно се осъществяват най-разнообразни контакти. Денят е благоприятен за романтично общуване с представители от противоположния пол. Като правило, хората стават по-възприемчиви от обикновено. В този период се поглъща и усвоява енергията на Вселената. Старинно поверие казва, че “ако небето е много ясно или обратното, закрито е от много облаци, това означава, че в света няма истинска хармония”. В 6-ти лунен ден постъпва много различна информация, затова е нужно да се отнасяте към нея предпазливо, за да определите къде е истината и къде лъжата. Могат внезапно да бъдат намерени тези вещи, които са били изгубени или откраднати. Вашето самочувствие ще зависи преимуществено от поведението ви. Ако сте тъжни, ще започнат да ви мъчат хронически недъзи. Ако съумеете да се разпуснете, нищо няма да ви заболи. Болестите започнали в този ден протичат бързо. Секс - Това е време за класическия секс с традиционни пози. Сексуалните отношения трябва да бъдат спокойни, нежни и изпълнени с трепет и любов. Подстригване - до 16:43 часа имате време да направите подстригване, което ще укрепи косата и ще придаде на вашия образ привлекателност. Подстрижката ще ви позволи да се избавите от болести и да привлечете пари към себе си. След това време е по-добре да не посещавате фризьорския салон. След 16:43ч Луната минава в знак Риби и се предполага, че може да хванете пърхут или косата ви да започне да пада. За сънищата, които сте видели през 6-тото лунно денонощие, не трябва да разказвате на никого. Ако ви се присъни познат човек, това означава, че или нещо му е нужно или че той има да ви връща някакъв дълг.", "date": "2017.12.23", "title": "СУПЕР! Забраните падат след края на Ретроградния Меркурий"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D1%81%D0%BF%D0%BE%D1%80%D1%82%D0%BD%D0%B8%D1%8F%D1%82-%D0%B0%D1%80%D0%B1%D0%B8%D1%82%D1%80%D0%B0%D0%B6-%D0%B2-%D0%BB%D0%BE%D0%B7%D0%B0%D0%BD%D0%B0-%D0%BF%D0%BE%D1%81%D1%82%D0%B0%D0%BD%D0%BE%D0%B2%D0%B8-%D0%BF%D0%BE%D0%BB%D0%BE%D0%B2%D0%B8%D0%BD-%D0%B3%D0%BB%D0%BE%D0%B1%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%89%D0%B0%D0%BD%D0%B3%D0%B8-news714431.html", "text": "След три дела и близо 3-годишна съдебна сага Международният спортен арбитраж (КАС) постанови глобата на Българска федерация по вдигане на тежести (БФВТ) да бъде намалена наполовина. Решението е „соломоновско“, като КАС не е приел исканата от Международната федерация (IWF) максимална сума и е уважил само частично аргументите на БФВТ, че в случая щангистите са станали жертва на чужда небрежност. Както е известно, през март 2015 г. по време на внезапен допинг тест бе открито наличието на анаболния стероид „станозолол“ в пробите на 11 български състезатели от националните отбори. По-късно три независими проверки в авторитетни лаборатории сред които тези в Хамбург и Кьолн доказаха, че причината е замърсена партида на хранителната добавка „Трайбест“. Базирано на това Българската агенция за безопасност на храните унищожи вече блокираните количества от препарата, заличи го от списъка и състави Акт за административно нарушение на производителя, сезирана бе и Прокуратурата. През последните 3 години Международният спортен арбитраж в Лозана два пъти се произнесе в полза на БФВТ и отменяше напълно глобите, след което IWF моментално налагаше наново същото наказание за същия случай. Сега решението е окончателно и не подлежи на обжалване и от двете страни, съобщава официалният сайт на българската федерация.", "date": "2017.12.23", "title": "РЕШЕНО! Спортният арбитраж в Лозана постанови половин глоба за българските щанги"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B8%D0%BC%D0%B0-%D0%B5%D0%BC%D0%BE%D1%86%D0%B8%D1%8F-news714517.html", "text": "\" . Това не е чиновническа работа. Само по себе си, това не бива да ни притеснява.\" Това заяви вицепремиерът Томислав Дончев пред БНР. По негови думи , който отнема възможността да се вземат трудни решения. Според \"Атакуват се е примерно абсолютно всички режими или инструменти на управлението. Направихме така, че до голяма степен целия инструментариум, примерно, за управление на публичния ресурс - обществена поръчка, концесия - да звучи винаги, по дефиниция, като нещо лошо\", заяви Дончев. Според него е нормално д Как се управлява без да имаме обществени поръчки и без да се правят концесии, пита вицепремиерът. По мнение на Дончев мораториумът върху реимбурсирането на иновативните лекарства бил Той обаче не бил добре обяснен. Томислав Дончев обяснява случилото се с липсата на доверие и кризата на обществено мнение. \"Когато се получи криза на обществото мнение, когато обществото мнение е убедено, че по този начин се ограничават правата на болните, не остава много избор\" натърти вицепремиерът. Дончев акцентира, . \"Причината, примерно, да не бъдат приети предложенията, свързани с така наречения алтернативен бюджет (на БСП) е не защото той е предложен от опозицията, а защото предложенията не са добри! От аритметична гледна точка са \", заяви Дончев. По думите му е редно опозицията да критикува и да предлага алтернативи. В политиката трябва да има да има емоции, трябва да има чувство притеснителното е, когато се поддържа деконструктивен политически репертоар вицепремиерът от изборите насам репертоарът на левицата е базиран често на популистки настроения. а има и съмнения, и подозрения, дори в някакви случаи и злоупотреба с тези режими. \"опит да се направи реформа и да се ограничат злоупотребите в здравеопазването\". че би приел добра идея от опозицията неверни, грешни, а някои от тях - опасни Това, което го безпокои е, е предложенията на БСП не са добри.", "date": "2017.12.23", "title": "ЕКСКЛУЗИВНО! Томислав Дончев: В политиката трябва да има емоция"}
{"url": "http://pik.bg/10-%D1%82%D0%B5-%D0%BD%D0%B0%D0%B9-%D0%B4%D0%BE%D0%B1%D1%80%D0%B8-%D1%84%D0%B8%D0%BB%D0%BC%D0%B0-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-news714183.html", "text": "Какво е Коледа без най-популярните и обичани коледни филми? Подарете си незабравими вечери с тях. Вижте 10-те най-добри филма за коледните дни: Актьорът Уил Феръл играе ролята на човек отгледан от елфите, помагащи на Дядо Коледа. Когато пораства, той обаче разбира, че всъщност не е елф, а човек, и тръгва на дълго пътешествие за да срещне истинския си баща. Филмът е смешен, по начин, какъвто само Уил Феръл, може да го направи. Гринч е зелено космато същество, което живее заедно с кучето си Макс в пещера в планината Кръмпит. Той мрази Коледа и всичко, което е свързано с нея. Един ден на Гринч му хрумва чудовищна идея. Той намъква костюм на Дядо Коледа, и минава от къща на къща, за да открадне подаръците, украшенията и коледните дръвчета но жителите на близкото градче. \" За една нощ осемгодишният Кевин Макалистър става господар на къщата. В суматохата около заминаване на коледна почивка семейството на Кевин случайно го забравя в къщата и той се заема с празничната й декорация. Но малчуганът не украсява стаите с гирлянди и елхови клонки. Той се подготвя да посрещне с безброй капани-изненади двамата смотани крадци, които се опитват да проникнат в дома му. Безспорно един много добър семеен филм от Мартин Скорсезе . Филмът ни връща назад във времето през 30-те години на 20-ти век, където сред стените на парижката железопътна гара живее 12-годишен сирак. В мистериозната история се забъркват един самотен баща и един робот. Детският автор Крис Ван Алсбург жъне голям успех с романа си „Полярен експрес“ и по него прави филм. В него Били се опитва да повярва в Дядо Коледа, празничните чудеса и елфите напук на своите родители, които го убеждават, че това е измишльотина. \"Утреландия\" е фантастично приключение за цялото семейство. Свързани от обща съдба, бившият вундеркинд Франк и Кейси – умна тийнейджърка, се впускат в изпълнена с опасности мисия да разкрият тайните на загадъчно място някъде във времето и пространството, известно само като \"Утреландия\" 11-годишният Александър започва своят ден със залепена дъвка в косата. Това води до други последствия, а когато казва на родителите си за своя ужасен ден, той проумява, че не е единствения с отвратителен ден. Тази приключенска комедия с добре познатите куклени герои, ще ви отведе на вълнуващо пътуване из Европа, гарнирано с куп неприятности. „Отвътре навън” ни отвежда на най-невероятното от всички места – вътре в човешкото съзнание. Това е филм за детското израстване, за емоциите и чувствата, които бушуват в съзнанието на порастващите деца. След излизането си през 2013 г. този филм се превърна в любим на милиони деца по света и на техните родители. В приключенската анимационна комедия пророчество е сковало едно кралство във вечна зима. Красиви емоции, песни и вълшебства за цялото семейство.", "date": "2017.12.23", "title": "10-те най-добри филма за Коледа"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD-%D0%B5%D0%BA%D1%81%D1%82%D0%B0%D0%B7-%D0%B8%D1%86%D0%BE-%D1%81%D1%82%D0%BE%D0%B8%D1%87%D0%BA%D0%BE%D0%B2-%D1%80%D0%B0%D0%B7%D0%B1%D1%83%D0%BD%D0%B8-%D0%B4%D1%83%D1%85%D0%BE%D0%B2%D0%B5%D1%82%D0%B5-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-news714455.html", "text": "Христо Стоичков има основна заслуга за трансфера на Антон Недялков в Далас срещу 1,5 милиона долара. Сумата бе обявена на сайта на ЦСКА-София. Кавалерът на „Златната топка“ е съдействал с контактите си в Щатите, а скаутите на клуба от Тексас са останали впечатлени от българския национал. \"ЦСКА отново показа, че е марка №1 в българския футбол – каза Стоичков пред „Труд“. – Ние сме най-разпознаваемата емблема по света. С трансфера на Антон ЦСКА стана част от най-бързо развиващата се футболна лига в света, каквато е Мейджърлигата. Сигурен съм, че Недялков ще се представи на отлично ниво. Бил съм му треньор, още когато беше на 15 години. Много кадърно момче с огромен потенциал. Антон ще е доказателство за класата на ЦСКА. Поздравявам ръководството и феновете за отличния край на годината. Всички бяха като едно цяло и затова заслужаваме да празнуваме червена Коледа. Пожелавам здраве на всички българи!“, добави Камата.", "date": "2017.12.23", "title": "Червен екстаз! Ицо Стоичков разбуни духовете с коментар за ЦСКА-София"}
{"url": "http://pik.bg/%D1%81%D0%B2%D0%B5%D1%82%D1%81%D0%BA%D0%B8-%D1%81%D0%BB%D1%83%D1%85-%D0%BB%D0%B8%D0%BB%D0%B8-%D0%BA%D0%BB%D1%8E%D0%BA%D0%B0%D1%80%D0%BA%D0%B0%D1%82%D0%B0-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-news714418.html", "text": "Лиляна Ангелова, по-известна като Лили Клюкарката, ще става майка. Поне това твърдят редица светски сайтове. Според мълвата бившата водеща на \"Папараци\" носи в корема си бебе. Бременността на Лили е още в начална фаза и коремчето не й личи. Засега тя криела щастливата новина и е казала само на най-близките си, пише столичен всекидневник. Клюкарката има сериозна връзка с ресторантьора Станислав Костов. Той от дълго време мечтаел да стане баща отново, тъй като от предния си брак има деца. Бизнесменът и Лили са сгодени от около година и двамата вече подготвят сватба.", "date": "2017.12.23", "title": "СВЕТСКИ СЛУХ! Лили Клюкарката е бременна"}
{"url": "http://pik.bg/%D0%B2-%D0%B1%D0%BE%D1%80%D0%BE%D0%B2%D0%B5%D1%86-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%BE%D0%B2%D0%B8%D1%8F-%D1%81%D0%BA%D0%B8-%D1%81%D0%B5%D0%B7%D0%BE%D0%BD-news714435.html", "text": "Боровец откри новия ски сезон, предаде БНТ. На долната станция на седалковия лифт \"Ястребец експрес\" легендарният ни скиор Петър Попангелов и децата от ски и сноуборд клубовете на Самоков ще пуснат символично първата седалка за сезона. Естественият сняг в Рила и изкуственият осигуряват стабилна основа на пистите, която гарантира отлични трасета през целия сезон, казват от \"Бороспорт\". Оттам предупреждават фрирайдърите, че снежната покривка на места е все още тънка и трябва да бъдат внимателни. Най - нетърпеливите тестваха пистите още снощи с безплатно нощно каране. Миналата събота беше открит ски сезонът в Банско, Пампорово се отказа от официално откриване на сезона и отваря частично ски-зоната. На Витоша сезонът започва по-късно - традиционно през януари.", "date": "2017.12.23", "title": "В Боровец откриха новия ски сезон"}
{"url": "http://pik.bg/%D1%85%D0%B8%D1%82-%D1%81%D1%8A%D0%B4%D1%8A%D1%82-%D0%B2%D1%8A%D1%80%D0%BD%D0%B0-%D0%BB%D0%B0%D0%B7%D0%B0%D1%80-%D0%B2%D0%BB%D0%B0%D0%B9%D0%BA%D0%BE%D0%B2-%D1%81-%D1%87%D0%B8%D0%B9%D1%82%D0%BE-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%B4%D0%B5%D1%82%D0%B5-%D1%83%D0%B1%D0%B8-%D0%BC%D1%8A%D0%B6-%D0%BA%D0%B0%D1%82%D0%BE-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA-news714454.html", "text": "Административният съд в Пазарджик отмени решението на Общинската избирателна комисия в град Септември, с което са прекратени предсрочно пълномощията на Лазар Влайков като общински съветник. Това става ясно от решението на Административен съд – Пазарджик, публикувано на сайта на институцията. В мотивите към решението си съдът посочва, че не се спори относно обстоятелството, че Влайков не е присъствал на три заседания на Общинския съвет, но за последното от тях той е уведомил, че не може да присъства, тъй като по същото време е призован като обвиняем по наказателно дело в Окръжен съд – Пазарджик. Според съда, това е уважителна причина, за която Влайков е уведомил писмено Общинския съвет в град Септември. С решението си Административният съд в Пазарджик отменя и обезсилването на издаденото удостоверение за общински съветник на Влайков, а също и обявяването за избран за съветник на следващия в листата Йордан Кръстев. Съдът посочва, че съгласно чл. 30, ал. 4, т. 5 от Закона за местното самоуправление и местната администрация пълномощията на общинския съветник се прекратяват предсрочно, когато, без да е уведомил писмено председателя на Общинския съвет за неучастието си в заседанието на съвета по уважителни причини – служебна ангажираност, отсъствие от страната, заболяване и други, не участва в три поредни или в общо пет заседания на Общинския съвет през годината. Решението подлежи на обжалване пред Върховния административен съд в 7-дневен срок от обявяването му. Припомняме, че Лазар Влайков подаде оставка като председател на Общинския съвет в град Септември, след като с негов пистолет 6-годишно дете неволно уби собственик на заведение в село Виноградец. Влайков остана общински съветник, но поради наложената му мярка за неотклонение „домашен арест“ не се яви на няколко заседания на Общинския съвет, което даде основание на Общинската избирателна комисия в град Септември да прекрати предсрочно пълномощията му.", "date": "2017.12.23", "title": "ХИТ! Съдът върна Лазар Влайков, с чийто пистолет дете уби мъж, като общински съветник"}
{"url": "http://pik.bg/%D1%81%D0%BC%D1%8F%D1%85-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%80%D0%B0%D0%BA%D0%B5%D1%82%D0%B0-%D0%BF%D0%BE%D0%B4%D0%BB%D1%83%D0%B4%D0%B8-%D1%81%D0%B0%D1%89---%D1%81%D0%BF%D0%B5%D1%88%D0%BD%D0%B8%D1%8F%D1%82-%D1%82%D0%B5%D0%BB%D0%B5%D1%84%D0%BE%D0%BD-%D0%BF%D1%80%D0%B5%D0%B3%D1%80%D1%8F-%D0%BE%D1%82-%D1%81%D1%8A%D0%BE%D0%B1%D1%89%D0%B5%D0%BD%D0%B8%D1%8F-%D0%B7%D0%B0-%D0%BD%D0%BB%D0%BE-%D0%B8-%D0%BD%D0%B0%D0%BF%D0%B0%D0%B4%D0%B5%D0%BD-news714458.html", "text": "Хиляди американци прегряха спешния телефон 911 в страната, защото помислили, че виждат НЛО. Жителите на калифорния и Аризона препълниха социалните мрежи със снимки и видео на огромна светеща следа в небето. Някои дори решили, че това е нападение с балистична ракета от Северна Корея. Оказало се обаче, че обяснението е много по-банално. Следата била от ракетата „Спейс Х” на компанията на милиардера Илън Мъск, която беше успешно изстреляна рано тази сутрин. Тя носи на борда си комуникационни сателити за системата Иридиум. Това е 18-ят старт за „Спейс Х” през тази година и с него се извършва едно от най-значимите обновления в историята на съвременните технологии.", "date": "2017.12.23", "title": "Смях! Космическа ракета подлуди САЩ - спешният телефон прегря от съобщения за НЛО и нападение на Северна Корея (ВИДЕО)"}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0---%D1%86%D1%81%D0%BA%D0%B0-%D1%81-%D0%BC%D0%BE%D1%89%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news714464.html", "text": "ЦСКА може да осъществи пореден значим трансфер. 23-годишният бразилец Жеферсон Серкейра Телис е пред подпис с \"червените\", пише \"Топспорт\", позовавайки се на интересна трансферна информация от чужбина. Той ще трябва да замени преминалия в американския Далас Антон Недялков. През изминалия сезон на бразилското първенство Жеферсон игра за Витория Баия, като има 39 мача и е отбелязал 1 гол. Жеферсон е собственост на Интернасионал, но е играл под наем във Витория. Договорът му с Интернасионал изтича на 31 май 2018 година и според бразилските издания той със сигурност няма да се завърне в клуба. Очакванията са Жеферсон да премине в ЦСКА срещу минимална трансферна сума, а Интернасионал да запази процент от евентуален следващ трансфер на играча.", "date": "2017.12.23", "title": "Радост на \"Армията\" - ЦСКА с мощен трансферен удар!?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%BD%D0%B0%D1%85%D0%BB%D1%83-%D0%B2-%D0%B0%D0%BF%D1%82%D0%B5%D0%BA%D0%B0-%D0%BF%D0%BE%D0%B8%D1%81%D0%BA%D0%B0-%D0%BF%D0%B0%D1%80%D0%B8-%D0%B7%D0%B0-%D0%B1%D0%BE%D0%BB%D0%BD%D0%BE%D1%82%D0%BE-%D1%81%D0%B8-%D0%B4%D0%B5%D1%82%D0%B5-news714567.html", "text": "Обир в аптека в пловдивския кв. Коматево е бил извършен късно снощи. Мъж влязъл в аптеката и с насочен пистолет към фармацевтката заявил, че се нуждае от пари за болното си дете, съобщава \"Трафикнюз\". Силно изплашена, жената бръкнала в касата и му дала 100 лева. След което въоръженият се изнизал от аптеката и избягал. Полицията издирва обирджията.", "date": "2017.12.23", "title": "ИЗВЪНРЕДНО! Въоръжен нахлу в аптека, поиска пари за болното си дете"}
